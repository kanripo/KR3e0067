# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.656448
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百七十六
<pb:KR3e0067_WYG_376-1a>¶
欽定四庫全書¶
　普濟方卷三百七十六　明　周王朱橚　撰¶
　　嬰孩一切癎門¶
　　　總論¶
論曰少小所以有癎病及痙病者皆因臟氣不平故也¶
新生即癎者是其五臟不收血氣不聚五脉不流骨怯¶
不成也多不全育其一月四十日已上至朞嵗而癎者¶
亦由乳養失理血氣不和風邪所中也病先身熱掣瘲¶
<pb:KR3e0067_WYG_376-1b>¶
驚啼呌喚而後發癎脉浮者為陽癎病在六腑外在肌¶
膚猶易治也病先身冷不驚掣不啼呼而病發時脉沉¶
者為隂癎病在五臟骨髓極難治也病發身軟時醒者¶
謂之癎也身强直反張如角弓不時醒者謂之痙也諸¶
反張大人脊下容側手小兒容三指者不可復治也凡¶
脉浮之與脉沉以判其病之隂陽表裏耳其浮沉復有¶
大小滑澁虚實遲速諸證各依脉判為治神農本草經¶
説小兒驚癎有一百二十種其證候微異於常便有是¶
<pb:KR3e0067_WYG_376-2a>¶
癎候也初出時血脉不歛五臟未成稍將養失宜即為¶
病也時不成人其經變蒸之後其餘病證並寛惟中風¶
最暴卒也小兒四肢不好驚掣氣息小異欲作癎及變¶
蒸者日滿不解者並宜與龍膽湯凡小兒之癎有三種¶
有風癎有驚癎有食癎凡是先寒後熱發者皆是癎也¶
驚癎皆按圗灸之風癎當與猪心湯食癎當下乃俞紫¶
丸佳小兒所得風癎者縁衣暖汗出風因入也風癎者¶
初得之時先屈指如數乃發作者此風癎也驚癎者起¶
<pb:KR3e0067_WYG_376-2b>¶
於驚怖人啼乃發作者此驚癎也驚癎微者急治之勿¶
復更驚之或自止也其先不哺乳吐而變熱後發癎者¶
此食癎早下則瘥四味紫丸逐癖飲最良去病速而不¶
虚人赤丸(即癖結脹滿中/八味紫霜丸)差駝病重者當用之凡小兒¶
不能乳哺當與紫丸下之小兒始生生氣尚盛但有微¶
惡則須下之必無所損及其初𤼵時病尚未&KR0055;若不時¶
下則成大疾疾成則難治矣凡下四味紫丸最善雖下¶
不損人足以去疾若四味紫丸不得下者當以赤丸下¶
<pb:KR3e0067_WYG_376-3a>¶
之赤丸不下者當倍之若已下而有餘熱不盡當按方¶
作龍膽湯稍服之并摩赤膏風癎亦當下之然當以猪¶
心湯下之驚癎但按圗灸之及摩生膏不可大下也何¶
者驚癎心氣不定(一作/足)下之内虚益令甚爾驚癎甚者¶
特為難治故養小兒常慎驚勿令聞大聲抱持之間當¶
安徐勿令驚怖又天雷時當塞兒耳作餘細聲以亂之¶
也凡養小兒皆微驚以長其血脉但不欲大驚大驚乃¶
灸驚脉若五六十日灸者驚復更甚生百日後灸驚脉¶
<pb:KR3e0067_WYG_376-3b>¶
乃善兒有熱不欲哺乳卧不安又數驚此癎之初也服¶
紫丸使愈不愈復與之兒眠時小驚者一月輙一以紫丸¶
下之减其盛氣令兒不病癎也兒立夏後有病治之慎¶
勿妄灸不欲吐下但以除熱湯浴之除熱散粉之除熱¶
赤膏摩之又以膏&KR0151;臍中令兒在凉處勿禁氷漿常以¶
新水飲之小兒衣甚薄則腹中乳食不消不消則大便¶
皆醋臭此欲為癖之漸也便將紫丸以微消之服法先¶
從少起常令大便稀後便漸减之不醋臭乃止藥也凡¶
<pb:KR3e0067_WYG_376-4a>¶
小兒冬月下無所畏夏月下難瘥然有病者不可不下¶
下後腹中當小脹滿故節乳哺數日不可妄下又乳哺¶
小兒當令多少有常劑兒漸大當稍稍増之若减少者¶
此腹中已有小不調也便微服藥勿復哺之但當與乳¶
甚者十許日微者五六日止哺自當如常若都不肯食¶
哺而但欲乳者此是有癖為疾重要當下之不可不下¶
不下則致寒熱或吐而發癎或更致下痢此皆病重不¶
早下之所為也此即難治矣但先治其輕時不耗損而¶
<pb:KR3e0067_WYG_376-4b>¶
病可愈凡小兒屎黄而臭者此腹中有伏熱宜微將服¶
龍膽湯若白而醋臭者此挾宿寒不消也當服紫丸微¶
者少與藥令内消甚者小増藥令小下皆復節乳哺數¶
日令胃氣平和若不節乳哺則病易復復下之則傷其¶
胃氣令復脹滿再三下之尚可過則傷矣凡小兒有癖¶
其脉大必發癎此為食癎下之便愈當審候掌中與三¶
指脉不可令起而不時下致於發癎則難療矣若早下¶
之此脉終不起也脉在掌中尚可早療若至指則病増¶
<pb:KR3e0067_WYG_376-5a>¶
矣凡小兒腹中有疾生則身寒熱寒熱則血脉動動則¶
心不定心不定則易驚癎發速也¶
　　　候癎法¶
夫癎小兒之惡病也或有不及求醫而致困也然氣發¶
於内必先有候常宜審察其精神而採其候也¶
　手白肉魚際脉黒者是癎候魚際赤者熱脉青大者¶
　寒脉青細者為平也○鼻口乾燥大小便不利是癎候¶
　○眼不明上視喜陽是癎候○耳後完骨上有絡盛¶
<pb:KR3e0067_WYG_376-5b>¶
　卧不靜是癎候青脉刺之令血出也○鼻口青時小驚¶
　是癎候○目閉青時小驚是癎候○身熱頭常汗出¶
　是癎候○身熱吐哯而喘是癎候○身熱目直視是¶
　癎候○喜欠目上視是癎候○身熱目視不精是癎候¶
　○目瞳子卒大黒於常是癎候○卧惕惕然而驚手¶
　足振揺是癎候○卧夢笑手足動揺是癎侯○意氣¶
　下而妄怒是癎候○咽乳不利是癎候○身熱小便¶
　難是癎候○吐痢不止厥痛時起是癎候○弄舌搖¶
<pb:KR3e0067_WYG_376-6a>¶
　頭是癎候○小兒髮逆上啼笑面暗色不變是癎候¶
已上諸候二十餘條皆癎之初也見其候便爪其陽脉¶
所應灸𤓰之皆重手令兒驟○及足絶脉亦依方與湯¶
瞳子直視動轉腹滿㵼下血身熱口噤不食乳角弓反張¶
强汗出發熱嗜卧不悟手足掣瘲喜驚凡八條癎之極¶
者也如有此非復湯爪所能救便當時灸之若病家始¶
發便來請師師可診候當審其發作次序治之以其節¶
度首尾取瘥也病家已經無次序不能制病病又變異¶
<pb:KR3e0067_WYG_376-6b>¶
其本候後師更不知其前症虚實祗據後症求治亦不得¶
瘥也要須盡問察之道前師診治源流當倣其意以為¶
治乃無逆耳前師處湯本應數劑乃瘥而病家服一兩¶
劑未效便謂不驗矣已後更問他師不尋前人後人不¶
知次序而更為治盡反前師此治之弊也或前已下之¶
後又當以和平之劑接補之或有症應下而前未下者¶
或前治寒温失度後人調治是為治敗病皆須的確然¶
後無誤不依次第及不審察必重弊也錢氏云廣親太¶
<pb:KR3e0067_WYG_376-7a>¶
尉七嵗潮熱數日欲愈錢謂其父三大王曰七使潮熱¶
將安八使預防驚搐王怒曰但使七使愈勿言八使病¶
錢曰八使過來日午間即無苦也次日午前果作急搐¶
召錢治之三日愈盖預見其目直視而顋赤必肝心俱熱¶
更坐石枕子乃欲冷此熱甚也肌膚素肥盛脉又急促¶
故必驚搐所言午時者自寅至午皆心肝所用事時治¶
之瀉心肝補腎自安矣東都王氏子吐瀉諸醫用藥下¶
之至虚變慢驚其候睡露睛手足瘈瘲而身冷錢曰此¶
<pb:KR3e0067_WYG_376-7b>¶
慢驚也與括蒌湯其子胃氣實即目開而身温王疑其¶
子不大小便令諸醫以藥利之醫用王不留散等數服不¶
利而身復冷令錢氏利小便錢曰不當利小便利之必¶
身冷一二日已身冷矣因抱出錢曰不能食而胃中虚若¶
利大小便即死久則脾腎俱虚當身冷而目閉幸胎氣¶
實而難衰也錢用益廣散使君子丸四服令微飲食至¶
日午果能食所以然者謂利大小便脾胃虚寒當補脾¶
不可别攻也後又不語醫作失音治之錢曰既失音豈¶
<pb:KR3e0067_WYG_376-8a>¶
開目而能飲食又牙不噤而口不𦂳也諸醫不能曉錢¶
以地黄補腎所以然者用清藥利小便致脾腎俱虚今¶
脾已實腎尚虚故補腎必安治之半月而能言一月而¶
痊也○吐虚者慢驚風瀉虚者慢脾風吐瀉虚者曰隂¶
癎壯熱搐掣曰陽癎慢驚風眼偏喜開慢脾風眼偏喜閉¶
隂癎眼半開半閉陽癎半鮮半青急驚風十生一死慢¶
驚風千死一生○風癎者因將養失度血氣不和或厚¶
衣汗出腠理開舒風邪入名之曰風癎其病在肝肝主¶
<pb:KR3e0067_WYG_376-8b>¶
風驗其證目青面紅發搐是也驅風膏大青膏琥珀散¶
鎮驚藥有熱四順飲退後與利驚丸下涎驚癎者因血¶
氣盛實臟腑生熱或驚怖大啼精神傷動外邪所入名¶
其症曰驚癎其病在心心主驚驗其證忽然呌聲發搐¶
是也琥珀散紅龍散鎮心丸有熱四順飲利驚丸下之¶
食癎者因乳食過多傷動脾與胃或食停中脘内生痰¶
熱氣逆上衝名其症曰食癎其病在脾脾納食驗其証¶
愛吐氣即發搐是也此病或大便酸臭紫霜丸下之以¶
<pb:KR3e0067_WYG_376-9a>¶
驚藥其食癎遇傷飽復作宜下三證大同小異並属陽¶
也各目睛鮮斜手足潮搐或作猪聲發過即瘥皆十生¶
一死也所以陽癎眼半鮮半青者是肝有風熱飛仙論¶
云目鮮則肝有風錢氏云目青者肝有熱大抵陽癎欲¶
發先眼目青鮮其間有因驚食交互致熱盛則生風風¶
属於肝肝有風則旺於心火心火盛則鎔動肺金生痰¶
壅或聞大聲或大驚而發搐者有熱極雖不聞聲及驚¶
亦自發搐葢風熱盛故也○慢驚者因久吐而胃氣先¶
<pb:KR3e0067_WYG_376-9b>¶
虚胃與肺母子也母虚亦令子衰二經虚則生黏痰者¶
脾胃所出也痰則凝滯在於咽喉如牽鋸之聲時復瘈¶
瘲是也所以慢驚風偏喜開者胃虚生風通真子云風¶
能動能開慢脾者因久瀉而脾氣先虚脾與肺子母也¶
母虚亦令子衰二經俱虚則生頑涎者脾肺所出也涎¶
則溢流於咽喉如水雞之聲時復瘈瘲是也所謂慢脾¶
之風眼偏喜開者驚氣入脾通真子云氣能靜能閉隂¶
癎吐瀉之久脾胃俱虚脾與胃表裏也二經俱虚則生¶
<pb:KR3e0067_WYG_376-10a>¶
痰頑涎相纒如膠塞於咽喉故聲鳴而喘時復手足顫¶
揺或如角弓之反張是也所以隂癎眼半開半閉者是¶
風氣並行脾胃○三證似同而異並属隂也各目睛昏¶
暈背脊强直或作鴉聲發頻難差皆十死一生也凡慢¶
有汗多死仲景云不得有汗葢隂證無汗有汗者亡陽¶
古人説慢驚瘈瘲是似搐不搐其間亦有慢驚如急搐¶
者是死期之速也有嗽變驚者詳審治之○身熱脉浮¶
精神恍惚或吐或瀉不思飲食發搐即是半陽半隂合¶
<pb:KR3e0067_WYG_376-10b>¶
病身凉脉沉精神倦怠不吐不瀉又能乳食發搐者亦¶
是半隂半陽合病正是傷寒半是表半是裏之義也○¶
隂癎瘥後復發多死設有安者必須眼目少精神語言¶
不正或口有痰涎流溢頥下或手足偏廢陽癎瘥後復¶
多涎縁驚風有三種所作忽發癎荏苒失治風涎流滯¶
心包絡間或因驚而再發或感風而發或傷食而發過¶
如舊或進退不定潮作有時也○夫癲狂癎痙始本於¶
心心者精神之舍智意之源常欲安靜無諸觸犯疾何¶
<pb:KR3e0067_WYG_376-11a>¶
及焉若邪積於内熱摶於外脾胃因虚不能尅制腎水¶
上刑於心火隂陽併㞐遂致精神失守恍惚多驚癲狂¶
癎痙之疾所由而生葢重隂則癲重陽則狂癎則身軟¶
而醒痙則身强而昏癲之來也發則異常或歌或哭乍¶
喜乍悲狂之證也妄言不食而歌棄衣而走癎者發則¶
卧地嚼舌吐沫或作猪聲痙則腰背仰折狀如反弓痰¶
壅而厥良由風涎流滯心絡故也已而失治損傷於心¶
心傷則神去神去則死也設有安者則語澁少神或緩¶
<pb:KR3e0067_WYG_376-11b>¶
弱為廢人○小兒驚啼睡中四肢掣動變蒸未解慎勿¶
針灸爪之也動其百脉因驚成癎也唯隂癎噤痙可針¶
灸之爾○凡小兒如有小疾早為尋醫勿致稽遲皆能¶
害命凡有數疾灸而不治盡變為癎壯熱灸不治為癎¶
夾驚傷不瘥為癎痰飲不瘥為癎洞泄不止為癎咳𠻳¶
不止為癎夜啼不瘥為癎客忤發不止為癎霍亂吐瀉¶
不止為癎哯乳不瘥為癎臍瘡不乾常有黄水出灸則¶
為癎已上病狀皆能變為癎疾也○小兒驚不醫者成¶
<pb:KR3e0067_WYG_376-12a>¶
風風不醫者成癎癎不醫者成痙既成痙則難以用藥¶
癎亦分數種有驚風癎因驚即發有乳風癎食乳衝肺¶
即發發即吐乳不食有肝風癎四季多𤼵𤼵即寒熱口噤¶
有肺風癎冬月多發發即口噤面黒大抵癎病不能害¶
命只邪氣在心頭重嘔吐常服鎮心湯藥如覺發時一¶
邊手足動當吐吐後覺麻癖不能舉手兼説話亦不¶
分曉牙齒皆黒此風涎及邪氣閉塞竅内也凡諸癎正¶
發手足掣縮慎勿捉持之致令曲戾不隨也凡癎病有¶
<pb:KR3e0067_WYG_376-12b>¶
數般不可盡述且説五臟表裏受風形狀初受驚癎目¶
反視踞坐舉頭唇皮青色面青黄此乃病𫝊於肝若唇¶
黒眼慢旬日死風癎口吐白沫已𫝊受心臟放齒咬人¶
或即口頰手指青黒似醒似&KR0304;若指黒色面青黒乃五¶
日内死臍風發癎面虚腫搐搦手足搖動兩臉白病已¶
𫝊肺面如土色七日而死搐搦或夢中啼哭下齒咬人¶
不似慢驚狀若眉帶黒色病𫝊入腎腎已絶旬日死脾¶
癎之狀喉如鋸鳴多睡不進乳口乾脣赤眼白多此病¶
<pb:KR3e0067_WYG_376-13a>¶
旦夕而死肝癎之為病青目反視手足搖心癎之為病¶
面赤心下有熱短氣息微數脾癎之為病面黄腹大喜¶
痢肺癎之為病面目白口沫出腎癎之為病面黒目正¶
直視不搖如尸狀膈癎之為病目反四肢不舉腸癎之¶
為病張口搖頭馬鳴欲反折牛癎之為病目正直視腹¶
脹羊癎之為病喜揚目吐舌猪癎之為病喜吐沫犬癎¶
之為病手屈拳攣鷄癎之為病搖頭反折喜驚自搖又¶
有烏癎唇口撮聚目手俱搖蛇癎身軟頭舉吐舌視人¶
<pb:KR3e0067_WYG_376-13b>¶
牛癎即牛聲馬癎即馬嘶狗癎即犬吠羊癎即羊鳴雞¶
癎即雞鳴五癎病者腑臟相引邪氣盈起寒厥口吐沫¶
須臾如甦復作神效雄黄丸方與錢氏五色丸同但&KR0054;¶
濟水銀用八分耳○𤣥中記曰天下有女鳥一名姑獲¶
又名鈎鬼星也喜以隂雨夜過飛鳴徘徊人村里呼得¶
來也是鳥純雌無雄不産喜落毛羽於中庭置入兒衣¶
中便使兒作癎必死即化為其鬼也是以小兒生至十¶
嵗衣裳不可露也八月尤忌之○癎有八候前曰仆後¶
<pb:KR3e0067_WYG_376-14a>¶
曰僵晝曰陽夜曰隂罵人曰癲笑人曰邪一日十數次¶
發曰癎小年有此患曰呆○葢陽證不可用温隂證不¶
可用寒風癎則先為之散風驚癎則先為之利驚食癎¶
則先為之消積總以定癎等劑主之若臟若腑一隂一¶
陽是固不可無别大槩血滯心竅邪氣在心積驚成癎¶
通行心經調平心血順氣豁痰又其要也若見小兒有¶
熱有痰不欲乳哺眠睡不安常驚悸此皆發癎之漸也¶
即以紫霜丸導之時間量與紫霜丸减其盛氣則無驚¶
<pb:KR3e0067_WYG_376-14b>¶
癎風癎内瘹之患癎瘖不能言者南星炮為末雄猪膽¶
汁調和少許啖之輙效錢氏五癎丸并南星散以菖蒲¶
湯調下甘遂猪心湯以和蘇合香丸皆治癎之要藥也¶
　　　一切癎¶
　　　方¶
返䰟丹(和濟/方)　治小兒諸風癲癎潮熱發瘈瘲口眼相¶
　引項背强直牙關𦂳急目睛上視及諸病久虚變生¶
　虚風多睡昏困荏苒不解速宜服之¶
<pb:KR3e0067_WYG_376-15a>¶
　　當歸(酒浸切/焙微炒)　烏犀(鎊各/二兩)　乾薑(焙/)　枳殻(去穰/麥炒)¶
　　白术(酒浸一/宿微炒)　人參(去/蘆)　木香(不見/火)　茯苓(去/皮)¶
　　丁香(不見/火)　厚朴(去皮薑/汁炙熟)　藁本(去/土)　天竺黄(細/研)¶
　　桑螵蛸(微/炒)　敗龜(酒醋塗/炙黄)　蔓荆子(去/白)　何首烏¶
　　(泔浸一宿/煮過火焙)　白芷　虎骨(酒浸炙/令黄)　晩蠶蛾(微/炒)¶
　　縮砂仁(各三/分)　麻黄(去根/節)　麝香(研/)　羗活(去/蘆)¶
　　羚羊角(鎊各/一兩)　半夏(湯洗七次薑汁浸/三宿焙乾炒黄)　川烏頭¶
　　(燒令通紅勿令烟盡入/地坑以新土圍食頃)　白花蛇(酒浸一宿炙令/熟去皮骨用肉)¶
<pb:KR3e0067_WYG_376-15b>¶
　　防風(去/蘆)　白殭蠶(去絲嘴/微炒)　㯽榔　白附子(微/炮)¶
　　天南星(湯洗生薑自然汁/煮軟切焙炒黄)　藿香葉(去/土)　阿膠(碎/炒)¶
　　萆薢(微/炙)　肉桂(去麄/皮)　細辛(去/苗)　陳皮(去穰/微炒)　槐¶
　　膠　烏蛇(酒浸一宿炙/熟取肉用)　沉香(不見/火)　乾蝎(微/炙)¶
　　獨活(去/苗)　天麻(酒浸切焙/各一兩)　硃砂(細研/水飛)　石斛(去/根)¶
　　雄黄(細研/水飛)　肉豆䓻(去殻/微炒)　牛黄(别/研)　龍腦(别/研)¶
　　水銀　附子(水浸後炮/去皮臍)　蟬殻(去土/微炒)　川芎(各半/兩)¶
　　烏鴉(一箇去/嘴趐足)　膩粉(别研/一分)　狐肝(三具臘月採取/同烏鴉一箇入)¶
<pb:KR3e0067_WYG_376-16a>¶
　　(新瓮内以瓦盆葢頭泥固濟炭火一/觔燒令通赤烟盡出候冷研細用)　硫黄(研細/用甆)¶
　　(盞盛慢火養成汁入水銀急/炒如青泥成沙再研半兩)　金箔(二十片/為衣)¶
　右如法修事搗研令細煉白蜜合和入酥再搗三五¶
　千下丸如梧桐子大每一嵗兒一丸温薄荷自然汁¶
　化下不計時候¶
丹砂丸(一名虎睛/丸聖惠方)　治小兒一嵗至十嵗發癎成癲發¶
　動無時口吐白沫遺失大小便¶
　　丹砂(研/)　天麻　露蜂房(微/炙)　麻黄(去/節)　黄芩(去/黒)¶
<pb:KR3e0067_WYG_376-16b>¶
　　(心/)　釣藤(各半/兩)　甘草(炙/剉)　防葵(炒/)　大黄(炒/)¶
　　蚱蟬(去頭/足炙)　龍齒(研/)　山梔子(各一/兩)　銀箔(十片/細研)¶
　　虎睛(研一/對)　羗活(去蘆/頭)　柴胡(去/苗)　白鮮皮　升¶
　　麻　雷丸(炒/)　沙參(各三/分)　石膏(研一兩/一分)　蛇蜕¶
　　皮(炙/黄)　麝香(研/)　細辛(去苗/葉)　牛黄(研各/一分)¶
　右搗研為末煉蜜為丸如菉豆大每服一嵗兒三丸¶
　二嵗至三嵗五丸四嵗至五嵗七丸六嵗至十嵗十¶
　丸並用米飲下空心午間臨卧各一服一方無細辛¶
<pb:KR3e0067_WYG_376-17a>¶
大金箔丸(㓜㓜/新書)　治一切風及大人小兒諸癎解心胷¶
　壅熱消痰墜涎無時發動吐涎沫背强直神志昏憒¶
　　金銀箔(各一/百片)　辰砂(一兩/研)　牛黄(研/)　生犀(末/)¶
　　丁香　沉香　真珠(末/)　木香　腦麝(各一/分)　琥¶
　　珀(末/)　硼砂　烏蛇肉(酒浸炙/去皮骨)　天麻(酒炙/浸)　雄¶
　　黄(研/)　蝎稍　白殭蠶　附子(炮去/皮臍)　天南星(炮/)¶
　　防風　白附子　甘草(炙已上/各一分)　香墨(半兩/燒)¶
　右為細末入研藥一處勻合將金銀箔入水銀三分¶
<pb:KR3e0067_WYG_376-17b>¶
　同研如泥再同研令勻煉蜜為丸如菉豆大每服大¶
　人五丸用薄荷酒下小兒三丸薄荷湯化下¶
天烏散(一名狐肝散/㓜㓜新書)治大人小人一切風及久癎患病¶
　　臘月烏鵶(一隻去毛羽/嘴爪腸胃)　臘月野狐肝(一具同前/烏鵶入瓶)¶
　　(子内固齊/燒為灰)　麝香(研/)　天麻　犀角(屑各/半兩)　乾蝎¶
　　白殭蠶　蟬殻　牛黄(研更炙/益妙)　荆芥(取/穗)　藿香¶
　　天南星(去/心)　白附子　膩粉(研/)　桑螵蛸(須用臘/月採取)¶
　　(桑上者佳/各一兩)　烏蛇(二兩酒浸/炙去皮骨)¶
<pb:KR3e0067_WYG_376-18a>¶
　右為末每服半錢煎荆芥湯或豆淋酒調下空心小¶
　兒用薄荷湯調下¶
奪魂散(永類/鈐方)　定癎良方¶
　　白殭蠶(去絲炒令/黄色半兩)　白附子(炮/)　蛇含石(燒紅醋/淬七八)¶
　　(次研碎/各一分)　生銀　生金　白茯苓　牛黄(如無以/膽製倍)¶
　　(加用/之)　烏稍蛇頭(七八寸/許酒煮)　天麻(各一/錢)　天南星¶
　　(秤末一分生薑/汁浸一宿用)　腦子　半夏末(二錢重薑汁/浸一宿各焙)¶
　　赤脚蜈蚣(一條酒浸/炙令焦)　犀角(傍二/錢)¶
<pb:KR3e0067_WYG_376-18b>¶
　右為末蒸棗肉為丸如麻子大每服十丸至十五丸¶
　二十丸煎金銀薄荷湯下硃砂為衣一方加代赭石¶
　一分醋淬如欲利痰加巴霜煮枳殻一分○議曰癎¶
　之為疾又是一種證候若言驚風所𫝊古人有謂食¶
　風驚三癎若言不干驚風所𫝊古云驚風三發便為¶
　癎且癎為疾痰熱壅盛𫝊入經絡塞於心肺是致關¶
　竅不通故作癎疾發作有如驚風弔或因驚而生痰¶
　多或因熱而作風盛大小便不利上下氣不通心神¶
<pb:KR3e0067_WYG_376-19a>¶
　悶氣亂若死而復生生而復死沉沉黙黙無由甦省¶
　忽爾氣透關竅漸得開通魂魄稍得安定向後心被¶
　觸惱氣不宣利發作如前是知癎之為疾乃由虚痰¶
　冷涎頑結於胷臆驚風併聚於關膈常無精神心志¶
　不寧即存恍惚療理不専藥服不投必自致害何足¶
　怪者即奪魂散方經效袐𫝊修合如法活人神驗豈¶
　非至寳之謂也¶
麻黄五癎湯(㓜㓜/新書)　主療百日及過百日兒癎連發不¶
<pb:KR3e0067_WYG_376-19b>¶
　醒及胎中帶風體冷面青反張宜服¶
　　麻黄(去節二分嬰/孺方用一分)　羗活　乾葛　甘草(炙二分/嬰孺方)¶
　　(一分/半)　枳實(麵炒二分嬰/孺方用三分)　杏仁(一十枚去皮碎/并尖嬰孺方用)¶
　　(四十/枚)　升麻　黄芩　大黄(各四/分)　柴胡　芍藥¶
　　(各三/分)　釣藤皮(一分嬰孺方/用一分半)　蛇蜕(三分炙嬰孺/方用二分)¶
　　蚱蟬(二枚炙/去足羽)　石膏(六分/研)¶
　右以水二升并竹瀝五合煎取六合每服一合佳¶
五癎湯(㓜㓜/新書)　治五六嵗兒壯熱發癎疹自下利¶
<pb:KR3e0067_WYG_376-20a>¶
　　大黄(剉/炒)　石膏(研各/一兩)　蚱蟬(三枚/微炙)　柴胡(去/苗)　升¶
　　麻　梔子仁　麻黄(去/節)　黄芩　知母(焙/)　釣藤¶
　　芍藥　杏仁(去皮尖雙仁/别研各半兩)　蛇蜕(三寸/炙黄)　露蜂房¶
　　(微炙/一分)¶
　右麄搗篩一二嵗兒每一錢水半小盞煎至三分入¶
　竹瀝半合更煎一兩沸去滓分温三服至夜服盡随¶
　兒大小加减一方無黄芩服藥後如人肌暖以帛拭¶
　身¶
<pb:KR3e0067_WYG_376-20b>¶
石室紫藥神丸(㓜㓜/新書)　治小兒十二癎¶
　　丹砂(九分/别研)　大黄(六/分)　桂心　半夏(洗各/四分)　牛黄¶
　　黄連(各五/分)　雲母(七/分)　雄黄(二/分)　特生礜石(十二/分煉)¶
　右為末更入¶
　　巴豆(二分去/心炒)　雷丸(二/分)　真珠(一/分)　代赭(二/分)　乾¶
　　薑(三/分)¶
　右各為末新絹袋盛蒸如斛米熟方取牛黄桂薑代¶
　赭别為末與前相和勻以蜜杵丸如黍米大一歲兒¶
<pb:KR3e0067_WYG_376-21a>¶
　下一丸十嵗小豆大一丸日服三次¶
麻黄散(聖惠/方)　治小兒百日内發癎連發不醒及胎中¶
　帶風體冷面青身體反張¶
　　麻黄(一分去/根節)　甘草(一分炙/微赤剉)　羗活(三/分)　柴胡(一/分)¶
　　(去/苗)　川大黄(一兩剉/碎微炒)　川升麻　子芩(各一/兩)　枳¶
　　殻(麥炒炙/微黄)　葛根(各半/兩剉)　蛇蜕皮(五寸炙/令黄色)　石膏¶
　　(一兩半/細研)　釣藤(一/分)　蚱蟬(三七枚/微炙)　杏仁(半兩湯/浸去皮)¶
　　(尖雙仁麥/炒微黄)¶
<pb:KR3e0067_WYG_376-21b>¶
　右件藥搗麄羅為散每一錢以水一小盞煎至五分¶
　去滓更入竹瀝半合煎三兩沸量兒大小加减服之¶
石膏散(聖惠/方)　治小兒一嵗至四嵗壯熱大驚發癎¶
　　石膏(一兩/細研)　蚱蟬(二枚/微炙)　柴胡(一兩半/去苗)　川升麻¶
　　釣藤(各三/分)　子芩　知母(各一/兩)　梔子仁(半/兩)　龍¶
　　齒(一/兩)　赤芍藥(半/兩)　麻黄(三分去/根節)　葛根(一兩/剉)¶
　　甘草(一分炙/微赤剉)　川大黄(一兩/碎炒)¶
　右煎一兩沸量兒大小加减温服一方無赤芍藥有¶
<pb:KR3e0067_WYG_376-22a>¶
　蛇蜕皮炙用¶
石膏崇命湯(㓜㓜/新書)　治小兒發癎¶
　　石膏(研/)　黄芩(去黒/心)　芍藥(各一/分)　桂心(去/皮)　細¶
　　辛(去苗/葉)　龍骨(碎/)　當歸(切/焙)　乾薑(炮/)　大黄(剉/炒)¶
　　牡蠣(煆/研)　赤石脂　白石脂(各三/分)　甘草(炙一/兩)¶
　右搗篩一二嵗兒每服半錢水半盞入棗一枚擘同¶
　煎至三分去滓温服至夜三四服隨兒大小增减一¶
　方無白石脂若有熱有驚加黄芩二分以韋囊盛藥¶
<pb:KR3e0067_WYG_376-22b>¶
　大驗¶
蚱蟬丸　治小兒諸癎乍𤼵¶
　　蚱蟬(炙去趐/足一枚)　大黄(煨/剉)　石膏(研/)　柴胡(去苗各/一兩)¶
　　牛黄(研/)　龍齒(碎/)　梔子仁　升麻　芍藥　沙¶
　　參　釣藤(各三/分)　杏仁(二十一枚湯浸去/皮小雙仁麵炒)　龍膽¶
　　(半/兩)　丹砂(研一/兩半)¶
　右搗研為末煉蜜和丸如梧桐子大一嵗每服一丸¶
　温水化破服日三更量兒大小以意加减旋丸與服¶
<pb:KR3e0067_WYG_376-23a>¶
芍藥湯(㓜㓜/新書)　治小兒諸癎吐痢寒熱百病不乳哺¶
　　芍藥　黄芩(去黒/皮心)　大黄(炒/)　當歸(切/焙)　括樓根¶
　　甘草(炙/剉)　桂心(去粗/皮)　人參(各三/兩半)　赤石脂(搗研/如粉)¶
　　牡蠣(研如/粉)　紫石英(搗研/如粉)　麻黄(去節各一/兩一分)¶
　右搗篩再研令勻一二嵗兒每服半錢匕水半盞入¶
　棗一枚煎至三分去滓温服日三服隨兒大小增减¶
牛黄煎　治小兒膈上有痰發癎掣瘲¶
　　牛黄(研半/錢)　人參(半/兩)　生犀末　蓬砂(研/)　白茯¶
<pb:KR3e0067_WYG_376-23b>¶
　　苓(去/皮)　薄荷　乳香(研/)　甘草(炙/剉)　井泉石(研/)¶
　　烏金石(研/)　生乾地黄　天麻(各一/分)¶
　右搗研為末用蜜于銀器内熬成煎每服皂子大人¶
　參湯化下日三¶
驅癎散　治諸癎口眼相引上視涎流手足抽掣頭項¶
　反張腰背强直¶
　　硃砂(研/)　雄黄(研/)　蛇皮(炙/黄)　石膏(煆通紅出火/毒各一分)¶
　　蜂房(炒/)　逺志(取肉薑/製焙)　細辛(去/苗)　麻黄(去/節)　殭¶
<pb:KR3e0067_WYG_376-24a>¶
　　蠶(炒/)　川大黄(生/)　川芎　獨活(各一/分半)¶
　右為末每一錢鈎藤入水蜜煎湯温和調灌大兒增¶
　用¶
竹瀝湯　治小兒出胎二百許日頭身患小小瘡治䕶¶
　小瘥復發五月中忽小小咳𠻳微温和治之因變癎¶
　一日二十過發四肢縮動背脊反張須臾氣絶良¶
　久復甦已與常治癎湯得其吐下經日少間爾後單¶
　與竹瀝汁稍進一日一夕中合進一升許發時小踈¶
<pb:KR3e0067_WYG_376-24b>¶
　明日與此竹瀝湯得吐下發便大减其間猶稍與竹¶
　瀝汁竹瀝湯方¶
　　竹瀝(五/合)　黄芩(三十/銖)　羚羊角(鎊/屑)　木防己(各六/銖)¶
　　大黄(二/兩)　茵芋(三/銖)　麻黄(去根/節)　白薇　桑寄生¶
　　萆薢　甘草(炙各/半兩)　白术(炮六銖一/方作白蘚)¶
　右㕮咀以水二升煮取藥减半内竹瀝煎取一升分¶
　服二合相去一食久進一服一方内無蓽薢白术有¶
　白鮮皮¶
<pb:KR3e0067_WYG_376-25a>¶
牛黄丸(聖惠/方)　治小兒諸癎驚惕掣瘲及中客忤宜服¶
　　牛黄(細/研)　人參　防風(各去/蘆頭)　細辛　赤芍藥¶
　　&KR0797;蔞根　當歸(已上各/半兩)　蚱蟬(七枚去翅足微/炙嬰孺方二分)¶
　　川大黄(一兩剉/碎微炒)　蛇蜕皮(炙令黄色五/寸嬰孺三分)　甘草(三/分)¶
　　(炙微/赤剉)　麝香(一分細研嬰/孺方用三分)　巴豆(三十枚去皮/心研如膏)¶
　右為末入巴豆研令勻煉蜜和搗二三百杵丸如麻¶
　子大初生一月至百日兒每服一丸一嵗至三嵗服¶
　兩丸四嵗至五嵗兒服三丸用薄荷湯下快利為度¶
<pb:KR3e0067_WYG_376-25b>¶
　若兒驚惕及人中温壯熱腹滿有不調增服快利為¶
　度量兒大小虚實與服一方加熊膽¶
鎮心丸(㓜㓜/新書)　治小兒癎時時發作將成厥¶
　　人參　桂心　蜀椒　茯苓　附子(炮各/三分)　乾薑¶
　　半夏　細辛　牛黄(各二/分)　桔梗(十/分)　白薇　防¶
　　葵¶
　右為末蜜丸小豆大先食服五嵗六嵗三丸日三往¶
　來寒熱及虚熱者可作知母丸若胷上氣服可作杏¶
<pb:KR3e0067_WYG_376-26a>¶
　仁煎¶
五癎煎(一名子芩五癎/煎㓜㓜新書)治小兒經熱癎體羸不堪兼治¶
　子母¶
　　鈎藤皮(一分/半)　子芩　知母(各四/分)　甘草(五/分)　升¶
　　麻(三/分)　寒水石(六/分)　蚱蟬(二枚炙/去翅足)　&KR0921;蜋(炒三/箇)¶
　　沙參　龍齒　柴胡(各二/分)　蛇蜕皮(四寸/炙)¶
　右為末以清蜜和使流行銅器中置沸湯煎攪成飴¶
　糖狀取之一月兒棗核大一呷二枚日再夜五六過¶
<pb:KR3e0067_WYG_376-26b>¶
　不甚妨食五十日兒呷三枚百日兒呷四枚二百三¶
　百日兒五枚一嵗六枚三四嵗七枚五嵗十枚兼夜¶
　並六七過不妨食也¶
茯神散(㓜㓜/新書)　治小兒癎瘲嘔吐¶
　　釣藤　獨活　黄芩　麻黄(去/根)　桂心　石膏¶
　　甘草(炙/)　防風　茯神　大黄(製各/二分)　蚱蟬(三枚/炙)¶
　　蛇蜕皮(三分/炙)¶
　右以水三升煮取一升二合去滓一合日三服大小¶
<pb:KR3e0067_WYG_376-27a>¶
　增减服之¶
硝石丸(㓜㓜/新書)　治少小痞癖結積除癎止驚¶
　　硝石(三/分)　柴胡　細辛　當歸　茯神　芍藥¶
　　甘遂(各二/分)　大黄(十/分)　黄芩　巴豆(三十枚去/皮心炒)¶
　　牛黄(别/研)　葶藶子(炒研各/一分)¶
　右為末蜜丸一嵗服胡豆大二丸日一服以微利為度¶
牛黄雀屎丸(㓜㓜/新書)　治小兒百二十癎諸變蒸腹中宿¶
　痞及飲食不節腹滿温壯朝輕夕甚大小便不通胃¶
<pb:KR3e0067_WYG_376-27b>¶
　氣弱脾冷使之¶
　　牛黄　芍藥　甘草(炙/)　巴豆(去心皮炒别/入各三分)　雀¶
　　屎白(炒/)　乾薑　當歸　黄芩(各二/分)　大黄(五/分)¶
　　芎藭　人參(各四/分)　黄耆(一/分)　麵(炒一/合)¶
　右為末蜜丸胡豆大一嵗兒未食與二丸三二嵗小¶
　豆大二丸日三不知稍加之微利為度常服大良初¶
　生兒及二日五日已上腹中滿口急不得取乳大小¶
　便不通兒胷中作聲者服半黍大一丸十日兒一黍¶
<pb:KR3e0067_WYG_376-28a>¶
　大一丸若頭身發熱惕惕驚不安腹脹滿中中客忤¶
　吐乳皆主之百日兒二丸及寒熱往來朝夕温壯或¶
　身體熱利久不斷青黄五色又已發癎目睛時上翻¶
　或但直視或通夜轉急不得須臾息及傷寒食飲不¶
　消化吐逆皆主之小兒有耐藥者酌加之量兒大小¶
　服之無不瘥也¶
五癎丸　治小五癎驚悸狂呌發搐上盛涎潮等疾及¶
　尋常涎盛¶
<pb:KR3e0067_WYG_376-28b>¶
　　皂角(去皮搥碎水三四升浸取/汁濾過銀器重湯熬成膏)　白礬(熬苦研細/各四兩)¶
　　半夏(洗七/次)　上等辰砂(研/)　天南星(炮各/一兩)　蝎稍¶
　　(炒/)　白礬　白殭蠶(直者/炒)　上等雄黄(研/)　白附¶
　　子(各半/兩)　麝香(研/)　烏蛇(酒浸去骨焙/乾炒各一兩)　蜈蚣(大/者)¶
　　(一條去頭/足酒浸炙)¶
　右為末先用皂角膏子和未能就次用生薑汁煮糊¶
　為丸硃砂為衣小兒六七嵗如菉豆大每服三四十¶
　粒三四嵗二三十粒二四嵗如麻子大一二十粒並¶
<pb:KR3e0067_WYG_376-29a>¶
　用薄荷湯下生薑湯下亦得¶
陽癎防風散(一名硃/砂散)　治小兒身熱面赤急驚風痰涎¶
　壅盛上視牙關𦂳硬者陽癎也¶
　　硃砂(一分/研)　膩粉　麝香(各半/錢)　蘆薈　白附子¶
　　甘草(各二/錢)　胡黄連(一/錢)　蝎稍(七/箇)　白殭蠶(十箇/炒)¶
　　金箔(七/片)　赤脚蜈蚣(一條/炒)¶
　右為末二嵗已上服半錢匕以金銀薄荷湯調下三¶
　嵗以上一錢匕如口不開灌入鼻中一方無蝎稍¶
<pb:KR3e0067_WYG_376-29b>¶
隂癎附子散　治小兒吐瀉或口吐不瀉日漸困面色¶
　白脾虚或冷不搐搦目微上視隂癎慢驚也服此祛¶
　風豁痰回陽正胃及治唇青面黒四肢逆冷¶
　　黒附子(生去/皮臍)　生天南星　半夏(各二/錢)　白附子¶
　　(一錢/半)¶
　右研細井花水浸七日每日換水浸訖控乾入硃砂¶
　二錢麝一錢拌勻每一字薄荷湯調下量兒加减一¶
　方用附子生去皮臍為末每服二錢以水一盞半生¶
<pb:KR3e0067_WYG_376-30a>¶
　薑二片煎至半盞分三二服量兒加减吐者入丁香¶
　五箇煎至乳空時服或用水浸炊餅為丸如粟米大¶
　每服二十粒亦可一方入全蝎末二錢¶
甘草湯(一名釣/藤湯)　治小兒諸癎掣瘲吐舌¶
　　甘草(炙/剉)　釣藤　栝樓根　黄芩(去黒/皮)　獨活(去/蘆)¶
　　(皮/)　桂心(去粗/皮)　芍藥　當歸(切/焙)　石膏(碎各/半兩)¶
　　蛇蜕(六寸/炙黄)　麻黄¶
　右麄搗篩三五嵗兒每服一錢匕水一盞煎至五分¶
<pb:KR3e0067_WYG_376-30b>¶
　去滓熱服日三隨大小加减¶
當歸湯　治小兒諸癎¶
　　當歸(切/焙)　龍骨(研各/半分)　甘草(炙三/分)　大黄(剉/炒)　芍¶
　　藥　細辛　乾薑(炮/)　石膏(碎/)　桂(去/皮)　青石脂¶
　　黄芩¶
　右搗篩五嵗兒每一錢水小盞入棗二枚同煎至五¶
　分去滓分温二服日三服後瀉者加赤石脂一分若¶
　有熱驚者加黄芩去黒心半兩隨兒大小加减¶
<pb:KR3e0067_WYG_376-31a>¶
化涎丸　治諸癎胞絡涎盛宜常服此藥¶
　　半夏(一兩生薑/汁浸一宿)　乾薑(炮/)　黄連　桂心　木香¶
　　(四味各/半兩)　牛黄(一分/别研)　麝香(一分/别研)　硃砂(一兩研/細水飛)¶
　　巴豆(十枚去皮心膜/炒令黄研細)¶
　右件為末次入研者藥一處拌勻滴水為丸黍米大¶
　每服三丸至五丸温米飲或煎荆芥湯送下乳食後¶
蚱蟬湯　治小兒五十日發癎諸藥無效及初生百日¶
　内發癎者¶
<pb:KR3e0067_WYG_376-31b>¶
　　蚱蟬(去趐足/微炙)　芍藥(各三/分)　釣藤　細辛(去苗/葉)¶
　　黄芩(去黒/心)　黄耆(剉/)　甘草(炙令赤/各半兩)　牛黄(研/)¶
　　麝香　大黄(剉炒香一/兩一分)¶
　右搗篩入牛黄麝香拌勻每服半錢水半盞煎至三¶
　分去滓分温二服連夜五六服隨兒大小加减¶
斷癎丸　治諸癎痰盛¶
　　皂角(盈尺者三錢去皮搥碎水三升/浸取汁濾過煨器内熬成膏)　白礬(煆枯/研細)¶
　　(一兩/半)　南星(温紙炮/熟一兩)　蝎稍(炒/)　直殭蠶(炒/)　雄¶
<pb:KR3e0067_WYG_376-32a>¶
　　黄(研/)　硃砂　白附子(各半/兩)　麝香(一錢/别研)　烏蛇¶
　　(酒浸取肉焙/乾炒一分)　赤蜈蚣(一條去頭/足酒浸炙)¶
　右為末用水煮半夏糊和前項皂角膏為丸桐子大¶
　每服一丸生薑湯下一方無麝香¶
全蝎五癎丸¶
　　赤蜈蚣(二條去頭/足酒浸炙)　南星(炮熟二/錢半)　麝(一/字)　全蝎¶
　　防風　硃砂(細/研)　逺志肉(薑汁/浸炒)　白附子(生/)　蘆¶
　　薈　延胡索　金銀箔(各三/十片)¶
<pb:KR3e0067_WYG_376-32b>¶
　右為末入麝糕糊丸桐子大每服一丸菖蒲紫蘇煎¶
　湯調下¶
金朱丹　定一切癎¶
　　赤蜈蚣(大者一條去/頭足酒浸炙)　烏蛇頭(酒浸炙/取肉)　延胡索¶
　　(生各一/錢半)　白附子　逺志(薑汁浸/一宿)　鐵粉　透明¶
　　防風　全蝎(焙/)　天麻(各一/錢)　金銀箔(各三/十片)　天¶
　　南星(二錢半薑/汁浸一宿)¶
　右為末以圎白半夏為稠糊入黄牛膽汁并腦麝少¶
<pb:KR3e0067_WYG_376-33a>¶
　許和丸桐子大硃砂為衣每服二丸金銀器煎湯泡¶
　薄荷調下¶
麝香雙丸　治新生兒客忤中惡癎發乳哺不消中風¶
　反拆嘬口吐舌并吐忤面青目下垂腹滿身體羸瘦¶
　脛交三嵗不能行者¶
　　麝香　牛黄　黄連(各二/兩)　桂心　蜈蚣(一箇去/頭足)¶
　　雄黄　硃砂　烏賊魚骨(炙/)　附子(炮/)　巴豆(六/十)¶
　　(枚去/皮炒)　特生礜石(燒煉半日/各一兩)¶
<pb:KR3e0067_WYG_376-33b>¶
　右别研巴豆如脂和末勻蜜和杵三千下甆合收勿¶
　泄氣十日至一月兒服一米百日至三百日兒服二¶
　麻子許以意增减兒雖小病甚者增大其圎不必依¶
　此小兒病率多耐藥服當汗出若不汗及不覺瘥一¶
　日一夜四五服以汗出及瘥為限嬰兒見生人即為¶
　客忤婦人月水來未盡觸小兒亦為客忤若多失¶
　子産下輙死者但落地啼聲未絶便以指刮舌上當¶
　時銜血如薤葉者便與米大二兒一日一服七日乃¶
<pb:KR3e0067_WYG_376-34a>¶
　止無不全也藥不能全合合半劑者當用巴豆三十¶
　箇若三分合一者巴豆二十七箇亦不隨餘藥减其¶
　然者正以此為良爾若無赤頭足蜈蚣只取足赤者¶
　三條斷其頭并項後二節用之其餘不堪用也¶
鐵精丸　治少小心氣虚或以發癎及未發安五臓定¶
　心氣¶
　　鐵精　黄芩　芍藥　芫花(炒/)　人參　甘遂(炙/)¶
　　茯神(各三/分)　硝石　牛黄(各二/分)　蛇蜕皮(二/寸)　甘¶
<pb:KR3e0067_WYG_376-34b>¶
　　草(一分/炙)¶
　右為末蜜為丸小豆大一服三丸日再不止加之取¶
　微利為度¶
至寳丹　治諸癎急驚卒中客忤不得睡煩躁風涎搐¶
　搦及傷寒狂語伏熱嘔吐並皆服之¶
　　安息香(一兩半為末無灰酒飛過濾出沙/石約取一兩慢成膏入藥内用)　琥珀¶
　　(研/)　硃砂　雄黄(各一兩/研水飛)　金箔(五十/片)　銀箔(五/十)¶
　　(片/)　龍腦　麝香(各六/分)　牛黄(半兩/各研)　生烏犀角¶
<pb:KR3e0067_WYG_376-35a>¶
　　生玳瑁屑¶
　右生犀玳瑁𢷬羅為細末研入餘藥合勻將安息香¶
　以重湯凝成膏搜為劑如乾即入少熟蜜盛不津¶
　器中旋丸如梧桐子大一嵗服二丸人參湯化下大¶
　小以意加减治大人中風語中惡氣絶中諸物毒¶
　中熱暗風産後血暈死胎不下並用童子小便一合¶
　生薑自然汁三五滴同温過化下五丸立效¶
龍膽湯　治嬰兒出腹血脉盛實寒熱温壯四肢驚掣¶
<pb:KR3e0067_WYG_376-35b>¶
　發熱大吐嘔者及雖能哺食中實不消壯熱變蒸¶
　中客人鬼氣并諸驚癎方悉主之十嵗以下小兒¶
　皆得服之但新生嬰兒及漸長者其服藥多寡俱¶
　依後例若必知客忤及有鬼氣者可加人參當歸各¶
　如龍膽多少也一百日兒加三銖三百日兒加六銖¶
　一嵗兒加半兩餘藥皆凖耳¶
　　龍膽　釣藤皮　柴胡　黄芩　桔梗　芍藥¶
　　茯苓(一作/茯神)　甘草(各六/銖)　&KR0921;蜋(二/枚)　大黄¶
<pb:KR3e0067_WYG_376-36a>¶
　右㕮咀以水一升煮取五合為劑服之如後節度兒¶
　有虚實兒虚宜减藥與水也小兒生一日至七日分¶
　一合為三服兒生八日至十五日分合半為三服兒¶
　生十六日至二十日分二合為三服兒生二十日至¶
　三十日分三合為三服兒生三十日至四十日盡以¶
　五合為三服皆得下即止勿再服之¶
神明還命牛黄丸　治小兒癎¶
　　牛黄(二大/豆許)　白石脂　龍骨(各一/兩半)　桂心　寒水¶
<pb:KR3e0067_WYG_376-36b>¶
　　石　大黄(各二/兩半)　牡蠣　&KR0797;&KR0803;(各二/兩)　石膏(碎/)¶
　　硝石(各三/兩)¶
　右為末水二升三指撮末煮五合為三服日三牛黄¶
　為末臨時入¶
地龍散　治諸癎發歇無時¶
　　乾地龍(半兩/焙)　虎睛(一對/炙)　人參(一/分)　金銀箔(二/十)¶
　　(片/)　天竺黄　硃砂　代赭石(煆醋/碎)　鐵粉(各一/分)¶
　　雄黄(一錢/半)　輕粉(半錢一/用鉛霜)¶
<pb:KR3e0067_WYG_376-37a>¶
　右為末每服半錢紫蘇湯調或温水調下¶
白术湯　治少小腹中有熱有寒在胷上逆吐腹雷鳴¶
　而滿驚啼甚即發癎掣縮休作有時¶
　　白术　當歸(各一/兩)　厚朴(炙/)　半夏(洗/)　甘草(炙/)¶
　　人參　川芎　生薑(各二/兩)　枳實(三箇/炙)　食茱莄¶
　　(二/合)¶
　右以水七升煮取二升温服三合日三夜二合¶
羗活膏　治三十六種驚風三發成癎¶
<pb:KR3e0067_WYG_376-37b>¶
　　羗活　人參　桂心　防風(各半/錢)　蝎　硃砂¶
　　硫黄　茯苓　木香(各一/錢)　腦麝(各少/許)¶
　右為末煉蜜為膏入金銀箔各十片衮研酌量加减¶
　以薄荷湯下¶
扁金丹　治小兒胎風諸癎手足瘲瘈目睛上視頸項¶
　𦂳急强直或搖頭弄舌牙關𦂳急口吐痰沫反拗多¶
　時精神不寧睡卧多驚吐痢生風昏塞如醉¶
　　白花蛇(去骨酒浸/焙乾秤)　防風(去蘆頭/焙乾秤)　蜈蚣(要赤者/不去頭)¶
<pb:KR3e0067_WYG_376-38a>¶
　　(全用/炙)　乳香(研極細/各半兩)　蝎(要扁瘦全/各半兩)　硃砂(研極/細各)¶
　　(一/兩)　天南星(火燒/存性)　大草烏頭(火燒存性/一兩半)　麝香¶
　　(一錢/細研)　牛黄(半錢/細研)¶
　右為細末然後與研者藥一處再研勻用水浸炊餅¶
　為丸如桐子大揑扁每服三餅子荆芥湯化如稀糊¶
　抹入口中漸漸嚥下候一時辰更進一服神效一方¶
　無牛黄防風¶
天南星煎　凡胎癎病潮發遲速¶
<pb:KR3e0067_WYG_376-38b>¶
　　天南星(一/兩)　白附子(一/兩)　白花蛇(一兩酒浸去/皮骨炙令黄)¶
　　乾蝎(半兩/炒)　天麻(半/兩)已上搗羅為細末用好酒兩¶
　　大盞攪令勻於慢火上熬不住手攪以酒盡為度¶
　　次入　好硃砂(半兩/水飛)　膩粉(一/分)　牛黄(半/錢)　麝香¶
　　(半/錢)　龍腦(半錢/為末)¶
　右都入膏子内一處和看硬軟成膏如皂角子大每¶
　服一粒竹瀝化下不計時候¶
治五癎¶
<pb:KR3e0067_WYG_376-39a>¶
　　露蜂房(一兩焙/先洗)　石菖蒲　桂心　逺志(去/心)　人¶
　　參(各半/兩)　牛黄　杏仁(去/皮)　硃砂(各一/分)　麝香(一/錢)¶
　　(研/)¶
　右為末薄荷湯調下三嵗以下半錢大小以意加减¶
人參丸　治小兒諸般驚惕瘲瘈及中客忤¶
　　人參(半/兩)　甘草(炙三/分)　牛黄　細辛(去苗各/半兩)　蚱¶
　　蟬(去趐足/炙七枚)　大黄(温紙褁/煨半兩)　芍藥　當歸(切焙/半兩)¶
　　蛇蜕(炙三/寸)　括樓根　防風(去义各/半兩)　麝香　巴¶
<pb:KR3e0067_WYG_376-39b>¶
　　豆(去皮心研/三十粒)¶
　右除巴豆牛黄麝香外搗羅為末研勻煉蜜為丸如¶
　麻子大初生至百日兒每服二丸一嵗至五嵗兒每¶
　服三丸五丸並用薄荷湯下若兒驚惕及客忤温壯¶
　發熱腹滿丸數服之以快利為度更量兒大小加减¶
治小兒癎¶
　　茯苓　牛黄(另細/研入)　　龍齒(各二/分)　釣藤　芍藥¶
　　黄芩(各一/分)　甘草(半分/炙)　蚱蟬(二箇炙/羽足去)　竹瀝(一/合)¶
<pb:KR3e0067_WYG_376-40a>¶
　　(煮湯成/下之)¶
　右以東流水二斗銀器中煮金銀各十兩分五升汁¶
　煎藥取一升半間乳細細與服此治未出月兒若大¶
　者加少藥¶
蛜&KR1417;丸　治四十八候癎¶
　　全蝎　半夏　京墨(煆各/半錢)　辰砂　鐵粉　人參¶
　　真珠(末各/一錢)　好茶(半/錢)　春柳芽(半錢乾者/或一錢)¶
　右為末酒糊丸如菜子大每服七粒至十粒薄荷湯¶
<pb:KR3e0067_WYG_376-40b>¶
　下一日三服一月見效¶
人參茯神湯　治諸癎心神不定¶
　　人參　茯神(剉各/一兩)　白鮮皮(半/兩)　羚羊角末　甘¶
　　草(炙/)　天竹黄(各一/分)　酸棗仁　天門冬(去心各/半兩)¶
　右為細末每服一錢水八分入生薑薄荷各少許煎¶
　四分去滓温服¶
麻黄湯　治小兒六七嵗發癎壯熱¶
　麻黄(去根一/兩一分)　釣藤皮(一/兩)　芍藥　杏仁(湯浸去皮/尖雙仁麵)¶
<pb:KR3e0067_WYG_376-41a>¶
　　(炒/)　桂心(去/皮)　當歸(焙/切)　秦芁(去苗土/各三分)　石膏(一/兩)¶
　　(研/半)¶
　右搗篩每一錢水一盞煎至五分去滓分温二服日¶
　三服隨兒大小加减¶
定癎丸　治小兒五癎¶
　　赤蜈蚣(一箇去頭/足酒浸炙)　蝎稍　白附子(生/)　烏蛇肉¶
　　(酒/浸)　天南星(末/)　圎白半夏(末用薑汁浸/一宿各一分)　熊膽¶
　　白礬(新瓦煨枯/各半分)¶
<pb:KR3e0067_WYG_376-41b>¶
　右為末稀麵糊丸桐子大硃砂為衣每服一丸薄荷¶
　湯調下¶
龍齒散　療小兒癎疾¶
　　茯苓　龍齒(各二/分)　釣藤　芍藥　黄芩(各一/分)¶
　　甘草(半/分)　蚱蟬(二枚去/趐足炙)　牛黄(二大/豆許)¶
　右搗研細末入竹瀝一合研候湯欲成下以東流水¶
　二斗銀器煮金銀各十兩取五升入藥煎取一升半¶
　間乳細細與服此療未出月小兒大即加藥¶
<pb:KR3e0067_WYG_376-42a>¶
蛇蜕湯　治小兒百日病風癎驚熱¶
　　蛇蜕皮(三寸炙聖惠/方用五寸)　釣藤　黄耆　細辛　甘¶
　　草(炙各/二分)　大黄(四/分)　蚱蟬(去足四枚/炙後去頭)　牛黄(五大/豆許)¶
　右以水二升半煮取一升一合百日小兒一服二合¶
　甚良外臺秘要療少小二十種癎病胷中病若窮地¶
　無藥不得牛黄少此味亦可然大黄不得闕¶
大黄膏　治小兒諸癎宜用固&KR0479;¶
　　川大黄(三/分)　雄黄　丹參(一方無丹/參用定粉)　黄芩(各一/分)¶
<pb:KR3e0067_WYG_376-42b>¶
　　生商陸(一/兩)　猪脂(一/觔)　雷丸　附子(生用去皮/臍各半兩)¶
　右搗碎以猪脂兑入鍋中以文武火熬令鎔綿濾過¶
　然後下藥藥煎令七上七下去滓細碎研雄黄下膏¶
　中攪令至凝於甆器中盛每服少許熱炙手摩兒&KR0479;¶
　各掌中背脇皆使遍訖以蛤粉粉之¶
曾青湯治少小二十五癎日數百發者治之無不差¶
　　曾青　甘草(炙二/分)　當歸　細辛　芍藥　獨活¶
　　大黄　麻黄(去節各/三分)¶
<pb:KR3e0067_WYG_376-43a>¶
　右水三升煮取七合一月兒服如杏核二月二杏核¶
　大小以此為準服訖要當抱兒令汗出若先下者勿¶
　令汗出若自汗出去麻黄加麻黄根一分若腹中急¶
　痛加當歸芍藥一分若縮口聚唾舐乳者加細辛一¶
　分中風身强戴眼反折者加獨活一分要當消息視¶
　其所苦依病增减藥皆令精新或分五服日三夜二¶
　小有癎候便可作無病候亦可服令兒終身不病癎¶
　日中數百發者此湯治之無不瘥也¶
<pb:KR3e0067_WYG_376-43b>¶
玉癎丹　治諸癎候潮搐正發未分¶
　　黒錫(一/兩)　蝎稍　半夏(湯洗/十遍)　天南星(炮/製)　防風¶
　　木香　人參(去蘆/頭)　白殭蠶(炒黄各/半兩)¶
　右為細末次用水銀半兩同石腦油半盞研極細入¶
　麝香一錢龍腦半錢同研細與諸藥拌勻棗肉如黍¶
　米大每服七粒至十粒煎荆芥薄荷湯下不拘時候¶
露蜂房散　治五種癎候手足抽掣口吐涎沫¶
　　露蜂房(洗淨/焙乾)　石菖蒲(一寸九節/者各三兩)　桂心　逺志¶
<pb:KR3e0067_WYG_376-44a>¶
　　人參(去蘆頭/各半兩)　已上搗羅為細末次用　硃砂¶
　　牛黄(各細/研)　杏仁(湯洗麥炒去皮/尖别研各一分)¶
　右同諸藥拌勻每服半錢麝香調下¶
南星丸　治一切癎¶
　　南星(一箇一兩中開一穴用辰砂半兩以好酒調/末入内塞之掘一地穴火煨之令通紅又南)¶
　　(星入於好酒内以盞覆定/不得通風臨冷取出為末)　全蝎(四十九/箇炒)¶
　右為末研勻以薑汁調為丸如菉豆大每服十丸麝¶
　香酒調下汗出為度¶
<pb:KR3e0067_WYG_376-44b>¶
治諸癎¶
　取鯉魚脂食之良¶
釣藤飲　治小兒吐痢發癎病吐舌掣縮¶
　　釣藤　黄芩(去黑/心)　甘草(各半/兩炙)　石膏(碎/)　龍腦¶
　　(各一/兩)　升麻(三/分)　蚱蟬(去趐足/炙一枚)¶
　右𢷬篩每一錢以水七分入竹葉三片同煎取四分¶
　去滓分温三服至夜令盡七嵗全劑三四嵗只半劑¶
雷丸膏　治小兒癎及百病傷寒¶
<pb:KR3e0067_WYG_376-45a>¶
　　雷丸(一/分)　甘草　芥草　川升麻　防風(一兩去/蘆五分)¶
　　桔梗　白术¶
　右為末以脂膏一片先入鐺慢火煎令鎔後下藥末¶
　以柳枝不住手攪成膏綿濾入甆合盛之每有患者¶
　摩其頂及背上不用針灸只用此膏小兒癎及腹中¶
　病熱摩腹待乾粉之立愈¶
寧眠散　治搐搦不得安卧成癎¶
　　天南星(炮/製)　人參(去蘆/頭)　白附子(炮各/半両)　乳香¶
<pb:KR3e0067_WYG_376-45b>¶
　　血竭(各一/錢)　乾蝎(二十一/箇生用)　乾赤蜈蚣(一條酒/酥炙黄)¶
　右諸藥拌勻為末每服一字至半錢用好酒少許浸¶
　薄荷煎湯調下每兒搐服之得眠是驗次用辰砂膏¶
　方相兼服之¶
鐵彈丸　治一切驚癎¶
　　五靈脂(四/兩)　川烏頭(二兩/去皮)　生烏犀　乳香　没¶
　　藥(一/兩)　牛黄　麝香(一/分)¶
　右為末臘月重午日人不語打井花水和丸如彈子¶
<pb:KR3e0067_WYG_376-46a>¶
　大合時忌見雞犬婦人收起藥方得語用時研破荆¶
　芥湯下一丸¶
珎珠丸　治小兒虚中積熱驚癎等候¶
　　巴豆霜　膩粉(各二/錢)　滑石(三/錢)　天南星　粉霜¶
　　(各一/錢)　蝎稍　續隨子(去皮二/十四箇)¶
　右為末以糯粥丸如黄米大小兒二嵗以下每服三¶
　丸至五丸十五嵗每服五丸至十丸茶湯下荆芥湯¶
　亦可量虚實加减¶
<pb:KR3e0067_WYG_376-46b>¶
銀硃丹　治諸癎昏困涎盛¶
　　乾蝎(一/分)　天漿子(一分/炒)　露蜂房(一分/炒)　已上三¶
　　味為細末次用　硃砂(半兩/水飛)　水銀(一分用黑鉛/一分同研炒)¶
　　牛黄(一錢/研)　麝香(一/錢)¶
　右都一處拌勻研細用白麵糊和如黍米大每服五¶
　粒煎金銀薄荷湯下乳後¶
大驚丸(一名罷/驚丸)　治驚風諸癎壯熱昏憒神志恍惚痰¶
　涎壅塞或發搐搦目睛直視並皆治之¶
<pb:KR3e0067_WYG_376-47a>¶
　　硃砂(研飛/三錢)　青礞石(研一/錢)　蛇黄(煆醋碎丸次/研飛二錢)¶
　　蝦蟆灰　雄黄(各一/錢半)　錢粉(研二/錢半)¶
　右研勻以水浸蒸餅丸如桐子大每服一丸煎薄荷¶
　湯磨刀股水化下日二三服此藥治驚化涎不用銀¶
　粉小兒腑臓口齒腸胃柔弱丸用水銀粉藥切須慎¶
　之則無他苦¶
太乙散　治胎癎正發未分瘥後亦宜常服亦治急慢¶
　驚風發搐不定¶
<pb:KR3e0067_WYG_376-47b>¶
　　天漿子(微/炒)　蝎稍(各二十/一箇)　防風　天麻　硃砂¶
　　(各五/錢)　麝香(一/錢)¶
　右為細末乳汁調下不拘時候加减服¶
牛黄散　治小兒五種癎手足動揺眼目反視口吐涎¶
　沫心神喜驚身體壯熱¶
　　牛黄(研/)　丹砂(研/)　白歛　露蜂房(微/炒)　杏仁(湯/浸)¶
　　(去皮尖雙仁麩/炒黄各一分)　桂心(去皮/半兩)¶
　右𢷬研為散每服乳汁調下一字七日四五服量兒¶
<pb:KR3e0067_WYG_376-48a>¶
　大小加减¶
蛇黄丸　治諸癎¶
　　蛇黄(一箇煨醋淬/七八次細研)　欝金　雄黄(各二/錢)　鐵粉(篩/淨)¶
　　(研細/一錢)　青礞石　硃砂(各一/錢)¶
　右為末粳米飯丸桐子大每一丸人參煎湯調下¶
當歸大黄湯　治諸癎壯熱利下心中惡血¶
　　大黄(濕紙褁/畧煨)　甘草(炙/)　當歸　赤芍藥(各二/分)¶
　　半夏(製/)　川芎(各一/錢半)¶
<pb:KR3e0067_WYG_376-48b>¶
　右為末每服三字薑棗服¶
茵陳湯　治小兒發癎經日不解諸治不瘥口焦面赤¶
　黒胷中有熱¶
　　茵陳　大黄　黄芩(各四/分)　黄連　硝石(無以芒/硝代)¶
　　甘草(各炙/二分)¶
　右水三升煮取一升二合内硝石洋盡為三服¶
釣藤飲子　治諸癎啼呌者¶
　　釣藤　蟬殻(各半/兩)　黄連(揀/淨)　甘草　川大黄(微/炮)¶
<pb:KR3e0067_WYG_376-49a>¶
　　天竺黄(各一/兩)¶
　右搗羅為末每服半錢至一錢水八分盞入生薑薄¶
　荷各少許煎至四分去滓温服¶
麝香膏　治胎癎不得安卧¶
　　麝香(一/分)　牛黄(一分/研)　全蝎(二十一/箇取末)　白附子(一/分)¶
　　(取/末)　蠶蛾(一分炒/為末)　白殭蠶(一分炒/取末)¶
　右都拌勻研細煉蜜為和膏如皂子大每服一粒煎¶
　人參荆芥湯下¶
<pb:KR3e0067_WYG_376-49b>¶
犀角散　治小兒百日已徃至三四嵗肝心氣熱發癎¶
　連瘲身體如火¶
　　犀角屑　鈎藤　黄芩　川升麻(各一/兩)　麥門冬¶
　　(一兩半/去心焙)　龍齒(二/兩)¶
　右件藥搗羅為末每服一錢用水一小盞入竹葉七¶
　片煎至五分去滓量兒大小加减温服¶
丹參赤膏　治少小心腹熱除熱方¶
　　丹參　雷丸　芒硝　戎鹽　大黄(各二/兩)¶
<pb:KR3e0067_WYG_376-50a>¶
　右㕮咀以苦酒半升浸四種一宿以成煉猪肪一片¶
　煎三上上三下去滓乃芒硝膏以摩心下冬夏可用¶
　一方但用丹砂雷丸亦佳¶
龍膽湯　治小兒諸癎寒熱吐痢不能乳哺¶
　　龍膽草　當歸(切/焙)　大黄(剉/炒)　黄芩(去黒/心)　括樓¶
　　根　甘草(炙/)　桂心(去粗/皮)　人參(切/)　麻黄(去根/節)¶
　　牡蠣(熬/)　赤石脂(研/)　芍藥(各一/兩)¶
　右麄𢷬篩二三嵗兒每一錢匕水一盞棗一枚擘同¶
<pb:KR3e0067_WYG_376-50b>¶
　煎至五分去滓分温二服更量兒大小加减¶
祛風墜涎丸　治小兒諸癎¶
　　荆芥穗　蜜陀僧　白礬(生各/半兩)　半夏(一兩/湯洗)　硃¶
　　砂(一錢/為衣)¶
　右為細末水糊丸如黍米大硃砂為衣每服三十丸¶
　荆芥湯下乳後¶
黄芩丸　治小兒諸般癎疾口出白沫¶
　　黄芩(去黒/心)　梔子仁　犀角(鎊各/一兩)　麝香(研一/錢)¶
<pb:KR3e0067_WYG_376-51a>¶
　　虎睛(研一/隻)¶
　右為末研細煉蜜和丸如菉豆每服一嵗至二嵗兒¶
　三丸三嵗至五嵗兒五丸並米飲下日四服更量大¶
　小加减¶
雄黄丸(一名五/癎丸)　治小兒五種癎牛癎即牛聲馬癎即¶
　馬嘶狗癎即狗吠羊癎即羊鳴雞癎則雞鳴五癎病¶
　者腑臓相引邪氣盈起寒厥不識人手顫口吐沫須臾¶
　如甦復作神效¶
<pb:KR3e0067_WYG_376-51b>¶
　　雄黄(研/)　水銀(各二/兩)　鉛(熬成汁與水銀/結作沙子三兩)　真珠¶
　　末(細研/一兩)　丹砂(研半/兩)¶
　右為細末煉蜜和丸如菉豆大每服五丸金銀薄荷¶
　湯下日再服錢氏名五色丸一方有金銀箔用猪心¶
　血為丸¶
鐵精丸　治初得癎雖時時發先服鉛丹丸後服此方¶
　鉛丹丸方見癎瘥復發門中百病鉛丹丸¶
　　鐵精(一兩/研)　石膏　甘草(炙各/二分)　當歸(二/分)　麝香¶
<pb:KR3e0067_WYG_376-52a>¶
　　(半/分)¶
　右為末蜜丸如小豆大一服二丸日服三服¶
鐵粉丹　治諸癎胷膈不利¶
　　鐵粉(一兩/研)　乾蟾(一枚生薑汁浸/炒炙焦黄為末)　乾蝎(七箇/為末)¶
　　硃砂(半兩細/研水飛)　牛黄(一分/研)¶
　右都拌勻糯米飲和如黍米大每服三粒至五粒煎¶
　人參湯下¶
五星丸　治暗風癎疾取涎積倒地不知人事此方神¶
<pb:KR3e0067_WYG_376-52b>¶
　效取下病積¶
　　白丁香　赤小豆(各三/十箇)　乳香(一/分)　輕粉(半錢/重)¶
　　巴豆(一十四箇/去油用)¶
　右末滴水為丸分作十一丸每服一丸米半盞磨化¶
　下臨發時服取下積涎如青黒色是應如十年内此¶
　一服便瘥更無再作已上者半月日再一服永除次¶
　服硃砂鎮心藥¶
全蝎散　治證同煎本類八味扁金丹¶
<pb:KR3e0067_WYG_376-53a>¶
　　全蝎(半/兩)　白附子　硃砂(别研/三錢)　白殭蠶(二/錢)　麝¶
　　香(一錢/别研)¶
　右為細末每服半錢荆芥湯入酒少許用調服¶
神效丹　治小兒諸癎服絶根極有神效大人亦可用¶
　　猪牙皂角(不蛀者四兩重粗剉用羯羊肝一箇切/作片子用水三大碗煮數十沸去肝用)¶
　　(皂/角)　半夏(揀大而陳者四兩重用薑汁浸三宿漉/去曬乾每箇切作四片生硃末一兩同)¶
　　(於鐵銚内同炒以半夏黄為度/揀出半夏生硃末别研入藥)　天南星(二兩重/生用)¶
　　白礬(明者二兩重/畧枯存性)　黒牽牛(二兩重/炒紫色)¶
<pb:KR3e0067_WYG_376-53b>¶
　右為細末就用生薑汁打糊為丸如黍米大每服三¶
　十丸至四十丸生薑湯下¶
釣藤飲　治小兒發癎時時戴眼口中沫出此是癎疾¶
　並宜服之¶
　　鈎藤(二分/剉)　人參　黄芩(去黒/心)　蚱蟬(一枚去/趐足炒)¶
　　大黄(剉炒各/半兩)　牛黄(三豆大别/研湯成下)¶
　右𢷬篩每服三錢匕以水一盞竹瀝三合煎取五七¶
　分去滓入牛黄少許温服若得微微溏利一兩度即¶
<pb:KR3e0067_WYG_376-54a>¶
　止乳母忌蒜麺炙煿物¶
白金散　治諸癎潮發不省者¶
　　好白殭蠶(半兩揀治淨湯洗炒散/黄色搗羅為細末用)　天竺黄(一分/細研)¶
　　真牛黄(一/錢)　麝香　龍腦(各半/錢)¶
　右件同拌勻每服半錢用生薑自然汁調放温灌之¶
祛風散　治胎癎多啼呌¶
　　胡黄連(半兩/取末)　全蝎(一分/為末)　犀角(一分屑/取末)　天竺¶
　　黄(一分/研)　麻黄(一分去/節為末)¶
<pb:KR3e0067_WYG_376-54b>¶
　右都研令勻細每服半錢研入麝香一字乳汁調下¶
獨活湯　治小兒發癎手足掣瘲十指戰掉舌本强腫¶
　　獨活(去蘆/頭)　人參(各半/兩)　大黄(剉炒/二兩)　麻黄(去節/水煮)¶
　　(去末/二分)¶
　右𢷬篩一二嵗兒每服半錢水半小盞煎至三分去¶
　滓温服連夜三四服隨兒大小加减大有神效¶
治小兒癎¶
　　以枯蟬燒灰服之(即蟬/蜕)¶
<pb:KR3e0067_WYG_376-55a>¶
治小兒癎¶
　　以馬御煮汁服¶
萬病湯　治小兒癎¶
　　當歸　細辛　礬石(燒/)　甘草(炙各/一兩)¶
　右以水四升煮取一升去滓内白蜜鷄子大分為五¶
　服當日令盡¶
大黄湯　治少小衆癎乳哺不時發温壯吐利驚掣胎¶
　寒腹痛一十五癎¶
<pb:KR3e0067_WYG_376-55b>¶
　　大黄(四/分)　芍藥　當歸　甘草(炙各/二分)¶
　右以水三升煮取一升去滓一月兒服一杏核許日¶
　三服百日兒二杏核大小以此為率若發熱加麻黄¶
　二分去節有毒切之先煮數沸沫内諸藥若反折¶
　戴眼掣縮者加細辛四分若乳哺不消壯熱有實者¶
　增大黄令倍諸藥不爾等分大黄刀擘破勿令有碎¶
　末無其疾不須增益兒有大小强弱以意増减一方¶
　諸藥等分兒不痢者減大黄三分之一服湯令母抱之¶
<pb:KR3e0067_WYG_376-56a>¶
　令小汗出病甚者令大汗出畢温粉粉之下痢者勿¶
　令出汗也日夜可四服兒夜啼有微熱口御乳若不¶
　安皆可服一方治下粗篩盛以韋囊欲合小劑水一¶
　升半煮三指撮藥内湯中更三沸令得六合絞出滓¶
　服之皆當取真新藥方可用也小兒氣弱惡藥不精¶
　非但無益乃更損兒可不慎乎此方屢試有驗王汝¶
　南方又戴眼中風身體常强增獨活二分大炒便是¶
　葛氏時後及元和經四味飲子但分兩不同及又有¶
<pb:KR3e0067_WYG_376-56b>¶
　加减藥爾肘後與元和經方已收温壯門中¶
茯苓釣藤湯　治少小七日以後患癎¶
　　鈎藤　茯苓(各二/分)　甘草(炙/)　大黄(煨各/一分)¶
　右水一升煮去三合為五服當大驗¶
勝金丸　治因驚過發疳或但知受風熱未洗除心臓¶
　積熱壅毒雖設湯散療治日久不退至熱過涎生膈¶
　上壅塞心胷氣亂交横變生癎疾其候發來一日數¶
　次變候轉頻吐瀉氣弱未曾補治¶
<pb:KR3e0067_WYG_376-57a>¶
　　腦麝　蘆薈　牛黄　胡黄連(末/)¶
　右等分研細熊膽汁為丸菉豆子大每服三丸米泔¶
　水研下¶
療卒得癎¶
　用蚯蚓七箇自死者取置新竹筒内水一升並蚯蚓¶
　炭火内煨水沸消盡蚯蚓去滓澄清每發即飲之不¶
　過三兩度立瘥餘當令諸兒服之皆驗也¶
聖星丹　治諸癎皆宜服之曾經大效¶
<pb:KR3e0067_WYG_376-57b>¶
　　天南星(揀四十九箇一般大者五月五日取活蝎/四十九箇用瓦器盛以鹽泥固濟吊于淨)¶
　　(室中至臘日取出揀天南星蝎螫着處有小竅子/者其餘不用只將蝎螫天南星以酒浸一宿焙乾)¶
　　(碾為細/末次用)　好辰州硃砂(五分細/研水飛)　真牛黄　麝香¶
　　龍腦(各一/錢)¶
　右一處研拌勻用生薑汁和如梧桐子大每服一粒¶
　至二粒煎人參薄荷湯化下神驗¶
青芝散　乳母服之¶
　　青黛(二錢/别研)　藍實(三/兩)　白芝麻(九兩/生用)¶
<pb:KR3e0067_WYG_376-58a>¶
　右為末入青黛令勻每服三錢沸湯㸃服食後日二¶
　服常服甚效¶
蚱蟬散　治小兒初生百日内發癎¶
　　蚱蟬(煆/)　赤芍藥(各三/分)　黄芩(二/分)¶
　右為末每服水一小盞煎至五分去滓服¶
吐涎散　治時發驚風變成癎疾¶
　　膩粉(一/兩)　猪牙皂角末(一/分)¶
　右研令勻每服半錢生油一橡㪷水半盞同調勻分¶
<pb:KR3e0067_WYG_376-58b>¶
　二服以吐為度¶
保安丸　治諸風癎久逺亦驗¶
　　川烏(生去皮尖/二錢半)　五靈脂(半/兩)¶
　右為末猪心血丸如桐子大每一丸薑汁泡湯調下¶
星硃散　定癎利痰¶
　　南星(濕紙炮香/熟一兩)　硃砂(一/錢)¶
　右為末用帶性猪心血為丸桐子大每服一丸煎防¶
　風湯調下¶
<pb:KR3e0067_WYG_376-59a>¶
雄硃散　治諸癎口眼相引上視涎流手足抽掣頭項¶
　反張腰背强直¶
　　雄黄　硃砂(等/分)¶
　右為末每一錢猪心血夾虀水調下¶
治卒得癎¶
　　鈎藤　甘草(炙/)¶
　右各二分水五合煮取二合服如小棗大日五夜三¶
開關散　治嬰孩小兒驚風癎疾喉閉牙關𦂳急¶
<pb:KR3e0067_WYG_376-59b>¶
　　蟾酥(一小/片)　鉛白霜(一/字)¶
　右同研令極細用烏梅肉蘸藥入口兩角楷之良久¶
　便開如不開即用歸魂散一字許吹入鼻中(方見驚/癎忤是)¶
　(三候/門中)候&KR0329;噴即關開便下歸魂散一服如驚風癎再¶
　發須進睡紅散三服(方見急慢/驚風門中)後下調胃氣藥看詳¶
　用之¶
猪心湯　治五癎顛癎及婦人心風血邪神效¶
　　甘遂(末一/錢)¶
<pb:KR3e0067_WYG_376-60a>¶
　右用帶性猪心一箇取三管頭三條和甘遂末如血¶
　多只隨藥末得中和之將猪心批作兩片將所和藥¶
　入在内再合用綿縳定外以濕紙包慢火内煨熟不¶
　可過度取出去紙取甘遂研細次入硃砂末半錢和¶
　之分作四丸每服一丸以所煨猪心煎湯調下後别¶
　用猪心煎湯重者只守本方輕者加以蘇合香丸一¶
　粒准過半日不動又進一服如大便已下惡物即止¶
　後劑急與醒脾散以助胃氣¶
<pb:KR3e0067_WYG_376-60b>¶
治小兒癎疾¶
　右取牡鼠一枚取腹大貪食者以黄泥褁燒之細揀¶
　去骨皮取肉和五味汁作羮與食之勿令食着骨甚¶
　瘦人¶
治小兒一百二十種驚癎寒熱腸痔蠱毒諸䘌惡瘡安¶
　胎去邪眀目¶
　右取蛇蜕皮熬用之¶
治小兒卒得癎¶
<pb:KR3e0067_WYG_376-61a>¶
　右用蜂房大者一枚水二斗煮令濃亦以浴小兒日¶
　三四佳效¶
萬金牛黄丸　治小兒諸癎驚惕掣瘲及中客忤¶
　　牛黄(細/研)　熊膽　人參　細辛　赤芍藥　當歸¶
　　(微/炒)　&KR0797;&KR0803;根　防風(去苗各/半兩)　川大黄(一兩/微炒)　蚱¶
　　蟬(一枚去/趐足炙)　蛇蜕皮(五寸炙/令黄色)　麝香(一分/研入)　甘草¶
　　(三分/炙赤)　巴豆(三十枚去皮/心研如膏)¶
　右為末入巴豆研勻煉蜜和杵丸如麻子大每初生¶
<pb:KR3e0067_WYG_376-61b>¶
　一月至百日服一丸一嵗至三嵗服二丸四嵗至五¶
　嵗服三丸並用薄荷湯下快利為度¶
犀角湯　退癎鎮心神¶
　　犀角(屑一/兩)　茯苓(細/剉)　麦門冬(去心/焙乾)　人參(去蘆/頭)¶
　　甘草(炙/)　黄芩(各半/兩)¶
　右為散每服一錢以水八分入生地黄汁少許同煎¶
　至四分去滓温服¶
治小兒癎¶
<pb:KR3e0067_WYG_376-62a>¶
　右用鱉甲炙令黄搗為末取一錢乳服亦可蜜丸如¶
　菉豆大服之¶
治小兒卒得癎疾¶
　右用白犬血一棗許含之又塗身上¶
本草治小兒癎¶
　右用烏鴉一枚臘月者入瓦缾泥煨燒為炭飲下¶
治小兒癎¶
　右用刮青竹茹三兩醋三升煎一升去滓服一合兼¶
<pb:KR3e0067_WYG_376-62b>¶
　治小兒口噤體熱病一方只用竹瀝一合温與兒服¶
　之¶
又方¶
　右用水銀小豆許安一甆盞中沉湯煮之一食久服¶
　時勿大仰兒頭恐入腦亦可以壓一切熱矣近世多¶
　不煮只以紙裂過服¶
治小兒癎方¶
　右用將馬絆繩煮洗兒¶
<pb:KR3e0067_WYG_376-63a>¶
煎金飲(一名代/赭石散)　治小兒不拘隂陽證發癎者並治之¶
　右用以代赭石為細末水飛極細日乾每服半錢或¶
　一錢用真金煎湯調下連進三服見兒脚脛上有斑¶
　赤色即是邪氣已出兒當安無斑赤出者不可治此¶
　藥本出保生方用之無效自後加麝香金箔同研細¶
　酒調連進三服用之有效鐵漿治癎癲發熱鎮心並¶
　六畜癎古鏡煎湯治驚癎邪氣中諸毒用好墨磨汁¶
　服卒中客忤其狀與癎一同眼睛下視鐵屑煎湯治¶
<pb:KR3e0067_WYG_376-63b>¶
　驚邪癲癎客忤消食逐冷氣¶
法煉靈烏散　治小兒胎風諸癎目睛邪視涎潮壅噎¶
　吐嚥不下口眼牽引身體强直¶
　　烏鴉(一隻臘月者良/留毛去腸肚)　硃砂　鐵粉　蛇黄(燒紅/淬三)¶
　　(次各/半兩)　黒鉛(半兩鎔成汁入水銀半兩/在内炒成砂傾出待冷用)　黄丹(二/錢)¶
　　(半/)　已上除烏鴉外並研細入在烏鴉腹内用線¶
　　縫合入甆罐内以鹽泥固濟日中曬乾用炭火三¶
　　觔煆煙出為度次入下項藥　天南星(生薑汁浸/三宿焙乾)¶
<pb:KR3e0067_WYG_376-64a>¶
　　防風(去蘆/頭)　羗活(去蘆/頭)　川芎(四味各/一兩)　荆芥穗¶
　　全蝎(去毒/微炒)　白殭蠶(炒去絲嘴/各半兩)¶
　右件為細末與藥同研勻每服半錢麝香湯調下不¶
　拘時候¶
　¶
　¶
　¶
　¶
<pb:KR3e0067_WYG_376-64b>¶
　¶
　¶
　¶
　¶
　¶
　¶
　¶
　普濟方卷三百七十六¶
