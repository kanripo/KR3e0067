# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.230542
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百六十六
<pb:KR3e0067_WYG_366-1a>¶
欽定四庫全書¶
　普濟方卷三百六十六　明　周王朱橚　撰¶
　　嬰孩唇舌口齒咽喉門¶
　　　牙齒疼痛等疾(附論/)¶
夫牙齒者是骨之所養手陽明足太陽之脉並入于齒¶
若血氣充實則骨髓强盛雖其齒損落猶能更生也若¶
虛弱者血氣衰耗風冷乗之致令齒久不生假令生者¶
或齲或蟲落不能生也　小兒齒痛風齲者手陽明太¶
<pb:KR3e0067_WYG_366-1b>¶
陽之脉並入于齒風氣入其經脉與氣血相摶齒即腫¶
痛濃汁出謂之風齲　小兒牙疳齒齲者是齗腐爛也¶
上牙属手陽明太陽之經燥金為主下牙為足陽明胃¶
經濕土上下是腸胃二經也或積熱于内或因服銀粉¶
芭豆大毒之藥入乳腸胃乳食不能勝其毒毒氣循經¶
而至于齒齗牙縫嫰薄之反内害也可以麝香玉線子¶
治之乳母臨臥常服黄連解毒湯一服牙疳病則愈矣¶
　全嬰方云紀全助教子七歳每夜睡中斷牙其絶生¶
<pb:KR3e0067_WYG_366-2a>¶
業醫者累與驚藥并靈寶丹及用聖惠方治睡中斷齒¶
密取患人臥薦下塵一捻内口中勿令知之亦不退諸¶
法治之一季無効其妻慮有祟求祝無騐召愚視之則¶
兩耳前微赤疳攻必耳聾微黄驚入腎斷齒睡䰟中此¶
子腎經有風腎主骨骨齒也腎有風則齒癢齒癢則咬¶
牙腎属陰故夜睡中斷齒知驚入腎也紀曰專醫小兒¶
實不曉治願請教益答曰以大㦸散一錢猪腎湯調臨¶
睡一服減半次夜更一服退七分後以人牙火煅蝎尾¶
<pb:KR3e0067_WYG_366-2b>¶
麝香三味猪腎湯調三服全瘥紀曰大㦸散何意也答¶
曰大㦸㵼其膀胱之腑去腎經風腎與膀胱同腎虚不¶
受瀉故不多服猪腎湯入腎人齒入骨(古者用人牙燒/灰治豆毒入腎)¶
(腎旺瘡黒寒顫咬齒者是腎經受毒今用/人牙者逐腎經病蝎尾麝香治腎風邪)大抵用藥當¶
䆒其原歸其本素問曰治病必求其本前者所用驚藥¶
乃治其心所以無効故也　小兒齒不生者用骨之所¶
終而為髓之所養也小兒有禀氣不足者則髓不能充¶
于齒骨故齒久不生也¶
<pb:KR3e0067_WYG_366-3a>¶
芎黄散　治齒不生齒者由骨之所終髓之所飬稟氣¶
　不足則髓不能充于骨故齒久不生¶
　　川芎　乾地黄　當歸　山藥(一名山/薯芋)　白芍藥(各/一)¶
　　(兩/)沉香(半/兩)粉草(三/錢)¶
　右為末温塩湯調服半錢用少許揩齒脚亦佳一方無¶
　沉香¶
牢牙散　搽牙¶
　　茯苓　石膏　龍骨(各一/兩)　寒水石　白芷(各一/兩)細¶
<pb:KR3e0067_WYG_366-3b>¶
　　辛(三/分)石燕子(大者一枚/小者一對)¶
　右為細末早晩刷牙¶
蟾蜍丸　治齒不生(一名香/附丹)¶
　　沉香(一/兩)㯽榔(半/兩)雄鼠糞(半兩/燒灰)大香附子(一/兩)乾蟾(半/兩)¶
　　(燒/灰)¶
　右為細末用羊髓四兩煑爛和成膏如黍米大每服¶
　十粒麝香湯下量兒大小加減¶
香附丸　治小兒長齒不生¶
<pb:KR3e0067_WYG_366-4a>¶
　　香附子(大者/去皮)沉香(各半/兩)㯽榔　雄雀糞(兩頭尖者/燒各一分)¶
　右為末羊髓二兩煑爛和成膏丸如小豆大每服十¶
　丸射香湯下¶
治大人小兒生齒神効方　用雄雌雞糞各十四顆焙¶
　乾同研如粉入麝香少許仍先以針挑破損齒脚下¶
　血出將散子𫝊之年髙者不過二十日生年少者十¶
　日不計傷損及少自退落並再生¶
治小兒大人多年牙齒不生　用黒豆三十粒牛糞火¶
<pb:KR3e0067_WYG_366-4b>¶
　内燒令研盡細研入麝香少許一處研匀先以針挑¶
　不生牙處令血出用末少許揩不得見風忌酸醎物¶
治因落齒不生　取牛糞中黒豆二七粒去頭上皮以¶
　此豆開處齒注齒根上時時用之即効¶
又方　取雄鼠糞二七枚以一糞拭一齒根處盡此上¶
　二十一日即生雄鼠屎頭尖一方用雌鼠糞頭圓者¶
治齒久不生　取雄鼠脊骨為末𫝊之即生¶
又方　取路傍遺却稻粒于齒落處㸃三七下其齒自¶
<pb:KR3e0067_WYG_366-5a>¶
　生神効¶
療小兒齒不生　用人尿坑中竹木以正旦刮塗之即¶
　生¶
含嗽湯　治齒痛¶
　　獨活　黄芩　芎藭　當歸(各三/分)細辛　蓽撥¶
　　丁香(各一/兩)¶
　右㕮咀水五升煑取二升半含嗽之食頃乃吐更含¶
　之一方有甘草二兩¶
<pb:KR3e0067_WYG_366-5b>¶
藁本散　治卒齒痛¶
　　藁本　白附子　川芎　莾草(各半兩用擣羅/為細末次用)靑¶
　　黛　蘆薈　麝香(各一錢/細研)¶
　右研匀每用一字塗揩患處¶
雄黄丸　治小兒牙齒黒蛀氣息疼痛¶
　　雄黄(二/錢)麝香(半/錢)¶
　右為末軟飲和為梃子安在牙内¶
治牙疼方　用蒼耳子五升以水一斗煮取五升熱含¶
<pb:KR3e0067_WYG_366-6a>¶
　之疼則吐吐復含不過劑愈無子莖葉皆可用之¶
又方　用莾草五兩切以水一斗煑水五升含嗽之一¶
　日令盡¶
又方　用黎蘆末内于牙孔中勿嚥汁神良¶
又方　用取門下桃撅燒取脂汁少少内孔中以臘固¶
　之¶
治小兒齒牙黒蛀氣息疼痛　含白馬屎隨左右含之¶
　不過三口瘥¶
<pb:KR3e0067_WYG_366-6b>¶
治裂齒　以腐棘針三百枚以水二升煑取一升含嗽¶
　之日三五瘥止¶
又方　取死曲蟮末𫝊疼處即止¶
麝香散　治小兒唇口臭爛齗宣露¶
　　麝香　雄黄(生/)蘆薈　白龍骨(各一/錢)蜜陀僧(二/錢)石¶
　　膽(半兩/生)乾蟾(一個重半兩者/入缾燒存性)¶
　右研勻令細先用綿子纒筯頭上以鹽礬漿水輕洗¶
　過然後貼藥¶
<pb:KR3e0067_WYG_366-7a>¶
地骨皮散　治骨槽風牙齒宣露腫癢浮動疼痛作時¶
　或齗爛生瘡兼治大人小兒口瘡¶
　　地骨皮　麥蘖(各一/兩)靑皮(一/分)猪牙皂角(半/兩)¶
　右同鹽令匀麤入鍋内燒過再研末每服看患大小¶
　用之仍先以鹽漿漱口了糝擦¶
治小兒牙宣齒縫血出¶
　　苦參(末一/兩)白礬(灰一/錢)¶
　右為末一日三次揩牙上立驗也¶
<pb:KR3e0067_WYG_366-7b>¶
治齒間血出　取苦竹葉不以多少濃煎取汁入鹽少¶
　許寒温得所含冷即吐¶
治小兒牙宣常有鮮血不止齒齗臭爛¶
　　砒黄(炒一/錢)麝香(炒半/錢)¶
　右同研細先用紙條子以生油塗之後糝藥末在上¶
　少用末剪作小片紙棊子大看大小用挿在爛動處¶
治齒血出不止　刮生竹茹二兩酢漬之令其人解衣¶
　坐乃别令一人含噀其背上二過并取竹茹濃煑取¶
<pb:KR3e0067_WYG_366-8a>¶
　汁勿與鹽適寒温令漱之終日為度¶
治牙齗宣露出血所以日月蝕未平復時特忌飲食小¶
　兒亦然並宜治之用蚯蚓糞水和作稠泥團以火燒¶
　之令極赤末如粉以臘月猪脂和𫝊齒齗上日三即¶
　瘥止及治小兒風齲齒痛并蟲食疼痛黒爛¶
治齒間血出　用童子小便半升分為三兩次含之冷¶
　即吐之¶
治齒根腫痛　取松栢槐枝同燒令熱柱病齒孔須臾¶
<pb:KR3e0067_WYG_366-8b>¶
　蟲緣枝出¶
治齒根腫　以松葉一握鹽一合好酒三升煎取一升¶
　含之¶
治齒根空腫痛困斃¶
　　獨活(四/兩)酒(三/升)¶
　右于淨器中漬之煻火煨令暖稍稍沸得半去滓熱¶
　含不過四五度¶
治牙齗疼痛¶
<pb:KR3e0067_WYG_366-9a>¶
　　杏仁(一百枚去皮/尖兩仁者)鹽末(方寸/七)¶
　右以水一升煑令沫出含之未盡吐却更含不過再¶
　三瘥¶
治小兒牙¶
　　牛蒡子(炒香/一分)乳香(一/錢)¶
　右為末入白麫少許温水調塗¶
治牙根腫痛¶
　　生地黄　獨活(各三/兩)¶
<pb:KR3e0067_WYG_366-9b>¶
　右切以酒漬一宿含之¶
治小兒牙　用大硼砂研細水化雞羽掃牙上¶
治齒根腫痛　常以白鹽末對齒齗上日三夜二¶
治齒牙根揺欲落　用生地黄大者一寸綿褁着牙上¶
　嚼嚥汁汁盡去之日三嚥十日即愈一方用火炙令¶
　大熱着木椎碎用綿褁着牙上¶
蝦䗫散　治小兒齒痛齲風連腮微腫¶
　　乾蝦䗫(一枚/燒灰)青黛(細/研)柑子皮　細辛　白鷄糞¶
<pb:KR3e0067_WYG_366-10a>¶
　　薫黄(各一/兩)麝香(細/研)乾薑(炮裂剉/各半分)¶
　右為散研令匀以薄綿褁少許内齲齒孔中日一易¶
　之¶
治小兒風齲齒痛及蟲蝕疼痛黒爛(出聖/惠方)¶
　　青黛　雞糞白(燒/灰)藁本　細辛　麝香(少許/細研)¶
　右為末旋取少許𫝊于齒上¶
治小兒齒痛風齲連腮微腫(出聖/惠方)¶
　　白附子　藁本　細辛　芎藭　莾草(各五/分)¶
<pb:KR3e0067_WYG_366-10b>¶
　右為散以薄綿褁少許着齲齒上¶
治小兒齲齒風痛及蟲蝕疼痛(出聖/惠方)¶
　　乾蝦䗫(一枚/燒灰)青黛(一/分)蘆薈(半/分)¶
　右同研令細以生地黄汁𤎅作膏塗齒上¶
治小兒風齲齒痛及蟲蝕疼痛黒爛(出聖/惠方)　以郁李根¶
　白皮五兩剉水一盞熱含冷吐當蟲出¶
又方　用松栢脂揑銳如錐柱齲孔内須臾齲蟲緣出¶
　瘥¶
<pb:KR3e0067_WYG_366-11a>¶
又方　用雞舌香半兩剉水一中煎六分去滓熱含冷¶
　出¶
治齲齒(出聖/惠方)　用白馬懸蹄切碎可孔塞之不過三度¶
　一方用夜眼亦可¶
又方(出㓜㓜/新書)　以皂莢炙去皮子搗末取少許差齒痛¶
　止瘥¶
二聖散　治小兒風蚛牙疼¶
　　威靈仙　白茯苓(去黒皮/各一兩)¶
<pb:KR3e0067_WYG_366-11b>¶
　右為末每用一錢水一盞醋半盞葱白一握切煎至¶
　六分熱煠冷吐¶
黄龍散　治齒齗疳蟲有竅子不合者(出㓜㓜/新書)¶
　　龍實(龍骨中削之淡黄或淡黄/上褐色緊粘人舌者是)白礬(灰/)蝸牛殻¶
　　南䊅　牛黄(各一/錢)¶
　右為末每用少許貼竅子内時時用之¶
治小兒齒疳蠱&KR0630;¶
　　伍倍子(炙為/末)鉛丹(研各/一分)¶
<pb:KR3e0067_WYG_366-12a>¶
　右和匀以綿裹貼齒齗上塗亦得¶
治蟲蝕齒根肉黒方(出㓜㓜/新書)　燒腐棘取脂塗之十遍¶
　雄黄末𫝊即愈者齒黒者以松木灰揩之細末雄黄¶
　塗齗百日日再塗之七日慎油猪肉神効¶
治小兒風蚛牙(出㓜㓜/新書)　濃煎郁李仁水含之¶
治牙車急口眼相引舌不轉方(出㓜㓜/新書)¶
　　牡蠣(𤎅/)伏龍肝　附子(炮去/皮)礬石(燒各/等分)¶
　右為末以白酒和為丸𫝊其上乾則易之取瘥止¶
<pb:KR3e0067_WYG_366-12b>¶
治失欠頰車&KR0008;(出㓜㓜/新書)　消蠟和水𫝊之立愈¶
四物湯　治稟氣不足齒久不生骨髓不生¶
　　當歸　白芍藥　地黄　川芎(等/分)¶
　㕮咀水煎加山茱萸甘草服¶
草龍膽散　治牙根宣露¶
　　草龍膽　鈎藤　枳殻　升麻(各等/分)¶
　右件前水日月灌漱之¶
越涎散¶
<pb:KR3e0067_WYG_366-13a>¶
　　牙硝　白礬(枯/)北細辛(各等/分)¶
　右為末揩擦牙上出涎立効¶
　　　法¶
治失欠頰車蹉閃不合　用一人以手指牽其頥以漸¶
　推之則復入矣推當疾出指恐誤嚙傷人指也¶
治齒蚛方(出㓜㓜/新書)　以擔一條令病人蹲坐横擔于膝¶
　上引兩手尋使極住手伸中指炙中指頭擔上三壯¶
　兩頭一時下火病人口誦呪曰噉牙蟲名字鶻莫噉¶
<pb:KR3e0067_WYG_366-13b>¶
　牙莫噉骨大人亦念之¶
治牙根腫痛(出㓜㓜/新書)　扣齒三百下日一夜二即終身¶
　不發至老不病齒¶
治痛齒(出㓜㓜/新書)　宜夜向北斗手拓地炙指頭地呪曰¶
　蝎蟲所作斷木求風蟲所作炙便休疼痛北斗收即¶
　瘥¶
治牙痛(出㓜㓜/新書)　取桑東南引枝長一尺餘大如匙柄¶
　齊兩頭口中柱着疼牙上以三姓火炙之呪曰南方¶
<pb:KR3e0067_WYG_366-14a>¶
　赤帝子教我治蟲齒三姓炙桑條條斷蝎蟲死急急¶
　如律令大効¶
　　　咽喉等疾(附論/)¶
夫咽喉者肺脾經所主也小兒脾肺有熱藴積上焦薫¶
發喉間故令咽喉赤腫吞吐不利或塞或壅憎寒壯熱¶
欬嗽痰涎是其候也昔人謂藏熱則咽門腫而塞閉豈¶
虚言哉　喉痺之病喉中腫塞脾痛水飲不下呼吸有¶
妨寒熱往來得之風熱客于脾肺熏發咽喉小兒純陽¶
<pb:KR3e0067_WYG_366-14b>¶
尤多是疾若不速治毒邪入心則煩悶懊憹立致危殆¶
歌曰咽喉腫閉肺家殃積熱于中舌有傷風盛氣攻丹¶
腫毒却愁生出腦疳瘡此患先解利宣泄藏腑壓熱調¶
氣即安也　人以胃氣為主無問大小兒或有痰實風¶
涎灌心切不可吐惟喉痺别無治法非吐不能生金星¶
丸先當投之痺者隔塞也萬一危亟前藥無効急用官¶
局碧霞丹研細用薄荷自然汁入醋調用雞翎蘸藥送¶
入喉管内徐徐導引得吐出為佳或云碧霞金虎二丹¶
<pb:KR3e0067_WYG_366-15a>¶
能殺人不可用此大不然　小兒馬痺者與喉痺相似¶
亦是風熱毒氣客于咽喉頷頰之間與血氣相摶結聚¶
腫痛其狀從領下腫頰下應喉内痛腫塞水漿不下甚¶
者膿潰毒若攻心則心煩懊悶至死　小兒生下中酢¶
腮風壅喉渾身壯熱耳邊連珠赤腫喉中或肉瘤起有¶
此為酢腮喉壅此候本因積熱甚積熱衝上乃如此所治¶
者先微下奪命散略與吐下風涎用匀氣散補又用硃¶
砂膏夾天竺黄散與服又用葱涎膏貼腮腫處如此調¶
<pb:KR3e0067_WYG_366-15b>¶
理三日即愈如此惡候恐𫝊急驚方¶
牛黄散　治咽喉項腫啼聲不出¶
　　牛黄(研半/分)代赭(三/兩)麝香(研半/錢)𤣥參(半/兩)厚朴(去麄皮/生薑汁)¶
　　(炙三/分)升麻(一/兩)射干(半/兩)大黄(剉炒一/兩一分)木香(三/分)白术(半/兩)¶
　　犀角(鎊屑/三分)甘草(炙半/兩)¶
　右為細散入研藥和勻一歳至二歳每服半錢以人¶
　乳汁一蛤蜊殻許調下空服日一服三歳至五歳以¶
　上每服一錢&KR0037;湯調下米飲亦得日再¶
<pb:KR3e0067_WYG_366-16a>¶
升麻湯　治小兒咽喉腫塞疼痛方¶
　　升麻　木通　川大黄(剉微/炒)絡石葉　犀角屑¶
　　甘草(微炙剉/各一分)石膏(三/分)川朴硝(三/分)¶
　右擣羅為麄散每服一錢以水一小盞煎至五分去¶
　滓不拘時服量兒大小加減温服¶
射干散　治小兒脾肺壅熱咽喉腫痛¶
　　射干　川升麻　百合　木通(剉/)甘草(炙微/赤剉)桔梗¶
　　(去蘆頭/各一分)馬牙硝(半/兩)¶
<pb:KR3e0067_WYG_366-16b>¶
　右為散每一錢以水一盞煎至五分去滓不計時候¶
　量兒大小以意加減温服¶
龍腦膏　治小兒風熱咽喉腫痛塞悶生瘡揺頭懆悶¶
　蟲咬心痛¶
　　龍腦(半/錢)𤣥明粉(一/錢)牛黄(少/許)白礬(一分銚子内鍊通/煎却磨汁泣乾為)¶
　　(度/)蟬蛻(三十個去/足炒研末)蛇退皮(一條長二尺用鐡器上/煉燋為度旋除下黒者)¶
　　(生者再&KR1020;須緊按實/着鐡器焦後研為末)¶
　右同爛研入沙糖少許和丸梧桐子大冷水化破一¶
<pb:KR3e0067_WYG_366-17a>¶
　丸服之¶
絳雪散　治大人小兒咽喉腫痛氣息難通¶
　　硼砂(少/許)白礬(如皂/子大)馬牙硝(三/分)硝石(四/兩)黄丹(半/兩)巴豆¶
　　(六/枚)¶
　右麄瓷罐子一個先煨令熱後次第漸漸下藥巴豆¶
　逐個打破後有火熖盡更入一個續入蛇蛻皮一條¶
　謂之七擒以火養成汁候結硬乃成也每用少許竹¶
　筒子吹在患處忌雞犬婦人見唯臘月合之¶
<pb:KR3e0067_WYG_366-17b>¶
地龍散　治小兒生熱咽喉腫痛¶
　　鬱金(用皂角/水煮乾)甘草(炙/)白殭𧖟　地龍(各一/兩)蝎牙硝¶
　　(一/兩)¶
　右為細末每用一錢薄荷湯調下兒小半錢¶
欵冬花丸　治小兒咽喉中鳴欬嗽喘急¶
　　欵冬花　甘草(炙/)紫苑(去苗/皮)麻黄(去根節煎去沫/倍乾各半兩)¶
　　貝母(麩/炒)麥門冬(去心倍/各三分)¶
　右為細末錬蜜丸如菉豆大每服三丸至五丸食後¶
<pb:KR3e0067_WYG_366-18a>¶
　米飲下五歳已下以意加之日三服¶
麻黄湯　治咽喉腫熱肺脹氣急喉中似有物塞¶
　　麻黄(去根節煎/去沫焙乾)桑根白皮(剉/)桂(去麄皮/各半兩)大黄(生/)射¶
　　干　杏仁(湯浸去皮尖/雙仁各一分)¶
　右麄擣篩每服一錢以水半盞煎三分去滓温服¶
治熱病口爛咽喉生瘡水漿不得入¶
　　當歸　射干　升麻(各一/兩)附子(半兩炮/去皮)白蜜(四/兩)¶
　右㕮咀以猪膏四兩先煎之令成膏下着地勿令大¶
<pb:KR3e0067_WYG_366-18b>¶
　熱内諸藥微火煎令附子色黄成絞去滓内蜜復火¶
　上令相得成器中令凝取如杏子大含之日三四輙¶
　嚥之瘥¶
半夏湯　治小兒咽喉病不利乳哺¶
　　半夏(二個/洗)棘荆(半升/陳者)麥門冬(半/兩)人參　甘草(炙各/一兩)¶
　右㕮咀以水三升煑一升稍稍飲之¶
牽牛散　治咽喉中鳴欬嗽痰壅¶
　　牽牛子(炒半生半/熟二兩)杏仁(去皮尖/雙仁炒)甘草(炙/)吳茱萸(湯/洗)¶
<pb:KR3e0067_WYG_366-19a>¶
　　(焙乾/炒)陳橘皮(去白焙/各一兩)¶
　右為細末每服半錢空服以沸湯調下微利出惡物¶
　即瘥量兒大小加減服¶
升麻湯　治小兒喉痛若毒氣盛便咽塞并治大人咽¶
　喉不利¶
　　升麻　生薑　射干(各二/兩)橘皮(一/兩)¶
　右㕮咀以水六升煑取二升去滓分三服¶
玉芝飲子　治小兒膈上壅熱唇口生瘡咽喉腫疼¶
<pb:KR3e0067_WYG_366-19b>¶
　　甘草(剉作半寸許擘破/湯浸一日微炒過)吳石膏(研如粉/各四兩)山梔子(六/兩)¶
　　(去皮炒/令香)藿香(三/分)¶
　右為細末每服二錢新汲水調下不以老㓜加減可¶
　服¶
射干湯　治咽喉腫痛及風熱上摶于咽喉之間血氣¶
　相摶而結腫乳食不下名咽閉方¶
　　射干　川升麻(各一/兩)馬牙硝　馬勃(各半/兩)¶
　右為末每服一錢水一盞煎至五分去滓温熱服食¶
<pb:KR3e0067_WYG_366-20a>¶
　後¶
備急丹　治咽喉腫疼¶
　　青黛(三/兩)芒硝(二/兩)白殭蠶(一/兩)甘草(四/兩)¶
　右為細末用臘月牛膽汁兒有黄者盛藥其中蔭四¶
　十九日多時為妙如㱔小麥腮喉閉用皂角子研碎¶
　以竹筒子吹之咽喉内愈¶
治小兒卒腫毒着咽喉頸壯熱不乳¶
　　升麻　射干　大黄(各一/兩)¶
<pb:KR3e0067_WYG_366-20b>¶
　右㕮咀以水一升五合煑取八合一歳分三服不拘¶
　時候温服以滓傅腫上冷更煖以傅大兒以意加之¶
青木香湯　療春夏忽喉咽痛而腫兼不利者¶
　　青木香　黄連　白頭翁(各一/兩)¶
　右㕮咀水五升煑取一升半分温三服小兒一服一¶
　合忌猪肉冷水¶
朴硝散　治小兒咽喉舌腫脹咽氣不利¶
　　朴硝(一/分)衣中白魚(炒三/牧)鹽(少/許)¶
<pb:KR3e0067_WYG_366-21a>¶
　右為末每服以指揾少許在舌上¶
龍石散　治大人小兒咽喉腫塞疼痛口舌生瘡上膈¶
　壅熱毒¶
　　生腦子(一/錢)寒水石(一斤燒/一日)朱砂(一兩一/分飛研)¶
　右為細末每用少許擦患處嚥津無妨小兒瘡疹毒¶
　氣攻口齒先用五福化毒丹掃次用此藥擦立愈¶
治小兒咽喉腫痛塞悶方¶
　　馬勃(半/兩)桑株上螳螂窠(一兩/燒灰)¶
<pb:KR3e0067_WYG_366-21b>¶
　右同研令勻鍊蜜和丸如桐子大三歳以下每服煎¶
　犀角湯研下三丸三歳以上漸漸加之¶
治咽中瘡腫¶
　　蓖麻子(去皮/一枚)朴硝(一錢/研匀)¶
　右用新汲水調作一服未効再服¶
治咽喉腫痛閉塞¶
　　白殭𧖟(生出/絲觜)白馬硝(各二/錢)¶
　右為末每服半錢生薑汁調下不拘時服¶
<pb:KR3e0067_WYG_366-22a>¶
得効方　凡咽喉之證最急初覺咽喉腫脹痛速宜服¶
　此用白殭蠶二味等分為末研生薑水調下一錢不¶
　過二服即愈如是噤定牙關用巴荳七粒剥去皮擦¶
　巴荳油在四指大四方紙花子上用紅筯斜角卷之¶
　却徹去紅筯男左女右簮在鼻孔中存一半外用燈¶
　㸃着外相紙花卷兒頭即時煙透喉中牙關隨手便¶
　開以白礬少許吹在喉中壓下熱涎即安此病暴速¶
　非其他病之可擬也倉卒害人性命不可不慎¶
<pb:KR3e0067_WYG_366-22b>¶
白礬散　治大人小兒風熱咽喉腫痛及卒然閉塞又¶
　治纒喉風急喉閉¶
　　白礬(一/兩)巴荳(二十粒缾/内火煨)¶
　右為細末每服一字吹入口内或鼻内亦可又一方¶
　同𤎅枯乾去巴荳碾礬令細冷水調灌¶
治懸癰乘熱暴腫長¶
　　乾薑　半夏(各等/分)¶
　右末每用少許着舌上又一方白礬鹽等分為末筯頭¶
<pb:KR3e0067_WYG_366-23a>¶
　㸃少許懸癰上¶
黄蘖湯　治咽喉腫脹咽氣不利¶
　　黄蘖(去麄皮/蜜炙)甘草(炙各/一分)¶
　右麄擣篩每一錢以水半盞煎至三四分去滓温服¶
　不拘時¶
苦藥子散　治咽喉腫痛¶
　　苦藥子　白殭蠶(等/分)¶
　右為末每服半錢白礬水調下量兒大小加減¶
<pb:KR3e0067_WYG_366-23b>¶
蜂房散　治忽腫毒着咽喉¶
　　露蜂房(燒/灰)白殭蠶(各等/分)¶
　右細研每服半錢用乳香湯調下看大小加減¶
治咽中腫垂内不得食　以竹筒内口中燒鐡從竹中¶
　柱之不過數度愈¶
一方¶
　　全蝎　白薑　蝉退　紫英¶
　右為末入硃砂麝香各一錢研勻燈心湯㸃服¶
<pb:KR3e0067_WYG_366-24a>¶
人參羗活散　治壯熱涎潮牙闗緊急(方見本門/傷寒類)¶
蝎附散　治小兒吐㵼日久或大病後生風時發搐搦¶
　目睛斜視¶
　　南星(一枚重二/兩者打碎)附子(一枚重七錢者/生去皮臍剉)¶
　已上二味用生薑四兩取汁入好酒一盞于銀石器¶
　中同煎令汁盡焙乾為末¶
　　白附子(七枚/炮製)全蝎(七枚去/毒用炒)代赭石(二兩火/煅為末)辰砂(半/兩)¶
　右為細末入腦子麝香各一錢研勻每服一字用酸¶
<pb:KR3e0067_WYG_366-24b>¶
　漿水半盞入麻油兩滴冬𤓰子三粒同煎三五沸放¶
　冷約一茶脚許調服候少時再服如無漿水并冬𤓰¶
　子只用薄荷湯調服亦不拘時候¶
　　　中風口噤(附論/)¶
夫小兒中風口噤者是風入頷頰之筋故手足三陽之¶
筋入結頷頰足陽明之筋上于口膚腠虚風冷客于諸¶
筋筋得寒冷則攣急故機闗不利而口噤也¶
　　　方¶
<pb:KR3e0067_WYG_366-25a>¶
犀角散　治小兒中風口噤腰背硬强搐搦¶
　　犀角屑　獨活　麻黄(去根/節)白附子(炮/製)乾蝎(微/炒)牛¶
　　黄(細研已上/各一分)天麻(半/兩)天南星(半兩/炮製)射香(半兩/細研)¶
　右為散入研了藥都研令勻不必計時候以薄荷酒¶
　調下半盞蓋覆汗出立驗量小兒大小加減服之¶
治小兒卒毒腫着喉頸壯熱妨乳　煑桃皮汁三升服¶
　之¶
治小兒咽喉腫痛塞閉　取牛蒡根細剉擣汁漸漸服¶
<pb:KR3e0067_WYG_366-25b>¶
　之¶
治懸癰乗熱暴腫長　用塩末以筯頭張口柱之日五¶
治喉卒腫不可食　用韮一把擣𤎅𫝊之冷即易之佳¶
又方　含荆瀝稍稍嚥之¶
又方　用好酢口内含之舌瘡亦佳¶
大聖奪命玉雪無憂散¶
　　𤣥參　管仲　白茯苓(去/皮)縮砂　甘草(炙/)滑石(别/研)¶
　　(入/)山荳根　川黄連(去/鬚)荆芥穗(各半/兩)硼砂(二錢别/入研)¶
<pb:KR3e0067_WYG_366-26a>¶
　　寒水石(三兩火煨紅水/中淬别入研)¶
　右為末次入滑石等三味合和勻每服半錢此藥理¶
　咽喉塞滯口内生瘡心腹脹滿脾積癥塊解百藥毒¶
　如纒喉痺風涎生小兒&KR0008;嗽妳辨不消化誤嚥下呌¶
　子魚骨針刺錢等並用藥半錢先抄入口後用新汲¶
　水一口嚥之任是百毒硬物可令除化立有妙効如¶
　要喫巴荳針刺麥粮&KR0008;針瓷瓦子等諸毒藥毒蟲硬¶
　物只用藥半錢與物相拌和喫之用水一口下並無¶
<pb:KR3e0067_WYG_366-26b>¶
　妨礙但是心腹間有礙亦如前法服之潤三焦消五¶
　穀除三尸去八邪辟九蟲趂瘟疫專理渴疾除風涎¶
　開牙闗神效不可具述服者自當知¶
烏翣散　治喉嚨者脾胃之候若藏熱喉則腫塞神氣¶
　不通¶
　　生烏翣(十/兩)升麻(三/兩)羚羊角　芍藥　通草(各二/兩)薔¶
　　薇根(切一/升)艾葉(六銖/生者)生地黄(切五/合)猪脂(二/斤)¶
　右㕮咀綿褁苦酒一升淹浸一宿内猪脂中微火煎¶
<pb:KR3e0067_WYG_366-27a>¶
　取苦酒盡膏不鳴為度去滓薄綿褁膏似大杏仁内¶
　喉中細細吞之凡卒喉痺不得語者宜服小續命湯¶
　加杏仁一兩尤妙¶
木通湯　治小兒喉痺由脾肺藴熱血氣結塞慎勿刺¶
　破但此方治之¶
　　木通(剉一/分)升麻(一/分)大黄(剉炒/一分)麻黄(去根節/一分)犀角(鎊/一)¶
　　(分/)石膏(剉半/兩)甘草(炙一/分)¶
　右麄擣篩每服二錢水一盞煎至七分去滓下朴硝¶
<pb:KR3e0067_WYG_366-27b>¶
　末一錢攪勻再煎二服分温二服早食後臨臥各一¶
　服五歳以上以意加之¶
犀角湯　治小兒喉痺咽喉傍腫如瀝子身體壯熱如¶
　不作顆結空氣急喉中噎塞即是肺脹此方治之¶
　　犀角(鎊硝/二分)射干(一/兩)桔梗(炒/)絡石葉　升麻　甘草¶
　　(炙/)山梔子仁(各一/分)¶
　右麄擣篩每服二錢以水一鍾煎至六分去滓下朴¶
　硝末半錢攪匀分温三服早晨日午臨臥各一服又¶
<pb:KR3e0067_WYG_366-28a>¶
　一方無朴硝有馬牙硝¶
馬牙硝散　治小兒喉痺疼痛水漿不下¶
　　馬牙硝　川大黄(剉微/炒)甘草(炙微/赤剉)牛黄(細/研)馬勃(各/一)¶
　　(分/)¶
　右為細末每服半錢以新汲水下不拘時候量小兒¶
　大小加減服之¶
羚羊角湯　治小兒喉痺痛咽塞不利¶
　　羚羊角(鎊硝/一分)升麻(三/分)射干　白藥(各半/兩)陳橘皮(湯/浸)¶
<pb:KR3e0067_WYG_366-28b>¶
　　(去白焙/各一分)¶
　右麄搗篩每服一錢以水七分煎至四分去滓分温¶
　二服早晨日午夜臥各一服五歳以上以意加減¶
天竺散　治小兒喉痺上焦積熱壅毒¶
　　天竺黄　馬牙硝　甘草(炙各/半兩)蛤粉(白者/二兩)丹砂(研/一)¶
　　(分/)¶
　右為細散每服半錢取新汲水揉薄荷相和入龍腦¶
　少許量小兒大小湯化服之食後臨臥¶
<pb:KR3e0067_WYG_366-29a>¶
麻黄湯　治小兒喉痺咽喉傍腫喉中噎塞¶
　　麻黄(去根節/半兩)桂(去麄皮/一分)射干(一/分)杏仁(湯浸去皮尖/雙仁炒一分)¶
　右麄搗篩每服一錢以水七分煎至四分去滓食後¶
　服之二次¶
白礬散　治小兒走馬喉痺¶
　　白礬(煅焙研/一兩)硝石(研/)雄黄(各一兩/分研)苦參末(半/兩)¶
　右為細末每服半錢冷水調下併三服¶
治咽喉涎壅喉痺閉等疾(出㓜㓜/新書)¶
<pb:KR3e0067_WYG_366-29b>¶
　　欝金(大者一/個為末)輕粉(炒一/錢)巴荳七粒(四粒熟三粒生/熟者是去油生)¶
　　(者生/用)¶
　右和合藥先左研四十九遍後亦向順研令勻次入¶
　輕粉每服一字管子吹入喉中¶
奪命散(出㓜㓜/新書)　治小兒喉閉亦治大人¶
　　朴硝　白礬　天南星(各半/兩)¶
　右為末小兒每服半錢水一鍾同煎二分大人水一¶
　鍾藥三錢煎七分一服¶
<pb:KR3e0067_WYG_366-30a>¶
三物丸(一名三物/備急丸)　治喉痺水漿不下備急(方見本門/前舌腫等)¶
　(疾/類)¶
治喉痺嚥唾不得(出㓜㓜/新書)　用半夏一味十四枚鷄子¶
　一枚扣其頭如栗大出却黄白内半夏于中内醋令¶
　滿極微火上煎之取半小冷飲之即愈¶
療小兒喉痺熱塞¶
　　升麻(五兩/切)馬藺(一/合)¶
　右以水一升煎取二合入少白蜜與兒服之甚良¶
<pb:KR3e0067_WYG_366-30b>¶
治小兒咽腫喉痺　以鯉魚膽二七枚和竈㡳土以塗¶
　咽喉立瘥一作鯇魚膽¶
如聖湯(出㓜㓜/新書)　治喉閉舌頰腫咽喉有血欬嗽膿血¶
　　甘草(炙二/兩)桔梗(一/兩)¶
　右為末每服二錢水一盞煎至七分去滓温服急切¶
　不以時日二三張鋭雞峯方二味等分¶
治小兒喉痺腫痛¶
　　桂心　杏仁(各等/分)¶
<pb:KR3e0067_WYG_366-31a>¶
　右為末綿褁如&KR0037;大含嚥汁舌下須臾破又一方無¶
　杏仁¶
治喉痺卒不得語　以酒三合和入乳汁半升分二服¶
治馬喉痺　燒馬藺根灰一方寸七燒桑枝瀝汁和服¶
治喉痺嚥唾不得　含蜀升麻一片立愈　用木賊以¶
　牛糞餅子火燒每三兩莖纔勻着便取出再取燒為¶
　末每服一錢冷水研米汁清調下小兒臘茶清調下¶
　半錢入口腫破血出即安三日内未得喫粟米粥飯¶
<pb:KR3e0067_WYG_366-31b>¶
治喉閉(出㓜㓜/新書)　用馬藺子為末每服半錢麥門冬熟¶
　水調下一方治小兒卒腫毒着咽喉壯熱妨乳用馬¶
　藺子半兩水一鍾煎至半鍾去滓不計時候温服量¶
　小兒大小加減¶
治喉痺獨附煎(出㓜㓜/新書)　取附子一枚去皮蜜塗火炙¶
　令乾復塗蜜炙須臾含嚥汁愈¶
治喉痺深腫連頰吐氣數者名馬喉痺(出㓜㓜/新書)　以馬¶
　&KR0008;一具水二升煑取一升分三服¶
<pb:KR3e0067_WYG_366-32a>¶
又方(出㓜㓜/新書)　以馬鞭草根一握勿中風截去頭搗取¶
　汁服¶
治咽喉熱腫神氣不通(出㓜㓜/新書)　以臘月猪尾燒末水¶
　服之¶
又方(出㓜㓜/新書)　燒牛角末酒服之凢小兒飲乳不快覺¶
　以喉痺者亦取此灰塗乳上令兒食乳嚥下即差¶
　海上方用沙牛角燒刮取灰細研水調亦得¶
又方(出㓜㓜/新書)　𤎅杏仁令黒含或末服之¶
<pb:KR3e0067_WYG_366-32b>¶
治喉痺卒不得語(出㓜㓜/新書)　濃煑桂汁服一升亦可末¶
　桂着舌下漸嚥之良¶
又方(出㓜㓜/新書)　煑大荳汁含之無荳用豉亦佳¶
又方(出㓜㓜/新書)　燒炊箄作灰三指撮水服之¶
又方(出㓜㓜/新書)　用芥子末水和𫝊之乾則易¶
又方(出㓜㓜/新書)　用商陸苦酒𤎅令濃熱𫝊之¶
治小兒喉痺腫痛(出聖/惠方)　用露蜂房燒灰以乳汁和一¶
　錢服之看兒大小加减不計時¶
<pb:KR3e0067_WYG_366-33a>¶
又方(出聖/惠方)　燒蛇蛻末以乳汁服一錢不計時候¶
治小兒喉痺　用葛蔓燒灰水服一錢¶
又方　用棘刺燒灰水調服半錢¶
治喉痺　以繩纒手大指刺出一大荳以上瘥去小指¶
　亦佳刺小指瓜文中出血即差左右刺出血立愈慎¶
　酒麵毒物¶
異功散　治纒喉風酢腮喉閉及咽喉一切病症¶
　　盆硝(一/兩)甘草(炙六/錢)訶子肉　白殭蠶　貫衆　馬¶
<pb:KR3e0067_WYG_366-33b>¶
　　勃　蛇蛻皮(㸃油醋慢火炒/黄色各半兩)硼砂　𤣥精石(各一/錢)¶
　右為末每服用一字以蘆筒子吹咽喉内纒喉風磨¶
　刀水調下半錢尋常置舌根下用¶
解毒雄黄丸　治纒喉風及急喉痺卒然倒仆失音不¶
　語或牙闗緊急不省人事¶
　　雄黄(飛/)欝金(各一/分)巴荳(去油二/七個)¶
　右為末醋煑麵糊為丸如菉荳大用熱茶清下七丸¶
　吐出頑涎立便蘇省未吐再服善治纒喉風及走馬¶
<pb:KR3e0067_WYG_366-34a>¶
　喉閉卒死倒地失音不語以至牙闗緊硬不知人事¶
　如至死者心頭猶熱灌藥不下即以刀鍼匙幹開口¶
　灌之但藥下喉嚨無有不和吐瀉㱔小無妨及上膈¶
　壅熱痰涎不利咽喉腫痛赤眼癰腫一切毒熱並宜¶
　服之如小兒患喉嚨赤腫及驚熱痰涎壅塞二丸或¶
　三丸量兒大小加減¶
生薑飲　治風邪風毒纒喉不語¶
　　南星(畧炮/半兩)生薑(四/錢)橘皮(三/錢)¶
<pb:KR3e0067_WYG_366-34b>¶
　右剉每服三錢紫蘇五葉煎服¶
治纒喉風喉痺牙宣牙癰走馬疳口瘡等　用蠶退紙¶
　燒存性少入龍腦蜜丸如鷄頭大含化小兒減少如¶
　牙宣癰腫揩貼齗上如走馬疳加麝香擦貼立愈¶
治小兒急喉閉及纒喉風¶
　　𤣥參　鼠黏子(半生半熟炒/為末各一兩)¶
　右為末新汲水調下立瘥¶
治纒喉風咽中如束氣不得通¶
<pb:KR3e0067_WYG_366-35a>¶
　　蛇蛻(炙/)當歸(切焙/等分)¶
　右為末温酒調一錢得吐為良未効再作切忌針灸¶
纒喉風藥　以火炊草一大把舂爛用水一鉢衝取汁¶
　漱咽中漸寛即下小續命湯入蔓荆子何首烏薄荷¶
　荆芥各少許與小續命湯多少相等嚥下使一人守¶
　之連數服腫消乃退¶
治噎方　用酥蜜生薑汁升一微火煎二沸每服兩&KR0037;¶
　許内酒中温服之¶
<pb:KR3e0067_WYG_366-35b>¶
治尸咽語聲不出　用酒二合酥一匙薑末一錢和服¶
　之日三食後服亦治肺病¶
治噎方　以手巾布褁舂杵頭糖拭齒¶
治尸咽喉中癢痛吐之不出嚥之不入如中蠱毒方¶
　含生薑五十日瘥¶
勾藤散　治風熱喉痺¶
　　勾藤　𤣥參　升麻　黄芩　赤茯苓　苦梗¶
　　甘草　山梔子(各等/分)¶
<pb:KR3e0067_WYG_366-36a>¶
　右為末煉蜜為丸如皂角子大每服燈心一子淡竹¶
　葉薄荷湯化或細研雄黄調下¶
越涎散¶
　　鴨嘴膽礬　烏梅(一個大者去皮用巴荳三粒去/殻入帋褁慢火煨去巴荳用)¶
　右為末用黄秋串根煎吞醋調少許㸃入口内令含¶
　嚥少傾必吐出痰¶
治小兒重腭重齗腹痛　以蛇蛻炒末𫝊之效¶
　　　語音不出等疾(附論/)¶
<pb:KR3e0067_WYG_366-36b>¶
夫心為言肝為語其經属手少陰足厥陰其氣上通于¶
舌舌者聲之機若禀受之初母懷驚怖則子之心火不¶
足而肝木弱故令機關不利氣不宣揚而語遲甚者有¶
經數歳不能言者　葢咽喉者氣之道路喉揜者聲音¶
之門戸舌者聲之機唇者聲之扇風寒客于喉揜即不¶
能發聲故卒然而失音錢氏云口噤不語失音也孫氏¶
云口開不語音啞也閉目不語卒疾而失音目開不語¶
久病而無聲有口開失音為風邪客于肺肺主聲而通¶
<pb:KR3e0067_WYG_366-37a>¶
于氣令外邪與真氣相摶真氣虚而邪氣勝故聲不通¶
有因病吐瀉大病之後雖有聲而不能言又能嚥藥此¶
非失音為腎怯不能上接于陽故也當補腎地黄丸癎¶
病瘥後不語者為風邪流滯于心絡使心氣不和其聲¶
不發又云寒客于喉揜啼聲以啞人其有驚風盛發因¶
此不作聲者葢風涎灌于心肺也宜吐之急驚先吐後¶
補驚癎先補後吐吐後再補有慢驚瘥後不語者並與¶
對證驚藥并服通闗散自然聲出首尾補助安神膏驚¶
<pb:KR3e0067_WYG_366-37b>¶
藥擇用之　夫腎虛為病不能納諸氣以歸元故氣奔¶
而上欬嗽痰壅或喘或脹髓虛多唾足冷骨痿胷腹百¶
骸俱為之牽制其嗽愈重其氣愈乏其聲愈乾君子當¶
于受病之處圖之可也按錢氏方小兒吐瀉利其小便¶
過多以致脾虚不食錢用益黄散作效數日以後忽爾¶
不語錢知其脾氣巳復腎氣尚虛投以地黄丸益腎相¶
繼數劑于是能言¶
　　　方¶
<pb:KR3e0067_WYG_366-38a>¶
人參平補湯　治腎虚聲不出¶
　　人參　川芎　當歸　熟地黄(洗/曬)白芍藥　白茯¶
　　苓　兎絲子(酒漫爛/研細)北五味子　杜仲(去麄皮剉/薑汁製炒)¶
　　(去/絲)巴㦸(酒浸/去)橘紅　半夏曲(各半/兩)牛膝(酒浸/焙)白术¶
　　　補骨脂(炒/)葫蘆巴　益智仁　甘草(炙各二/錢半)石¶
　　菖蒲(一錢/半)¶
　右剉細每服三錢薑五片&KR0037;二枚食前煎吞山藥丸¶
　七十粒五更頭腎氣開不得咳嗽言語黙然再進上¶
<pb:KR3e0067_WYG_366-38b>¶
　藥¶
杏仁煎　治咳嗽暴重聲音不出¶
　　杏仁(水浸去/皮研膏)冬蜜　沙糖　薑汁(各一/盞)桑白皮(去/亦)¶
　　(炒/)木通　貝母(去心各/一兩半)北味子　紫苑茸(各一/兩)石¶
　　菖蒲(半/兩)¶
　右㕮咀以水五升煎半去滓入杏薑糖蜜夾和微火¶
　煎取一升半每服三兩日夜服之¶
木通湯　治諸風失音¶
<pb:KR3e0067_WYG_366-39a>¶
　　木通　石菖蒲　防風　羗活　桑螵蛸　全蝎¶
　　　直殭蠶(炒各/三分)甘草(炙三/分)圓白南星(畧炮/半兩)¶
　右剉每服二錢半紫蘇五葉薑五片水煎熱服之¶
荆蘇湯　失音通用¶
　　荆芥　蘇葉　木通　橘紅　當歸　桂　石菖¶
　　蒲¶
　右等分剉水煎四錢服之¶
殭蠶散　治小兒失音不語闗膈不通精神昏憒¶
<pb:KR3e0067_WYG_366-39b>¶
　　殭𧖟(半/兩)羗活(一/錢)麝香(半/錢)¶
　右為末三歳半錢薑汁少許調和沸湯浸服又以菖¶
　蒲末着舌根上頻用之¶
又方　以細辛去苖為末先用皂角一莖去皮淨刷子¶
　蘸少水就上刷令珠起然後以指蘸皂角珠㸃細辛¶
　于牙緊處擦之¶
千金湯　治小兒失音不語　以桂心㕮咀每服一錢¶
　水半鍾煎三分去滓無時十歳兒服為末着舌上即¶
<pb:KR3e0067_WYG_366-40a>¶
　語又竹瀝飲之並瘥¶
治氣膓聲沉　用心氣湯加枳殻甘草水煎服之¶
金花散　治失音亦治喉痺　用槐花新瓦上炒香熟¶
　三更後床上仰臥隨意食之熱證通用並驗¶
菖蒲丸　治受胎其母卒有驚怖邪氣乘心故兒加受¶
　母氣心官不守舌本不通四五歳長猶不能言¶
　　人參　石菖蒲　麥門冬(去/心)逺志(取肉薑/汁炒)川穹¶
　　當歸(各二/錢)滴乳香　朱砂(各一錢/細研)¶
<pb:KR3e0067_WYG_366-40b>¶
　右為末蜜丸麻子大每服粳米飲下十丸¶
菖陽丹　治小兒數歳不語¶
　　石菖蒲(一寸/九節)逺志(去/心)桂心(去皮各/一兩)人參　黄耆¶
　　酸&KR0037;仁(炒去/皮)黄連(各半/兩)¶
　右為末鍊蜜丸雞頭子大每服一丸用生薑湯化下¶
　不拘時服¶
菖蒲丸　治小兒心氣不足五六歳一能言舌本無力¶
　發轉不得¶
<pb:KR3e0067_WYG_366-41a>¶
　　石菖蒲(三/錢)人參(去頭焙/半兩)丹參(三/錢)麥門冬(去心一/兩焙秤)天¶
　　門冬(去心/一兩)赤石脂(二/錢)¶
　右為末煉蜜丸菉荳大或麻子大温水下五七丸至¶
　一二十丸不計時日三四服取又有病後腎虚不語¶
　宜兼服錢氏地黄丸一方加黄連一方無人參¶
芍藥湯　治小兒心氣不足舌本無力語遲¶
　　赤芍藥(一/兩)黄耆(剉三/分)犀角(鎊/)㯽榔(剉/)甘草(炙各/半兩)¶
　右麄擣篩每服一錢水一小鍾煎至五分去滓量兒¶
<pb:KR3e0067_WYG_366-41b>¶
　大小不計時加減温服¶
治小兒五六歳不語者為心氣不足舌本無力氣轉不¶
　得　用赤小荳擣羅為末以酒和塗于舌上即語神¶
　効¶
桂菖散　治小兒急中卒風失音不語立効(一名二/物湯)¶
　　桂心(去皮/一兩)石菖蒲(一/分)¶
　右為末三歳一錢水半盞煎三分不拘時候若大病¶
　之後不語者用猪膽汁調下未語再服一方治風寒¶
<pb:KR3e0067_WYG_366-42a>¶
　邪氣留滯失音無語猪膽汁調¶
菖蒲散　治小兒卒然喑啞　以菖蒲為丸五歳一錢¶
　麻油泡湯調下如卒然不語吐出風涎即瘥用好竹¶
　瀝飲之亦治噤口心熱不語¶
粉薑散　治小兒急中卒風不語　以粉乾薑為末安¶
　少許在舌上時時用之立効¶
鷄頭丸　治小兒諸病後不能語¶
　　雄鷄頭(不/炙)鳴蟬(三個/炙燋)甘草(一兩/剉炒)大黄(一兩取實處/濕帋褁煨熱)¶
<pb:KR3e0067_WYG_366-42b>¶
　　當歸(去蘆頭三/分兩切焙)木通(半/兩)黄香(切/焙)川芎　逺志(去/心)麥¶
　　門冬(去心焙/各三分)人參(半兩切/去頂焙)¶
　右為細末鍊蜜丸小荳大旦米飲下五丸空心日進¶
　三四服兒大者加之九服効鷄蟬二物宜求死者用¶
　之不可旋殺孫真人所謂殺生求生去生更逺不可¶
　不知也¶
犀角地黄散　治血證心忪語短胘冐迷忘¶
　　生地黄(四兩/淨)犀角　牡丹皮　芍藥¶
<pb:KR3e0067_WYG_366-43a>¶
　右剉每服四錢入桃仁去皮尖七粒煎服如無犀角¶
　以升麻代之亦治吐血衂血¶
治□桃仁湯　治狐惑蟲食其臟唇生瘡其聲唖¶
　　桃仁(浸去/皮)槐子　艾葉(各一/兩)大&KR0037;(十五/枚)¶
　右用水二中煎至一中半分三次服之¶
治濕證聲啞　以不換金正氣散加石菖蒲水煎服如¶
　寒證啞加桂少許治之¶
治痰症聲沉　以二陳湯加石菖蒲水煎吞白丸子妙¶
<pb:KR3e0067_WYG_366-43b>¶
治小兒遲語　取白勞所踏枝鞭小兒令速語¶
治小兒久不語　取百舌鳥主蟲咬炙食之¶
治孩兒語遲　用社稷胙酒以少許喫¶
治伏暑發熱汗渴暑入心胞不語　以小柴胡湯加茯¶
　苓水煎服之¶
　¶
　¶
　普濟方卷三百六十六¶
