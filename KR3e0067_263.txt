# -*- mode: mandoku-view; -*-
#+TITLE: 普濟方
#+DATE: 2015-08-24 23:06:53.132555
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百六十三
<pb:KR3e0067_WYG_263-1a>¶
欽定四庫全書¶
　普濟方卷二百六十三　明　周王朱橚　撰¶
　　服餌門¶
　　　總論¶
凡人春服小續命湯五劑及諸補散各一劑夏大熱則¶
服腎瀝湯三劑秋服黄茋等丸一兩劑冬服藥酒兩三¶
劑立春則止此法終身常爾則百病不生矣俗人見淺¶
但知鉤吻之殺人不信黄精之益夀但識五榖之療饑¶
<pb:KR3e0067_WYG_263-1b>¶
不知藥之濟命但解施瀉以生育不能秘固以熈養故¶
有服餌方焉郄培曰夫欲服食當尋性理所宜審冷暖¶
之適不可見彼得力我便服之初御藥皆先草木次石¶
是為將藥之大較也所謂精粗相代由粗以至精者也¶
夫人從少至長體習五穀卒不可一朝頓遺之凡服藥¶
物為益遲微則無充饑之騐然積年不已方能骨髄填¶
實五穀居然而自斷今人多望朝夕之效求目下之應¶
臟腑未充便以絶粒榖氣始除藥未有用又将御女形神¶
<pb:KR3e0067_WYG_263-2a>¶
與俗無别以此致弊胡不恠哉服餌大體皆有次第不¶
知其術者非止交有所損卒亦不得其力故服餌大法¶
必先去三蟲三蟲既去次服草藥好得藥力次服木藥¶
好得藥力次服石藥依此次第乃得遂其藥性庻事安¶
稳可以延齡矣○嵇康之論養生曰世或謂神仙可以¶
學得不死可以力致又曰上夀百二十古今所同過此¶
以往莫非夭亡此皆兩失康之大意以謂神特夀異氣禀¶
之自然非積學所能致至於導養得理以盡性命上獲¶
<pb:KR3e0067_WYG_263-2b>¶
千嵗下數百年有之耳夫以康論養生則善矣而獨以¶
神仙為不可學何哉黄帝之論天真混元之言道皆以¶
虗無為宗恬淡為本至於黄庭内景金碧参同其為養¶
生引年之道皆一道也而獨以神仙為不可學則非也¶
黄帝問道於成子廣成子曰無視無聽抱神以静形將¶
自正必静必清無勞汝形無揺汝精乃可長生所謂道¶
者如此而已若夫飛丹鍊石導引按蹻與夫服氣辟穀¶
皆神仙之術所不廢者¶
<pb:KR3e0067_WYG_263-3a>¶
　　　神仙服餌(附論/)¶
夫天分正氣布晦明風雨之宜人禀太和有寒暑寢興¶
之患是則勞逸變作損益互生茍不狥於天真乃自傷¶
於至性謂或棲神𤣥化體道丹邱餌其卉木之英慕彼¶
煙霞之域足使貫金石之筭因能鍊氷雪之性容復命¶
之根源益精氣之戸牖儻永専於服餌可自得於神仙¶
今所纂集諸方邈考前經旁徴故典品藥必稽於和扁¶
論醫如訪於喬松廻衰歴而去微疴未為竒効駐童顔¶
<pb:KR3e0067_WYG_263-3b>¶
而堅上夀粗有神功將後必祕藏庶存編次云爾○神¶
仙服餌草木必取其柯葉堅固形質不變若松柏茯苓¶
之類其意盖以延年益夀為本至於其他非具五行之¶
方則必備四氣之和其意深矣千金謂服餌大法必先¶
去三蟲三蟲既去次服草藥草藥得力次服木藥木藥¶
得力次服石藥精粗相代由粗以至精其序不可紊也¶
　　　方¶
老君益夀散(出聖/惠方)¶
<pb:KR3e0067_WYG_263-4a>¶
　　白术(四/兩)防風(一兩去/蘆頭)乾薑(一兩五錢/炮  對)細辛(三/分)桔梗¶
　　(一兩去/蘆頭)肉蓯蓉(酒浸去/皴皮)逺志(去/心)澤瀉(各一/兩)石斛(去/根)¶
　　(剉/)桂心　栢實　雲母粉　石韋(去/毛)杜仲(去粗/皮剉)牛¶
　　膝(去/苖)白茯苓　菖蒲　五味子　蛇床子　甘菊¶
　　花　山茱茰(十三味/各五錢)附子(一兩五錢/炮去皮臍)天門冬(五兩/去心)¶
　　(焙/)天雄(五錢炮裂/去皮臍)熟乾地黄(二/兩)¶
　右搗細羅為散平且酒服三錢各月日三服夏平旦¶
　一服春秋平旦日暮各一服服藥後十日知效二十¶
<pb:KR3e0067_WYG_263-4b>¶
　日所苦覺减三十日氣力盛四十日諸病除六十日¶
　身輕如飛七十日面光澤八十日神通九十日精神¶
　非常一百日已上不復老也若能斷房事長生矣¶
代茶新飲(出御藥/院方)¶
　　黄茋　通草(各二/斤)茯苓　桑根白皮　乾薑　乾¶
　　葛(各一/斤)䑕粘根(二斤温/加二斤)枸把根(洗/)生乾地黄　忍¶
　　冬(十二月採枝莖并/葉隂乾温加五兩)薏苡仁(各十/一兩)菝葜(八/兩)麥門冬¶
　　(去/心)萎㽔(各五/兩)¶
<pb:KR3e0067_WYG_263-5a>¶
　右並揀擇取州土堅實上者刮削如法然後秤大斤¶
　兩各各别搗以馬尾羅子篩之不用細攪令匀調重¶
　篩務令相入不令偏併别取黄白皮楮白皮根相兼¶
　細切者取濃汁和搜令硬軟得所更於臼中搗别作¶
　一竹捲子圍闊二寸半二分以下臨時酌量大小厚¶
　薄作之此亦無定衆手依模捻作餅子中心穿孔日¶
　曝乾百餘餅為一串即以葛蔓為繩貫之竹篾亦可¶
　掛之通風隂處妙若湏煑用炭火上炙令香熟勿令¶
<pb:KR3e0067_WYG_263-5b>¶
　焦臼中搗末任隨時取足煎以大茶大都濃薄量之¶
　著少鹽煑之頻搗之即滑美著鹽橘皮蓽撥亦佳除¶
　風破氣理丹石補腰脚聰耳明目堅肌長肉舒筋骨¶
　通腠理頭腦閉悶眼睛疼痛心虗脚弱不能行歩其¶
　效不可言若患脚氣肺氣疝氣咳𠻳入口即愈患消¶
　中消渴尤驗主療既多不復一一具說但服之立取¶
　其驗禪居髙士特宜多飲暢臟腑調適血脈服少益¶
　多心力無勞飢飽飲之甚良若臘月臘日合之十年¶
<pb:KR3e0067_WYG_263-6a>¶
　不敗¶
神仙變白延年十精散(出聖/惠方)¶
　　巴㦸(天/精)雲母粉(日/精)甘菊花(月/精)熟乾地黄(地/精)兎絲¶
　　子(人/精)杜仲(山/精)五味子(草/精)鍾乳粉(水/精)石斛(石/精)人参(藥/精)¶
　　(以上各/等分)¶
　右搗細羅為散每服以酒調下三錢空心及食前服¶
　乆服髪白再黒齒落重生充益肌膚悅澤顔色腰脚¶
　輕健耳目聰明補腦添精延年却老其功不可具述¶
<pb:KR3e0067_WYG_263-6b>¶
西嶽真人靈飛散(出聖/惠方)¶
　　雲母粉(一/斤)茯苓(八/兩)鍾乳粉　人参(千金翼/作白术)栢子仁¶
　　　續斷　桂心(各七/兩)菊花(十五/兩)乾地黄(十二/兩)¶
　右為末生天門冬十九觔取汁溲藥内銅器中蒸一¶
　石二斗黍米下米熟曝乾為末先食飲方寸匕日一三¶
　日力倍五日血脉充盛七日身輕十日面色恱澤十¶
　五日行及奔馬三十日夜視有光七十日白髪盡落¶
　故齒皆去更取二十一七白蜜和搗二百杵丸如梧¶
<pb:KR3e0067_WYG_263-7a>¶
　桐子大作八十一枚曝乾丸皆映徹如水精珠欲令¶
　髪齒時生者吞七枚日三服即出髪未白齒不落者¶
　但服散五百年乃如前法服已白者餌藥至七百年¶
　乃落入山日吞七丸絶穀不飢余得方已來將踰三¶
　紀頃者但羙而恱之疑而未敢措手積年詢訪屢有¶
　好名人曽餌得力遂服之一如方說但能業之不已¶
　功不徒棄耳¶
常餌補方¶
<pb:KR3e0067_WYG_263-7b>¶
　　枸把子(一/斤)天雄(三/兩)蓯蓉　石斛　乾薑(各八/兩)兎絲¶
　　子　逺志　續斷(各五/兩)乾地黄(十/兩)¶
　右治下篩酒服方寸匕日二¶
四扇散(出聖/惠方)　變白輕身却老還童除百疾駐顔益夀¶
　填精補腦¶
　　松脂(鍊成/者)澤瀉(取岐尾/好者)白术(時月日/肥大者)雲母粉(製如/常法)¶
　　乾薑(炮白/實者)桂(去麄/皮)菖蒲(石上/者)生乾地黄(焙/乾)¶
　右各等分搗四萬杵細羅為散先以蠟紙數重作嚢¶
<pb:KR3e0067_WYG_263-8a>¶
　盛之更於新甆器中盛每日兩食前以清酒調下三¶
　方寸匕或以蜜丸如梧桐子大清酒服十五丸百日¶
　即效¶
八仙公延年不老散(出聖/惠方)¶
　　熟乾地黄(三十/兩)五味子(四/兩)天門冬(十二兩/去心焙)菖蒲(六/兩)¶
　　逺志(四兩/去心)石葦(四兩/去毛)白茯苓(二/兩)桂心(二/兩)¶
　右搗細羅為散每服三錢水調服之日三服三十日¶
　力倍於常六十日氣力盛衆病皆除三百日行及奔¶
<pb:KR3e0067_WYG_263-8b>¶
　馬五百日毒害不能中千日夜視有光九年成地仙¶
七精散(出聖/惠方)　除百病明耳目延年却老¶
　　茯苓天之精(三/兩)地黄花土之精　桑寄生木之精¶
　　(各二/兩)菊花月之精(一兩/一分)竹實日之精　地膚子星¶
　　之精　車前子雷之精(各一兩/三分)¶
　右上應日月星辰欲合藥者以四時旺相先齋戒九¶
　日别於静室内焚香修合搗羅為細散每服三方寸¶
　匕以井華水調下面向陽服之須陽日一服隂日二¶
<pb:KR3e0067_WYG_263-9a>¶
　服四十九日即驗地黄花四月採竹實似小麥生藍¶
　田竹林中元本四十九日即驗可成仙矣凡用茯苓¶
　當如鷄雉兎形者或如龜鼈形狀者佳桑上寄生湏¶
　桑上者餘藥並湏州土精好者為妙¶
地髓散(出聖濟/總錄)　長年保命¶
　　生乾地黄(四/兩)莎草根　茜根　地骨皮　菴䕡子¶
　　茅根(一/兩)¶
　右擇日修合春用甲子夏用丙子秋用庚子冬用壬¶
<pb:KR3e0067_WYG_263-9b>¶
　子搗羅為細散每日早晨温酒調下一錢七午後再¶
　服五十日後諸疾不生身體輕强乆服神效¶
靈仙散(出聖濟/總録)　輕身延年却老¶
　　白茯苓(去黒/皮)天門冬(去心/焙)白术　巨勝子(去皮膜/一兩)¶
　　桃仁(去皮/尖炒)乾黄精(各一/兩)¶
　右搗羅為細散每於食前水飲下三方寸匕日二服¶
　或以蜜丸如赤小豆大每服三十丸温水下¶
王母囬童散　是茅君小弟保命君所服方¶
<pb:KR3e0067_WYG_263-10a>¶
　　胡麻(黒肥者去皮/熬令黄香)天門冬(髙地肥甘/者乾之)　茯苓(白實/者亦)¶
　　(當先煑/爆乾)熟黄精(髙地宿根/者乾之)桃仁(當用好者仍須大/熟桃解核取仁熟)¶
　　(湯浸去/皮尖)术(時月採/肥大者)¶
　右精治各二斤先熬胡麻後入諸藥搗三萬杵細羅¶
　為散每日平旦以酒服三錢暮再服漸加之亦可水¶
　服如丸即錬蜜和更搗萬杵丸如梧桐子大自二十¶
　丸加至四十丸¶
神仙令誦書氣力不衰方¶
<pb:KR3e0067_WYG_263-10b>¶
　　松脂(四兩桑柴灰/二十遍止)白蠟(一/斤)羊脂(二/斤)白蜜(二/斤)𩛿糖(四/兩)¶
　右都入銅器中以慢火煎可一炊時為度盛於不津¶
　器中每服以温酒調可一鷄子大日三服神妙¶
神仙服食方¶
　　白茯苓(一/兩)陳葵子(三/分)桂心(五/錢)天門冬(一兩去/心焙)川椒¶
　　(五錢去目及閉/口者微炒出汗)¶
　右搗細羅為散以新汲水調三指撮服之日再服至¶
　百日耐老延夀¶
<pb:KR3e0067_WYG_263-11a>¶
真人服食方¶
　　雲母粉(五十/斤)松脂(十二/斤)白茯苓(十/斤)附子(去皮臍/生用)蠟¶
　　蜜(十/斤)¶
　右搗羅上四味為末與蜜相和更搗三千杵以三年¶
　米醋拌令匀用不麄磁器内之埋於地中滿千日方¶
　成藥或出之其上時時有光每服以温水化雞子大¶
　服之日三服至一斤身中三蟲伏尸萬邪惡病及諸¶
　瘡癩皆除服之二斤饑渴寒熱一切盡除服之三斤¶
<pb:KR3e0067_WYG_263-11b>¶
　筋骨强服之四斤氣力盛服之五斤顔色如玉服之¶
　六斤身如飛服之七斤延年不老可致神仙¶
神應丸　乆乆通靈預知吉凶¶
　　預知子(去/皮)茯神(去木各/半斤)逺志(去/心)桂(去粗皮/各一分)¶
　右搗羅為末酒糊丸如梧桐子大每月初二日初六¶
　日乳香湯下七丸¶
益夀地仙丸(出御藥/院方)補五臟填骨髓續絶傷黒髭髪和¶
　氣血駐顔輕身健體延年益夀補益丹田清頭目聰¶
<pb:KR3e0067_WYG_263-12a>¶
　耳¶
　　甘菊(三/兩)枸杞(二/兩)巴㦸天(去心/二兩)肉蓯蓉(酒浸二宿洗/净切片焙乾)¶
　　(四/兩)¶
　右搗羅為末鍊蜜和丸如梧桐子大每日空心塩湯¶
　或酒下三十丸乆服清頭目補益丹田駐顔潤髪春¶
　秋枸把菊花加一倍冬夏蓯蓉巴㦸加一倍服餌勿¶
　令斷絶¶
神仙四鎮治病得仙方(出聖/惠方)¶
<pb:KR3e0067_WYG_263-12b>¶
　　太一禹餘糧末　白茯苓末　丹砂(細研水/飛過)麥門¶
　　冬(去心末/各五兩)¶
　右各别搗羅訖先内禹餘粮搗五百杵次入麥門冬¶
　搗五百杵次内丹砂搗五百杵次内茯苓搗五百杵¶
　訖用白蜜一升半煎蠟一兩半以和藥令相得更搗¶
　五百杵丸如梧桐子大空心以温水服二十丸若欲¶
　服藥先一日不食齋戒清净然後服之¶
神仙駐顔延年方¶
<pb:KR3e0067_WYG_263-13a>¶
　　枳實　熟乾地黄　甘菊花　天門冬(去心焙已/上各三斤)¶
　右搗細羅為散每服三錢空心以温酒下日再服之¶
　衆病皆除身輕目明百日顔色恱澤如十五時人可¶
　致神仙與天地相畢¶
神仙長生不死四靈丹方(出聖/惠方)¶
　　一曰鴻光(雲母/粉是)二曰千秋(卷栢/是)三曰萬嵗(澤瀉/是)四¶
　　曰慈墨實(兎絲/子是)¶
　右搗羅為細末以白松脂和汁千杵丸如梧桐子大每¶
<pb:KR3e0067_WYG_263-13b>¶
　服時空心温酒下三十丸服經七年夀可千嵗不死¶
　旦暮長服之可與天地相守¶
真人服食方(出聖/惠方)¶
　　熟乾地黄(十斤細切以酒二升/浸三日取出曝乾)巴㦸(一/斤)厚朴(一斤/去麄)¶
　　(皮微/炙)乾漆(一斤搗碎炒/令微煙出)覆盆子(一/斤)¶
　右搗羅為細末每服以酒調下二錢日三服加至三¶
　錢延年¶
神仙卧益力方(出聖/惠方)¶
<pb:KR3e0067_WYG_263-14a>¶
　　术　麻黄(去根/節)甘草(各二/兩)¶
　右搗細羅為散每於食後向東水服二錢日中向南¶
　水服暮向西水服之氣力百倍神驗¶
神仙徹視鬼方(出聖/惠方)¶
　　白英石(細研水/飛過)鬼督郵　菊花(各一/兩)¶
　右搗羅為末酒服一錢日一服五日視則徹矣¶
芡實散(出聖濟/總録)　河土公益夀延年¶
　　乾雞頭實(去/皮)忍冬莖葉(揀無蟲汚/新肥者)乾藕(各一/斤)¶
<pb:KR3e0067_WYG_263-14b>¶
　右放甑内炊熟曝乾搗羅細散每日食後新汲水調¶
　下一錢¶
蒼术木瓜丸(出聖濟/總録)　却老駐顔治腰脚¶
　　蒼术(一斤米泔浸五/宿切焙乾為末)木瓜(一枚瓷碟盛飯甑/内蒸爛去皮核)¶
　右取木瓜研如糊拌蒼术末丸如梧桐子大焙乾用¶
　黄蠟不拘多少放銚内鎔將藥放蠟内拌匀取出篩¶
　子内紙襯衮過每日空心塩酒任下三十丸¶
老子乳丹入口不死方(出聖/惠方)¶
<pb:KR3e0067_WYG_263-15a>¶
　　蜜(三/升)新生¶
　右合煎一兩沸以不津器盛之每日空心服一中盞¶
　此名太乙神丹¶
硇砂丸方(出本/草方)¶
　用硇砂不計多少用罐子内著上面更坐罐子一箇¶
　用紙筋白土和上再俱泥了窨乾後從辰初便用蒼¶
　耳自在落下葉將來搗羅為末藥上鋪頭盖底上面¶
　罐子内用水坐著水旋添火燒從罐子外五寸以来¶
<pb:KR3e0067_WYG_263-15b>¶
　圍逵欲盡更添大移向前罐子周廽火盡更旋燒促¶
　向前計一炊時為度更不移火即閑雜人及婦人不¶
　得見一炊時住取来搗羅為末醋麺糊為丸如梧桐¶
　子大每服逐日十丸至十五丸温酒或米湯下並無¶
　忌若燒喫二三斤進食無病¶
麻油薤白方¶
　用麻油一斤薤白三觔切内油中微火煎之令薤黒¶
　去渣合酒服之半升三合百胍血氣充盛服金石人¶
<pb:KR3e0067_WYG_263-16a>¶
　先宜服此方¶
又方¶
　用皂莢并澤瀉水煑乾為末鍊蜜為九如梧桐子大¶
　常服每空心以温酒下十五丸至二十丸甚妙¶
輕身散(出聖濟/総録)　蕩穀氣延夀命¶
　用黄茋一斤剉生薑汁煑三十沸焙乾為散入茯苓¶
　甘草人参山芋雲母粉各一錢拌匀每服一錢七入¶
　鹽少許湯㸃服不拘時候¶
<pb:KR3e0067_WYG_263-16b>¶
囬素散(出聖濟/總録)　返神歸元助氣於坎室¶
　用澤瀉四兩細剉搗羅為散入丹砂雲母粉各一分¶
　和之每日服一錢匕米飲調下¶
野雲漿(出聖濟/總録)　壮氣海潤五臟益精光和心神¶
　用糯米三升以井水三斗煑熟取飲入蜜半升攪匀¶
　入母粉二兩丹砂一錢白茯苓人参末各一兩同煎¶
　至七升每服半盞温冷任意¶
茯苓散(出聖濟/總録)　還精補腦長生駐顔神仙却老延年¶
<pb:KR3e0067_WYG_263-17a>¶
　　赤茯苓(先用水煑三四/十沸曝乾四兩)菊花(二/兩)鍾乳(取如鵞管蟬/翼光明者先)¶
　　(入銀器中放在五六斗釡中乃添水於釡内九分/釡底然火令如魚目沸三復時毎一復時换水净)¶
　　(洗刷復添水慢火煎令魚目沸日足取出乳鉢内/研極細入水少許更研如稀糊乃取澄曝乾更研)¶
　　(如粉/一兩)雲母(取黄白光者旋於大方磚上以炭火七/斤煆通赤從旦至暮取出去灰搗羅為)¶
　　(末入絹袋於大盆中擺之按擦令/水内澄取曝乾更研如粉一兩)菖蒲(九節者米/泔浸三復)¶
　　(時逐日换泔/日足切曝乾)栝樓根　赤石脂(研如粉水飛/遇曝乾更研)山茱¶
　　茰(微/炒)防風(去/)牛膝　菟絲子(酒浸三日/控乾搗末)熟乾地黄¶
　　(焙/)續斷　杜仲(去麄/皮炙)山芋　蛇床子(微/炒)天雄(炮裂/去皮)¶
<pb:KR3e0067_WYG_263-17b>¶
　　(臍/)栢子仁　桂(去麄/皮)牡丹皮　肉蓯蓉(酒浸去皴/皮切焙)¶
　　人参　天門冬(去心/焙)石斛(去根/節)白术　石長生(去/根)¶
　　(節微/炙)牡䝉　附子(炮裂去/皮臍)苦参　𤣥参(水洗麸/炒焦)獨¶
　　活(去蘆/頭)牡荆子　狗脊(去/毛)紫苑(水洗去/土暴乾)乾姜(炮/裂)黄¶
　　茋(炙/剉)澤瀉　甘草(水蘸/炙)芍藥　巴㦸天(去/心)净沙参¶
　　　逺志　石南葉(暖水洗/控乾炙)牡蠣(搗末水和作團轉/飛取曝乾各半兩)¶
　右搗研羅為散每服一錢匕温酒調下日三服空心¶
　日午近晩各一二十日見効四五十日諸疾並瘥一¶
<pb:KR3e0067_WYG_263-18a>¶
　年可還童¶
又方(出聖濟/總録)¶
　　白茯苓(去黒/皮)鍾乳(錬成/者)雲母(鍊成/者)澤瀉　菊花¶
　　杜仲(去麄/皮炙)栢子仁　石斛(去根/節)熟乾地黄(焙/)山芋¶
　　天門冬(去心/焙)石南葉(暖水洗/慢火炙)肉蓯蓉(酒浸去皴皮/切焙各一兩)¶
　　續㫁(一/兩)天雄(炮裂去/皮臍)菖蒲(九節者米泔浸再宿/日换泔净洗切焙乾)莵¶
　　絲子(酒浸三日/控乾搗末)牛膝　山茱茰　五味子　蛇床¶
　　子(簸去粃各/一兩五錢)¶
<pb:KR3e0067_WYG_263-18b>¶
　右搗研羅為散每服一錢匕酒調下早辰日午近夜¶
　服或鍊蜜和丸如梧桐子大每服三十丸温酒下日¶
　再服二十日見效四十日萬病悉除忌犬牛肉生葱¶
　蒜菜菔羊血醋等¶
又方¶
　　白茯苓(去黒皮剉碎水浸四十九日七日一易水/日足蒸一復時却入水中安羅子内以手)¶
　　(緩緩抽去筋脉/令净澄取曝乾)栢葉(依四時五方採嫩枚上者蒸/令黄色勿採道傍塜墓上者)¶
　　車前子　粳米(炒/)大麻子(出浸一宿曝乾炒開一/兩聲即出之以净磗兩)¶
<pb:KR3e0067_WYG_263-19a>¶
　　(口磨/取之)大豆黄(炒令/焦)蔓菁子(水煑一復/時曝乾)地骨皮(去粗/皮各)¶
　　(一/升)人参　地膚皮(蒸半炊乆曝/乾各二升)黍米(炒/)麥門冬(去/心)¶
　　(焙/)茯神(去木各/半升)¶
　右搗羅一十二味為末唯麥門冬麻子仁熟搗極細¶
　即和諸藥令匀鍊蜜六十兩綿濾净器中令温和搜¶
　諸藥更搗萬杵丸如小酸&KR0037;大盛净器中其藥永不¶
　壞若明朝欲服隔夜湏先服黍米粥一杯次日平旦¶
　服五十丸温清酒或粥飲下日再服即不飢若三日¶
<pb:KR3e0067_WYG_263-19b>¶
　内腹中不安稳更服之出三日即四肢輕便耳目聰¶
　明若勞損者服之氣力强健一年力倍乆服治大風¶
　諸氣補精髓安魂魄調榮衛去尸蟲通神明耐老寒¶
　暑合時五月五日七月七日冬臘日尤佳其藥並湏¶
　大升大斤不得欠少若湏食即以葵子湯下服之斷¶
　穀方中此為最妙¶
大茯苓丸　輕身不老聰耳明目强力¶
　　白茯苓(去黒/皮)茯神(抱木者/去木)大&KR0037;　桂(去粗皮/各一斤)人参¶
<pb:KR3e0067_WYG_263-20a>¶
　　白术　逺志(去心/炒黄)細辛(去苖/葉)石菖蒲(九節者米泔/浸三日日换)¶
　　(泔切曝乾/各十二兩)甘草(八兩水蘸/劈破炙)乾姜(十兩/炮製)¶
　右搗羅為末鍊蜜黄色掠去沫停冷拌和為丸如彈¶
　子大每服一丸乆服不飢不渴若曽食生菜果子食¶
　冷水不消者服之立愈五臟積聚氣逆心腹切痛結¶
　氣腹脹吐逆不下食生姜湯下嬴痩飲食無味酒下¶
　欲求神仙未得諸大丹者皆湏服之若不絶房室不¶
　能斷榖者但服之去萬病令人長生不老合時湏辰¶
<pb:KR3e0067_WYG_263-20b>¶
　日辰時於房中潔净不得令雞犬婦人孝子見之¶
又方¶
　　白茯苓(錬成/粉)雲母(錬成/粉)天門冬粉(各三/斤)羊脂　白¶
　　沙蜜　白蠟(各五/斤)麻子油(三/斤)松脂(錬成者/十斤)¶
　右入銀器中微火煎令匀紫色乃止欲絶榖者先作¶
　五肉稻粮食五日乃少食三日後方服此藥小彈子¶
　大日三丸三日九丸即不飢飢則更服兼食&KR0037;脯飲¶
　水無苦多若要下去藥取硝石葵子各五兩搗羅為¶
<pb:KR3e0067_WYG_263-21a>¶
　散每服二錢匕水一盞同煎八分去滓日三服藥下¶
　食米粥一合日三日漸食淡食¶
又方¶
　　白茯苓(錬成/粉)栢葉(蒸熟曝/乾為末)車前子　地骨皮　大¶
　　豆(炒取/黄)蔓菁子(煑令苦味盡/曝乾各五兩)¶
　右搗羅為末鍊蜜和搗三千杵為丸如梧桐子大欲¶
　服時隔夜食黍米粥令飽次日服藥二百丸酒或井¶
　水下日内不思食亦不困人三日外即不饑饑即更¶
<pb:KR3e0067_WYG_263-21b>¶
　服三五十丸補之覺少疲乏每三五日以少粳米粉¶
　作團子食一盞許不湏塩醋若虗困每日服蔓菁子¶
　末兩匙以白蜜鍊和之忌房室¶
又方¶
　　白茯苓(去黒皮/一斤半)澤瀉(五/兩)生乾地黄(焙四/兩)天門冬(一/斤)¶
　　(去心/焙)胡麻(炒作聲/一斗)¶
　右羅為末和令匀蜜拌旋丸每服如雞子大日五六¶
　服漿水或酒下乆之氣力自倍一方無澤瀉而地黄¶
<pb:KR3e0067_WYG_263-22a>¶
　與諸藥等分以蜜和丸酒服如上法¶
又方¶
　　白茯苓(去黒/皮)天門冬(去心焙/各一兩)棗肉(三十/枚)麻子仁(五/升)¶
　右合於三石米下蒸一炊乆合搗蜜丸如雞子黄大¶
　早辰近晚服一丸渴即飲水¶
又方神仙斷榖秘妙法¶
　　白茯苓(五斤剉碎甑中蒸/一炊曝乾為末)白蜜(三/斤)栢脂(七斤静處/作灶泥大)¶
　　(釡於上加甑取白茅剉令齊整先入甑内襯次安/栢脂在上釡内用石灰水蒸之令消入釡中去甑)¶
<pb:KR3e0067_WYG_263-22b>¶
　　(按取釡内脂入冷水中以扇扇之兩人對引之三/十過復蒸如前三遍逐遍换釡中石灰水取栢脂)¶
　　(再入甑釡中用醋漿水深添又如上法蒸之三遍/逐遍换醋漿水滿三遍又以好酒入釡中添深如)¶
　　(上法三遍/蒸鍊了)¶
　右鍊白蜜和丸如梧桐子大每服十丸酒下冬月温¶
　酒下飢者頻服之不飢為度如飲酒不得只以温水¶
　下欲仙者常取杏仁五枚去皮尖細研以水一小盞¶
　同煎三五沸成湯去滓以下丸藥若却欲去藥食榖¶
　者取消石葵子各一兩熟研為散以粥飲調服一錢¶
<pb:KR3e0067_WYG_263-23a>¶
　匕日再服其藥即出稍稍食榖及葵&KR0245;甚良¶
又方¶
　　白茯苓(去黑皮/二十兩)澤瀉(八/兩)胡麻(一斗二/升炒)¶
　右各搗羅為末合搗三萬杵每服三錢匕空腹日午¶
　近夜酒水下¶
又方¶
　　白茯苓(去黒/皮)大麻子(炒各/半升)¶
　右先取大麻子以水五升研絞濾取汁煑茯苓一炊¶
<pb:KR3e0067_WYG_263-23b>¶
　久令熱取出曝乾搗羅為末每服三錢匕以温酒調¶
　下空心近晚一日兩服如無酒以新汲水調下忌醋¶
又方¶
　　白茯苓(去黒皮/五斤剉)甘草(微炙剉/五兩)¶
　右以水六斗先入甘草煎取三斗漉去滓澄清内白¶
　蜜三斤牛乳九升相和煎茯苓令乳蜜汁入茯苓盡¶
　及熱暖令散擇去赤膜又更蒸熱暖令入麺隂乾每¶
　服二錢匕温酒下日三四服稍加之¶
<pb:KR3e0067_WYG_263-24a>¶
又方¶
　　白茯苓(去黒/皮)龍鬚(隴西者各/二斤細剉)¶
　右搗羅為散每服方寸匕酒飲調下日三服¶
又方¶
　用白茯苓去黒皮剉一斤以糯米酒浸五宿取出曝¶
　乾搗羅為末收入瓷器中每食時入一二錢末拌食¶
　食之乆服精力百倍延年不老水調亦可¶
神仙保精延年駐顔餌茯苓方¶
<pb:KR3e0067_WYG_263-24b>¶
　　白茯苓(三十/六斤)松脂(二十四斤/錬遇者)鍾乳粉(一/斤)¶
　右搗羅為末以白蜜五斗和攪令相得内瓷器中盛¶
　固口隂乾百日出更研之每日空心及晚食前酒調¶
　下二錢服一劑大佳不同餘藥忌食米醋¶
神仙餌茯苓延年不老方¶
　　白茯苓(三斤去皮/細剉晒乾)白菊花(一/斤)¶
　右搗羅為末以鍊成松脂和丸如彈子大每服一丸¶
　以酒化破服日再服百日顔變異肌膚光澤延年不¶
<pb:KR3e0067_WYG_263-25a>¶
　老忌食米醋¶
神仙餌茯苓乆服令人長生方¶
　　白茯苓(二/斤)桂心(一/斤)¶
　右搗羅為末鍊蜜和丸如胡桃大每服一丸以温酒¶
　化破服日三服忌食米醋¶
茯苓酥方¶
　　茯苓(五斤灰汁煑十遍漿水/煑十遍清水煑十遍)白蜜(三斤蒸/令沫盡)松脂(五/斤)¶
　　(煮如茯苓法每/次煮各十遍)生天門冬(五斤去心皮/晒乾作末)牛酥(三斤/錬三)¶
<pb:KR3e0067_WYG_263-25b>¶
　　(十/遍)蠟(三/斤)¶
　右各搗篩以銅器重湯上先入酥次蠟次蜜消乾内¶
　藥急攪勿住手務大均内瓷器中宻封勿令洩氣先¶
　一日不食欲不食先湏喫好美食令極飽然後絶食¶
　即服二兩二十日後服四兩又二十日後服八兩細¶
　丸之以嚥下為度苐二度以四兩為初二十日後八¶
　兩乂二十日二兩苐三度以八兩為初二十日二兩¶
　又二十日四兩合一百八十日藥成自後服三丸將¶
<pb:KR3e0067_WYG_263-26a>¶
　補不服亦得但常以酥蜜消息之美酒服一升為佳¶
　合藥湏取四時旺相日特忌刑殺厭及四激休廢等¶
　日大凶此彭祖法¶
茯苓酥除萬病乆服神仙方¶
　用白茯苓三十觔取山之陽者甘美山之隂者味苦¶
　去皮薄切晒乾蒸之以湯淋去苦味若淋不止其汁¶
　當甜則曝乾搗羅為末用酒三石蜜三升和酒相得¶
　内茯苓末於甕中攪之百匝封之勿洩氣冬五十日¶
<pb:KR3e0067_WYG_263-26b>¶
　夏二十五日酥浮酒上掠取其味甘美作餅子如手¶
　掌大於空室中隂乾色赤如&KR0037;飢則食之一枚終日¶
　不飢此名神仙度世之藥每食時用酒下之此為茯¶
　苓酥也忌食米醋¶
神仙服茯苓方¶
　用白茯苓十斤去皮酒浸宻封十五日漉出晒乾細¶
　剉搗羅為末每服三錢以水調下凡餌茯苓皆湯煑¶
　四五十沸或以水浸六七日¶
<pb:KR3e0067_WYG_263-27a>¶
真人餌茯苓法¶
　用白茯苓三觔細剉以絹袋盛之懸於瓮中用小麥¶
　細麫七觔糯米五斗炊為爛飯和麺末經宿入蜜一¶
　升和令匀入甕中又經一宿别炊糯米二斗投之不¶
　得令熱即宻封其甕口春秋三七日冬五七日夏一¶
　七日當出其藥袋可隔宿不食清旦取茯苓半斤服¶
　之其酒即旋取飲之勿令勝藥若服此藥多時者永¶
　不飢渴無寒無熱身如碧玉令人身輕走及奔馬與¶
<pb:KR3e0067_WYG_263-27b>¶
　天地相畢矣其藥袋懸於空中勿令著甕底繩繋袋¶
　頭取木横枙之仍以紙宻封旋取服之勿令洩氣忌¶
　食米醋¶
神仙餌茯苓方(出聖/惠方)¶
　用白茯苓十斤削去黒皮晒乾搗羅為末以好酒於¶
　瓮中浸之看酒淹得所以瓦盆合之以泥封定勿洩¶
　其氣候六十日開如錫相似每服以温酒調下如彈¶
　子大日二服如乆服延年不老神仙矣忌食米醋¶
<pb:KR3e0067_WYG_263-28a>¶
採茯苓方(出聖濟/總録)¶
　松脂流入地變為茯苓遥望數里其松赤色視其皮¶
　如布棋子斷者有茯苓也仰視松枝所指其上時有¶
　莵絲或新雨過後無風雲夜以燭火臨上㓕者亦有¶
　乃以新布四丈環之明日握取神物多變化其形如¶
　飛鳥走獸龜鱉者佳便令暴乾剉之状如白牙若只¶
　一塊不似鳥獸物形者乃松脂始變不堪服¶
鍊茯苓方(出聖濟/總録)¶
<pb:KR3e0067_WYG_263-28b>¶
　取茯苓上黨者去黒皮剉作塊如雞子大任多少置¶
　瓮中近底鑚作竅以木塞之即下水令沒得藥每兩¶
　日一换水七日後數以筯導却水即取茯苓蒸候熟¶
　及熟出之置盤中揉搨拾去脉膜空控乾乃入盆中¶
　以木椎研極細更下熱水攪和先縫生絹為袋以藥¶
　汁傾袋中以盆盛汁瀝盡餘滓更研復取前汁攪渾¶
　傾袋中如前法候滓盡澄之更傾去清汁取稠汁内¶
　帛袋中重瀝之候水盡取茯苓曝乾是為茯苓粉可¶
<pb:KR3e0067_WYG_263-29a>¶
　入諸藥若不如此即脉膜損人令人大折或作瘦病¶
神仙服地黄延年不老方(出聖/惠方)¶
　用地黄净洗随多少搗絞取汁煎令小稠内蜜更煎¶
　令可丸即丸如梧桐子大每日食前以温酒下三十¶
　丸日三服如此十年白髪再黒力如二十時令人多¶
　子神效無比¶
服地黄延年法(出聖/惠方)¶
　用生地黄不限多少肥者隂乾搗羅為末鍊蜜和丸¶
<pb:KR3e0067_WYG_263-29b>¶
　如梧桐子大每日食前以温酒下三十丸日三服百¶
　日顔如桃花服三年令人長生不死¶
神仙服地黄實延年益夀方(出聖/惠方)¶
　用地黄實不限多少常以四月採取隂乾搗羅為末¶
　每服一錢以水調下日三服令人長夀¶
神仙餌地黄治病長生方(出聖/惠方)¶
　用生地黄十斤擘碎於一大銅器中安炊箄箄上安¶
　地黄入甑蒸之汁當下流於銅器中候消地黄汁盡¶
<pb:KR3e0067_WYG_263-30a>¶
　即止將銅器内汁置重湯中煎之可丸即丸如彈子¶
　大每服一丸以温酒化破服之日三服服之百日與¶
　天地相保白子髙從太上傳受此方¶
服地黄成神仙方(出千/金方)¶
　用生地黄五十觔熟搗絞取汁澄去滓微火上煎减¶
　過半内白蜜五升&KR0037;脂一升攪令相得可丸即丸如¶
　雞子大每服一枚日三服令人肥白¶
又方¶
<pb:KR3e0067_WYG_263-30b>¶
　用地黄十觔細切以醇酒二斗漬三宿出晒乾反復¶
　内漬取酒盡止與甘草巴㦸天厚朴乾漆覆盆子各¶
　一斤搗下篩食後酒服方寸匕日三加至二匕使人¶
　老者還少强力無病延年一方於銀鍋内以慢火煎¶
　之忌陳臰物¶
作熟乾地黄法(出千/金方)¶
　採地黄去其鬚葉及細根搗絞取汁以漬肥者著甑¶
　中上用米煮飯以盖上蒸之一時出晒燥更内汁中¶
<pb:KR3e0067_WYG_263-31a>¶
　又蒸汁盡止便乾之亦可直均蒸之半日數以酒灑¶
　之使周匝直夕出曝乾可搗蜜丸服之¶
種地黄法(出千/金方)¶
　先擇好地黄赤色虗軟者深耕之臘月逆耕種地彌¶
　好擇肥大地黄根切長四五分至一二寸許一斛可¶
　種一畆二三月宜種之作畦畔相去一尺生後隨鋤¶
　壅數芸之至九月十月視其葉小衰乃掘取一畆得¶
　二十許斛擇取大根水净洗其細根乃剪頭尾輩亦¶
<pb:KR3e0067_WYG_263-31b>¶
　洗取之日曝令極燥小縐乃以竹刀切長寸餘許白¶
　茅露甑下蒸之蜜盖上亦可嚢盛土填之從旦至暮¶
　當黒不盡黒者明日又擇取蒸之先時已搗其細碎¶
　者取汁銅器煎之如薄飴遂以地黄内汁中周匝出¶
　曝乾入内汁盡止率百斤生者令得一二十斤取初¶
　八月九月中掘者其根勿令大老强蒸則不消盡有¶
　筋脉初以地黄内甑中時先用銅器承其下以好酒¶
　淋地黄上令匝汁後下入器中取一併和煎汁佳¶
<pb:KR3e0067_WYG_263-32a>¶
黄精膏方　神仙延年補益療萬病(出聖/惠方)¶
　用黄精一石去鬚毛洗令净潔打碎蒸令好熟壓得¶
　汁復煎去上遊水得一斗内干薑末三兩桂心末一兩¶
　微火煎看色欝然欲黄便去火待冷不津器中酒五¶
　合和服二合常末食前日二服舊皮脫顔色變光花¶
　色有異鬢髪更改欲長服者不湏和酒内生大豆黄¶
　絶榖食之不飢渴長生不老¶
二精丸(出聖濟/總録)　助氣固精保鎮丹田¶
<pb:KR3e0067_WYG_263-32b>¶
　　黄精(去/皮)枸把子(各二/斤)¶
　右各八九月間採取先用清水洗黄精令净控乾細¶
　剉與枸杞子相和杵碎拌匀隂乾再搗羅為細末煉¶
　蜜為丸如梧桐子大每服三五十丸空心食前温酒¶
　下常服助氣固精補鎮丹田活血駐顔長生不老¶
黄精丸(出聖/惠方)　延年補益療萬病¶
　　黄精(十斤净洗/蒸令爛熟)天門冬(三斤去心/蒸令爛熟)白蜜(三/斤)¶
　右拌和令匀於石臼中搗一萬杵再分為四劑每一¶
<pb:KR3e0067_WYG_263-33a>¶
　劑再搗一萬杵過爛取出丸如梧桐子大每服三十¶
　丸温酒下日三服不拘時乆服神仙矣¶
服黄精成地仙方(出聖/惠方)¶
　黄精是芝草精也一名萎蕤一名仙人餘粮一名苟¶
　格一名勉行一名免子一名重樓一名垂珠一名馬¶
　箭一名白及一名黄精其葉如竹其莖如桃其花白¶
　四月莖長五六尺本黄末赤其花如小豆其實如黍¶
　其根似薑昔隨羊公神仙常服此藥言與天地相畢¶
<pb:KR3e0067_WYG_263-33b>¶
　恒以二月三月採根入地八九寸為上取一石五斗¶
　净洗細切以水二䂖五斗煑令苦味盡漉出以布袋¶
　&KR2366;壓取汁澄清再煎如膏即止然後炒黒豆黄搗羅¶
　為末相和得所揑為餅子如錢許大每服二枚日漸¶
　加之百日知騐也一年内即變老為少氣力倍増亦¶
　焙乾篩末水服功與上等¶
又方(出聖/惠方)¶
　取黄精根莖不限多少細剉隂乾搗羅為末每用净¶
<pb:KR3e0067_WYG_263-34a>¶
　水調服任意多少效亦如前¶
又方(出聖/惠方)¶
　常以二月三月八月採取黄精去鬚净洗切取一石¶
　以水二石煑之從朝至暮如水盡可取熱水添之看¶
　苦味盡其藥羙即出令冷手援使破以酒袋盛壓取¶
　汁於鍋中微火煎如𩛿取滓曝乾搗羅為末入於煎¶
　中相和攪令匀更用火微煎之看可為餅子即止每¶
　服如雞子許大效亦如神若不欲斷榖即一服减為¶
<pb:KR3e0067_WYG_263-34b>¶
　三服皆食前服之長生矣¶
又方(出聖/惠方)¶
　　黄精汁(三/斗)地黄汁(三/斗)天門冬(三/斗)¶
　右相和以慢火煎之减半入白蜜五斤白茯苓末二¶
　斤相和更煎可丸即止丸如彈子大每服一丸以温¶
　酒化破服之日三服百日内令人顔如桃花二百日¶
　内老者貌如十五六時更不老矣乃為神仙¶
真人餌黄精方(出聖/惠方)¶
<pb:KR3e0067_WYG_263-35a>¶
　用黄精細切一石水一石五斗漬之一宿以慢火煑¶
　半日勿令沸絞取汁五斗復於銅器中煎之可餘三¶
　斗許内蜜五升松脂錬成者三斤熟攪可丸乃止丸¶
　如彈子大每服以温酒化破一丸服之日三服三十¶
　日不復飢長生不死¶
神仙餌黄精丸(出聖/惠方)¶
　　黄精(十斤净洗/蒸令爛熟)白蜜(三/斤)¶
　右相和搗一萬杵丸如梧桐子大每服以温酒下三¶
<pb:KR3e0067_WYG_263-35b>¶
　十丸日三服乆服神仙矣¶
神仙餌黄精延年法(出聖/惠方)¶
　用黄精生者搗取汁三斗於銀鍋中煎之令可丸即¶
　丸如雞子黄大每日食前食一枚三十日不知飢服¶
　之百日行及奔馬延年駐景顔色不衰¶
餌雲母水方神仙治萬病(出聖/惠方)¶
　用白雲母二十斤薄擘以露水八斗作湯分半浄洗¶
　雲母如此再過又取二斗作湯内芒硝十斤以雲母¶
<pb:KR3e0067_WYG_263-36a>¶
　木器中漬之二十日出絹袋盛懸屋上勿使見風日¶
　令燥以水漬鹿皮為嚢揉挺之從旦至日中乃以細¶
　絹下篩滓復揉挺令得好粉五斗餘者棄之取粉一¶
　斗内崖蜜二觔攪令如粥内生竹筩中薄削之漆固¶
　口埋北垣南崖下入地六尺覆土春夏四十日秋冬¶
　三十日出之當如澤為成若洞洞不削者更埋三十¶
　日出之先取水一合内藥一合攪合盡服之日三服¶
　水寒温盡自在腹中十日小便當變黄先療勞氣風¶
<pb:KR3e0067_WYG_263-36b>¶
　疹二十日腹中寒癖消三十日齲齒除更新生四十¶
　日不畏風寒五十日諸病皆愈顔色日少長生神仙¶
　吾自驗之所以述録¶
錬雲母粉服餌法(出聖/惠方)¶
　雲母取上好白澤者細擘以水净淘漉出蒸之一日¶
　夕下之服更净淘如前去水令乾凡雲母二斤用塩¶
　三斤硝石一斤和雲母搗之一日至暮取少許掌上¶
　冺著不見星光為熟出安盆瓮中以水漬之令相得經¶
<pb:KR3e0067_WYG_263-37a>¶
　一炊乆澄上清水徐徐去之盡更添水如前凡三十¶
　遍易水令淡如水味淡即漉出其法一如研粉澄取¶
　淀然取雲母淀徐徐生絹袋中濾著单上晒乾即成¶
　粉矣每日空心以酒調下一錢或水下亦得乆服輕¶
　身延年强筋填髓可以負重登山不乏恱澤不老耐¶
　寒暑志髙神仙此非古法近東海買塩女子年三百¶
　嵗貌同笄女常自負塩重五百餘斤如此得效之者¶
　其效不一可騐神功矣¶
<pb:KR3e0067_WYG_263-37b>¶
中山衛叔卿服雲母法(出聖/恵方)¶
　取雲母一斤至三斤五色具者細擘之以采茅屋溜¶
　水若秋日草上露水以漬之百日内以&KR1239;嚢中援之¶
　以絹細羅入乳鉢中研如麫著竹筒中塞口懸甑上¶
　以白砂一石盖上蒸之一日一夜氣逹上出之又内¶
　黍稻米一石蒸之一日取出於銅器中用白蜜和調¶
　重湯上煎熬令可丸即丸如梧桐子大每服二丸空¶
　心食前以水酒下並得日三服十五日加至三丸常¶
<pb:KR3e0067_WYG_263-38a>¶
　以雞鳴時及午時星辰出時服之三十日身輕目明¶
　五十日筋骨强盛七十日三蟲伏尸皆去八十日皮¶
　膚光澤九十日入水火不燒濡百日易筋骨三百日¶
　行及奔馬一年為真人又云年七十以上四百日以¶
　後乃得仙矣¶
又方(出聖/惠方)¶
　取雲母粉一斤硝石白一斤同搗細絹羅更研如麺¶
　白蜜三斤合調内生竹筒中漆固口埋北垣下三十¶
<pb:KR3e0067_WYG_263-38b>¶
　日出之當化成水銅器中盛每日空心以水若酒調¶
　下一栗殻漸漸加之日三服二十日身光三十日露¶
　不著身五十日火不能害百日之後便成仙矣¶
神仙餌雲母法(出聖/惠方)¶
　　雲母粉(一/斤)桂心(一斤搗/羅為末)葱葉(搗絞取/汁三升)¶
　右合和為一處内生竹筒中於一石米下蒸之令米¶
　熟即化成水每於食前服一栗殻二十日氣力强盛¶
　服之四十日顔如童子服之百日嚴冬入水不寒一¶
<pb:KR3e0067_WYG_263-39a>¶
　方入袋中銀砂石器中水煑石軟以冷水浸而和袋¶
　揉洗下者為粉¶
又法(出聖/惠方)¶
　取羙玉一斤搗細羅研之内雲母水中十日當消日¶
　可服之凡諸石屑内雲母水中皆消不但是玉也¶
神仙服胡麻法延年駐夀(出聖/惠方)¶
　用胡麻三斗净淘上甑蒸氣遍出日乾以水淘去沫¶
　却蒸如此九度以湯脫去皮簸令净炒令香杵為末¶
<pb:KR3e0067_WYG_263-39b>¶
　蜜丸如彈子大每服温酒下一丸忌毒魚生菜能除¶
　一切痼病至一年面光澤不飢三年水火不能害行¶
　及奔馬乆服長生上黨者尤佳酒調散亦可¶
神仙餌胡麻法(出聖/惠方)¶
　用胡麻一石淘去上黒皮令白蒸之一日曝乾搗碎¶
　釡中用水一石五斗又蒸之令釡中有一石許水便¶
　傾胡麻置一瓮中盡釡中湯潑之以麥蘖一斗搗内¶
　瓮中醸之如作糖法兩復時盡去却糟煎之三分餘¶
<pb:KR3e0067_WYG_263-40a>¶
　一分更盛置銅器中坐一釡湯中猛火煑之令稠瓷¶
　瓮内貯之每服如雞子大三丸服百日充益肌肉鬢¶
　髪還黒耳目聰明能長服之夀命無窮¶
神仙餌胡麻膏益夀延年老人復少方(出聖/惠方)¶
　　胡麻膏(一/斗)韮頭(一/斤)¶
　右相和慢火煎令韮焦黄去韭每日温酒下二合服¶
　之至百日去䵟&KR0845;肌膚充益二百日老者復少三百¶
　日延年益夀乆服不已長生¶
<pb:KR3e0067_WYG_263-40b>¶
樂子長餌胡麻膏(出聖/惠方)¶
　　胡麻膏(一/斗)薫陸香(二斤以水五升洗/取屑入膏中同煎)¶
　右相和以慢火煎令水盡濾去滓盛於不津器中每¶
　日以温酒調服二合百日玉女待之神效五百日神¶
　仙迎人去道之近矣¶
神仙服胡麻法¶
　用胡麻三斗肥者揀擇使净於微火上熬令香熱攤¶
　之搗令細和白蜜三升攪令相得安金銀或銅器中¶
<pb:KR3e0067_WYG_263-41a>¶
　又安置釡口上著水重煎以栁木箆攪勿令著底視¶
　藥稠硬乃出之用栢木杵臼搗三萬杵丸如梧桐子¶
　大每服三十丸以酒若水下食前服服盡一劑腸化¶
　為筋不畏寒熱面如童顔頭白更黒齒落重生耳目¶
　聰明後天不老如食酒肉五辛取藥一丸丸如胡桃¶
　大咀嚼以口中津液下之服盡一劑更不衰老駐流¶
　年補骨髄强志記充肌膚美顔色百無所忌此藥當¶
　以臘月頓合當合之時不用見䘮孝産穢雞犬等清¶
<pb:KR3e0067_WYG_263-41b>¶
　净室内和合若有犯穢服無所效大有功力不能盡¶
　述服者當自知爾¶
神仙服胡麻粉法¶
　用胡麻一斗净簸揀蒸一炊乆出晒乾又蒸凡九蒸¶
　九晒了微搗去皮炒令香更簸取四升用地黄汁溲¶
　為劑却㬠乾細羅為散每服以温酒調下三錢日三¶
　服十日外即覺有功若七十老人服百日外肌肉還¶
　如少時亦能絶榖數試有驗¶
<pb:KR3e0067_WYG_263-42a>¶
胡麻散　益夀延年去客熱¶
　　胡麻子　白茯苓(去黑/皮)生乾地黄(焙/)天門冬(去心/焙各)¶
　　(八/兩)¶
　右搗羅為細散每服方寸匕食後温水調下¶
胡麻丸　延年返老補填骨髄保固丹田¶
　用胡麻半斤㨂去土研碎以米醋三升瓷器煑盡醋¶
　後入茯苓人参雲母粉各一兩同丸如梧桐子大每¶
　服二十丸甘泉水下不拘時¶
<pb:KR3e0067_WYG_263-42b>¶
神仙服天門冬法　如居山逺行辟粒不飢服至十日¶
　身輕目眀二十日百病愈顔色如花三十日髪白更¶
　黑齒落更生四十日行及奔馬百日服之延年矣¶
　　天門冬(二/斤)熟乾地黄(一/斤)¶
　右搗羅為末鍊蜜和丸如彈子大每服三丸以温酒¶
　化破服之日三服忌食鯉魚¶
服天門冬方　强筋髓駐容顔法¶
　用天門冬晒乾搗下篩食後方寸匕日三服可至十¶
<pb:KR3e0067_WYG_263-43a>¶
　服小兒服尤良與粉以崖蜜丸服之益善惟多彌佳¶
　○又搗取汁微火煎取五斗下白蜜一斗胡麻炒末¶
　二升合煎攪勿息手可丸即止火大豆黄末和為餅¶
　徑三寸厚半寸一服一枚日三服百日已上得益此¶
　方最上妙包衆方○一法醸酒服傷始多無若多即¶
　吐去病也蒯道人年近二百而少常告皇甫隆云但¶
　取天門冬去心皮切乾之酒服方寸匕日三服令人¶
　不老補中益氣愈百病也天門冬生奉髙山谷在東¶
<pb:KR3e0067_WYG_263-43b>¶
　嶽名滛羊食在中嶽名天門冬在西嶽名管松在南¶
　嶽名百倍在北嶽名無不愈在原陸山阜名顛棘雖¶
　然處處有之異名其實一也在背隂地者佳取細切¶
　烈日乾之乆服令人長生氣力百倍治虚勞絶傷年¶
　老衰損羸痩偏枯不隨風温不仁冷痺心腹積聚惡¶
　瘡疽癰腫癩疾重者周身膿壊鼻柱敗爛服之皮脫¶
　蟲出顔色肥白此無所不治亦治隂痿耳聾目暗乆¶
　服白髪黒齒落生延年益夀入水不濡服二百日後¶
<pb:KR3e0067_WYG_263-44a>¶
　帖泰疾損拘急者緩劣者强三百日身輕三年走及¶
　奔馬又三年心腹皆去痼疾矣忌食鯉魚湏常以七¶
　月八月九月採其根亦云正月採之過此味也¶
神仙餌术方¶
　　蒼术(三/斤)石菖蒲(三/斤)¶
　右為細散每日空心以水調下三錢日晚再服治百¶
　病乆服令人長夀忌桃李雀肉¶
神仙餌术法¶
<pb:KR3e0067_WYG_263-44b>¶
　用蒼术一石揀擇令净搥碎在從平旦裝入甑中蒸¶
　至午時即止以釡中湯淋三七遍取汁却入釡中微¶
　火煎令可丸即丸如彈子大每服一丸以温酒化破¶
　服之日二服治百病輕身益氣去風寒不飢渇延年¶
　忌桃李雀肉㳙子餌法蒸如醇麥盛於不津器中酒¶
　調服大匙¶
仙术丸　輕身延年¶
　用蒼术肥者米泔浸不計多少夏秋浸三日春冬浸¶
<pb:KR3e0067_WYG_263-45a>¶
　七日竹刀刮去皮洗净甑上蒸半日作片子焙乾石¶
　臼内木杵為末煉蜜為丸如梧桐子大每日早辰日¶
　午酒下五十丸服至十年後用南燭蒸黒米飯食之¶
　能引腹中成木人即神靈矣時燒退髪一兩莖若無¶
　髪氣即木人形具矣¶
服枸把養神延年不老地仙方(出聖/惠方)¶
　用枸把不限多少常以十一月十二月正月採根二¶
　月三月採莖四月採葉五月採花七月八月九月十¶
<pb:KR3e0067_WYG_263-45b>¶
　月採子以上採者並隂乾搗羅為散每服二錢以温¶
　酒調下日三服能治一切風乆服諸疾不生為地仙¶
　矣¶
神仙服枸把法　出淮南枕中記方(出聖/惠方)¶
　有一人徃西河為使路逢一女子年可十五六打一¶
　老人年可八九十其使者深恠之問其女子曰此老¶
　人是何人女子曰我曽孫打之何恠此有良藥不肯¶
　服食致使年老不能行歩所以决罰使人遂問女子¶
<pb:KR3e0067_WYG_263-46a>¶
　年幾許女曰年三百七十三嵗使者又問藥服有幾¶
　種可得聞乎女云藥唯一種然有五名使者曰五名¶
　何也女子曰春名天精夏名枸杞秋名地骨冬名仙¶
　人杖一名西王母杖以四時採服之令與天地同夀¶
　使者曰所採如何女子曰正月上寅日採根二月上¶
　卯日治服之三月上辰日採莖四月上巳日治服之¶
　五月上午日採葉六月上未日治服之七月上申日¶
　採花八月上酉日治服之九月上戌日採子十月上¶
<pb:KR3e0067_WYG_263-46b>¶
　亥日治服之十一月上子日採根十二月上丑日治¶
　服之但依此法治服之二百日内身輕光澤皮膚如¶
　酥三百日徐行及馬老者復少乆服延年可為真人矣¶
　又有并花實根莖葉作煎及單芋子汁煎膏服之其¶
　功並等¶
服枸把根方(出危/氐方)¶
　用枸把根切一石水一石二斗煑取六斗澄清煎取¶
　三升以小麥一斗乾净澤内汁中漬一宿曝二徃反¶
<pb:KR3e0067_WYG_263-47a>¶
　汁盡曝乾搗末酒服方寸匕日二一年之中以二月¶
　八月各合一劑終身不老¶
枸把散(出聖濟/総録)　去風潤肺壯筋骨進飲食¶
　於正月上寅日採枸把根洗去土隂乾杵末於二月¶
　上卯日服每日空心日午夜卧水調下三錢匕或温¶
　酒亦得服及一季即見其功又於四月上巳日採苖¶
　五月上建日服七月上建日採葉八月上建日服十¶
　月上建日採子以水洗去肉只取其實十一月上建¶
<pb:KR3e0067_WYG_263-47b>¶
　日服餘並同前法¶
神仙服槐子法(出聖/惠方)¶
　取槐子去皮内牛膽中令滿隂乾百日滿取出每服¶
　一粒空心新汲水下日晚再服旬内身輕百日内髪¶
　變黑乆服齒落重生行及奔馬¶
神仙上品服槐子法(出聖/惠方)　延年不老¶
　取十月上旬巳日取槐子角二斗以兩隻新瓦盆内¶
　合著用紙麻泥封閉周廻令不洩氣四十九日開之¶
<pb:KR3e0067_WYG_263-48a>¶
　自爛去皮後以新布挼取黒子以新汲水洗净方内¶
　貯從月一日服一粒隨意津水茶下逐日添一粒至¶
　十日却一粒又至十日依前一粒至十粒令人長夀¶
　治風補腦髪鬚盡黑仙書所傳槐子者於諸藥中為¶
　最其法取十月巳日收並不可錯圎實者每日服五¶
　粒以井華水下亦畏觸服至一年皮膚光澤二年身¶
　體輕健三年已外補腦明目乆逺服食其功難狀¶
神仙服菊花延年不老(出聖/惠方)¶
<pb:KR3e0067_WYG_263-48b>¶
　春三月甲寅日出時採葉夏三月丙寅日日出時採¶
　莖秋三月庚寅日出時採子冬三月壬寅日日暮時¶
　採根其葉苦更生莖名固盈花名長生名化生又常¶
　十月戊寅日平旦時採精者菊實也既採得須揀擇¶
　令净取三分為一劑春更加長生半兩固盈半兩化¶
　生半兩以成日搗羅為末破日煉蜜和丸如梧桐子¶
　大每早晨以水下三七丸日暮再服一年後萬病除¶
　身輕目明益力増夀二年内山行諸虎狼蟲獸皆自¶
<pb:KR3e0067_WYG_263-49a>¶
　避路不敢相近三年内與鬼神相通五年内上知天¶
　文同畢為真人矣又王子喬常取白増年方三月上¶
　寅日採名曰玉英六月上寅日採名曰容成九月上¶
　寅日採名曰金精十二月上寅日採名曰長生長生¶
　者根莖子葉四味並隂乾百日取等分以成日合搗¶
　千杵為末酒調下一錢匕以蜜丸如梧桐子大酒服¶
　七丸一日三服百日身輕潤澤服之一年髪白變黑¶
　服之二年齒落再生服之三年八十嵗老人變為童¶
<pb:KR3e0067_WYG_263-49b>¶
　兒神效¶
張果先生服杏仁法(出王氏/傳濟方)¶
　夫人體於天形於地以日為魂以月為魄一生已後¶
　更不合死皆長生不老矣藥假籬根之下凡人枉死¶
　無容冠冕之旒貴耳賤目只重吴蜀之空名藥有萬¶
　嵗之尊號務在用義以為必效殊不知長生之祕服¶
　之則可延年世上單服一味藥而得延者黄精枸把¶
　就中將為妙品猶有生頭痛病而難服彭祖受南山¶
<pb:KR3e0067_WYG_263-50a>¶
　四皓煉杏仁為丹以致仙宫而王子晉丁令威等並¶
　不去世事畜妻子服生杏仁服之乆逺仙来迎候乗¶
　龍駕鶴以致昇騰者只服杏仁矣服之生五臟補筋¶
　骨添血髓益精神張計目明視徹千里消痩癖變凡¶
　為仙若王子晉服經四十年不覺身飛騰空丁令威¶
　服二十年不覺身飛二子者不服諸藥唯服生杏仁¶
　凢有此神驗不湏煉烈生氣力全速錬熟減其半力¶
　杏仁凡有十名一名長生丸二名千嵗丸三名化白¶
<pb:KR3e0067_WYG_263-50b>¶
　令少丸四名却老丸五名神通萬嵗丸六名定精丸¶
　七名益精丸八名超陞丸九名□骨輕身丸十名煉¶
　意金丹丸其分服之二經厯矣杏仁性不冷不熱¶
　無一切忌觸亦不與諸藥相妨唯忌不淘米白糯米¶
　甜水粥逡巡喫者亦少不安湏㬰即可忽客行在路¶
　只恐不及如法若逢又淘白糯米甜水粥但放令冷¶
　任食多少無妨害惟忌此粥外並不妨杏仁性温平¶
　有少苦味乆即甘羙服三年更不覺有苦氣惟覺甘¶
<pb:KR3e0067_WYG_263-51a>¶
　不惟下氣能去膈上熱壯腰脚服者當自知之取生¶
　杏仁去皮尖雙仁服黄色者尤妙于平旦時空腹未¶
　潄口時二七枚口中退皮尖熟嚼令津液半口可嚥¶
　之訖如得一里任喫諸食如單不見延年者任食肉¶
　及葷辛如欲昇騰者即不得食一切肉及葷辛任畜¶
　妻子營養庸作也肉者易敗壊之物所以不益於身¶
　長生之道仙家忌之能斷諸肉即仙道易成服生杏¶
　仁一年百病自除二年身輕目明徹視十里但得延¶
<pb:KR3e0067_WYG_263-51b>¶
　命五十年服經六年骨肉换盡面若桃紅延年得七¶
　十服經七年行及奔馬换舊齒重生服八年玉女侍¶
　衛延得一百五十年服經九年時聞仙宫鐘磬延年¶
　三百年服經十年命與日月齊如食五年及血肉則¶
　不得聞也服經二十年身騰空虚而無所歸服經三¶
　十年仙道畢矣仙宫来迎若斷妻子血肉五辛營養¶
　者服之二年衆仙來迎白日昇天如斷血味營養只¶
　畜妻子者四十年一朝不覺自受衆仙来迎余性好¶
<pb:KR3e0067_WYG_263-52a>¶
　射獵血肉為本今登六十逰恒山頂上得此方便於¶
　山拾杏仁服之經十年自覺身輕目明便踴躍無睡¶
　服二十年余已八十矣本有志一百年即擬自理不¶
　敢希望延年忽有三十餘人從恒山頂上来余欲避¶
　之不得便卓然迎去半里便即禮拜不敢正視有童¶
　子先来相引忽然莫識何處湏㬰聞知是仙宫非人¶
　凡世余故留此方遺後明者勿輕勿與凡流徒傳必¶
　輕之以為口實也張先生服生杏仁慎忌損益法契¶
<pb:KR3e0067_WYG_263-52b>¶
　聖寺原師處得此法原師于王屋山楊行真處得此¶
　本右每日旦朝空腹取杏仁二七枚去皮尖雙仁者¶
　面向東南未潄口前熟嚼令口中津液有半口便即¶
　嚥却如人行一里當任意食之恐減藥力所有杏仁¶
　效服三七日四七日即覺泄氣過常時三倍服三箇¶
　月脚熱如火腹中瘦病不覺自愈服經八箇月肺臟¶
　調和痩病永斷有如嬰兒之視至十六箇月臟腑更¶
　新胷膈通泰上氣永斷癖氣消散服經二十四月肝¶
<pb:KR3e0067_WYG_263-53a>¶
　臟鮮明肝上有瘕皮不覺自脫落眼目睛明眼病永¶
　除目能逺視服經三十二箇月脾臟踈暢胃脘開通¶
　常自揺動脾氣永消腹胃通快服經四十箇月腎臟¶
　端正去黒皮氣無擁滯腰臍之間結冷永盡房室少¶
　壯服初滿二年百害不傷服經三年百神覆䕶三年¶
　榖氣破散臍中疼痛忽然出生血一千片勿驚怪此¶
　是藥来即就止此是上上應延年之效如三年内大¶
　腸中血不下者亦是次上上之善應延年之象如滿¶
<pb:KR3e0067_WYG_263-53b>¶
　四年無不下者到五年内其血亦更不来矣如依前¶
　更来是榖氣厚重藥力未加之藥腸来當湏杏仁至¶
　四十七枚乃可破得榖腸必被藥力衝破亦週延年¶
　必先之效爾凡服杏仁血下一日不嫌飲食二日平¶
　旦瀉血瀉血之後便聞飲食𢙣臰耳聞眼見即生¶
　嘔逆如有能忍飢七日者是上仙如不能忍飢者任¶
　食煑白粳米粥汁飲之以時為之是次仙三日五日¶
　並下血一升皆聞食臭八日平旦下血後聞飲食羙¶
<pb:KR3e0067_WYG_263-54a>¶
　任意食之若食即湏少食之多即令人滿悶七日别¶
　一度下血一升到八日已上平旦血三升二升半八¶
　日九日十日十一日並同至十二日已上即兩日三¶
　度下血至十三日十四日十五日並同至十六日别¶
　一度下血六升或五升十六日十七日十八日十九¶
　日並同至二十日已上兩日三度下血三升四升至¶
　二十一日二十二日二十三日並同至二十六日二¶
　十七日並同至二十八日已上兩日一度下血四升¶
<pb:KR3e0067_WYG_263-54b>¶
　或五升至二十九日三十日並同從此之後從四日¶
　減一日其血少於尋常三升二升有似身輕喻若去¶
　重擔脫靴而行服之者當自知矣恰一百日不覺血¶
　定榖腸並被换遍如世人只徒瘥病不要長生者下¶
　血之後三日即湏取三椹或桑上青椹杵作細為散¶
　亦如煎茶服一兩椀其血即止如無椹子末者或藍¶
　汁及刺薊汁一椀服即止其血之時無度微壮疼少¶
　時許即時可明也¶
<pb:KR3e0067_WYG_263-55a>¶
杏仁酥治萬病及諸風虚勞冷方(出聖/惠方)¶
　家杏仁一石揀完者盪去皮尖雙仁搗令爛用好酒¶
　二石研濾取汁一石五斗入蜜一斗五升内兩石瓮¶
　中攪令勻封之勿洩氣三十日看之酒上酥出掠取¶
　内瓷器中貯之取其酒滓團如梨置空屋中作格安¶
　之候成飴脯狀每日旦服一枚以前酒下其酒亦任¶
　性飲之¶
夏姬服杏仁法(出聖/惠方)駐顔延年¶
<pb:KR3e0067_WYG_263-55b>¶
　杏仁三斗盪去皮尖雙仁早朝蒸之至午時即便慢¶
　火微烘之至七日即止每日空腹不拘多少隨意服¶
　之延駐治病必騐矣湏五月採¶
服椒法(出家藏/經騐方)　書林陳&KR0929;括為之¶
　青城山老人服椒得妙訣年過九十餘貌不類期耋¶
　再拜而請之忻然為我說蜀椒二斤净揀去梗枝及¶
　閉口者净秤之觧塩六兩其色青白龜背者良研細¶
　糁塩慢火煑煑透滚菊末糁塩在椒上用滚湯泡過¶
<pb:KR3e0067_WYG_263-56a>¶
　椒五寸許經宿以銀石器慢火煑止留椒汁半盞掃¶
　乾地舖紙傾椒在紙上覆以新盆封以黄土經宿取寘¶
　盆内將乾菊花末六兩拌滚令勻更洒所餘椒汁然¶
　後攤於篩子内晒乾菊湏花小色黄葉厚莖紫氣香¶
　味甘名曰甘菊葉可作羮者為真隂乾末之初服十¶
　五丸早晚不可輟每月漸漸増累之至二百初服之¶
　月早十五粒晚如之次月早晚各二十粒苐三月増¶
　十粒至二百粒止鹽酒或鹽湯任君意所歠服及半¶
<pb:KR3e0067_WYG_263-56b>¶
　年間胷膈微覺塞每日退十丸還至十五粒時數服¶
　如前日服半年後覺胷膈間横塞如有物凝即每日¶
　退十粒退至十五粒止候其無碍所服仍前當令氣¶
　蒸否則前功盡失湏終始服之令椒氣早晚薫蒸一¶
　日不服則前功俱廢矣飲食蔬果等並無所忌節一¶
　年效即見容顔頓恱澤目明而耳聰鬂烏而髪黑補¶
　腎可輕身固氣益精血椒温鹽亦温菊性去煩熱四旬¶
　乃可服之幸勿忽逮至十數年功與造化捋耐老更¶
<pb:KR3e0067_WYG_263-57a>¶
　延年不知幾嵗月四十嵗方可服若四十嵗服至老¶
　只如四十嵗人容顔如此其驗也嗜慾若能忘其效¶
　尤卓絶我欲世人安作歌故忉怛¶
服餌令人不老¶
　右九月九日採菊花與茯苓松脂服之又佩茱茰食¶
　餌飲菊花酒令人不老¶
吳真君服椒方(出王氏/傳濟方)¶
　椒性禀五行其葉青其皮赤其華黄其膜白其實黒¶
<pb:KR3e0067_WYG_263-57b>¶
　煖丹府通血脉助元氣消酒食毒辟温邪氣安五臟¶
　調三焦而熱不上蒸衆芳之中功皆莫及每全州椒¶
　一斤揀去浮皮合口者并内銀器内炒令透地上鋪¶
　紙兩重傾在紙上用新盆合定周廽以黄土焙半日¶
　許其毒成汁自出晒乾木臼中輕杵取紅皮四五兩¶
　再入鐵臼杵為末以木蜜為丸如梧桐子大候乾紗¶
　袋盛掛通氣處每日空心酒下十丸至十五丸半年¶
　加至二十丸一年後加至二十五丸並無忌¶
<pb:KR3e0067_WYG_263-58a>¶
　　歌曰¶
　其椒應五行其人通六義欲知先有功夜間且不起¶
　服之半年内脚心汗如水四時去煩勞五臟無風氣¶
　明目腰不疼身輕心健記别更有異能三年精自秘¶
　顔貌如嬰童精爽又少睡但服此神妙一生無瘧痢¶
　若能志心服三尸自然棄更有九般蟲各各自廽避¶
　倘逢此色人第一湏𫝊意雖未遇神仙初縁已得地¶
神仙服蒺藜延年方(出聖/惠方)¶
<pb:KR3e0067_WYG_263-58b>¶
　用蒺藜子三升不限州土不問黒白但取其堅實者¶
　舂去刺净簸揀擇蒸一炊乆晒乾搗細羅為散每服¶
　食後以酒或清水調下三錢日再服如覺冷即每取¶
　附子五兩炮裂去皮臍搗羅為散與蒺䔧末相和合¶
　勻服之亦佳每服後皆以三五匙飯&KR1062;之此藥治一¶
　切風氣野雞痔惡瘡男子隂汗疝氣婦人發乳㿃下¶
　並主之¶
神仙服蒺藜方(出聖/惠方)¶
<pb:KR3e0067_WYG_263-59a>¶
　用蒺藜子一石常以七月八月熟時收採曝乾先舂¶
　去刺然後搗羅為末每服二錢以新汲水調下日三¶
　服勿令中絶斷榖長生服之一年以後冬不寒夏不¶
　熱服之二年老者復少髪白再黒齒落重生服至三¶
　年身輕延年¶
神仙服桂水令身輕健方(出聖/恵方)¶
　　桂心(三兩搗/羅為末)葱涕(三/升)¶
　右相和内青竹筒中盛於甑上蒸之三日三夜即止¶
<pb:KR3e0067_WYG_263-59b>¶
　候冷取出每服半合以酒相和服之三服乆服可行¶
　水上神仙矣¶
神仙服商陸延年通靈方(出聖/惠方)¶
　用商陸白者一百二十斤切以竹筐盛懸於鬼門上¶
　隂乾百日滿搗羅為末分為十二分每一分用好紙¶
　作袋盛之每服五錢以井華水調下日二服漸漸減¶
　食&KR0127;百日即見百里事二百日即見五百里事及見¶
　地下伏藏人間乃飛空自在神仙所秘忌食犬肉¶
<pb:KR3e0067_WYG_263-60a>¶
神仙服商陸根方(出聖/惠方)¶
　用商陸根白者五十斤端午日午時收以皮嚢盛於¶
　屋北懸之百日隂乾搗羅為散每服三錢以水調日¶
　三服不過三劑鬼神来朝乆服海神使鬼来持獻寳¶
　物得受之也忌犬肉¶
神仙服苣蕂丸方(出聖/恵方)¶
　　苣蕂子(四/兩)覆盆子　巴㦸　天雄　酸&KR0037;仁　甘¶
　　菊花　白茯苓　薯蕷　桂心　天門冬(三兩去/心焙)¶
<pb:KR3e0067_WYG_263-60b>¶
　　熟乾地黄(三/兩)¶
　右搗細羅為末煉蜜和丸如梧桐子大每服空腹以¶
　温酒下三十丸任意加之¶
陶居士餌苣蕂茯苓方(出聖/惠方)¶
　　苣蕂(一石九蒸九晒去黒皮熬之令香蒸熱於臼/中急搗為末仍以踈馬尾羅羅之冷搗便如)¶
　　(脂羅不/出也)白茯苓(三斤去黒皮剉如雞頭大/用水煮十餘沸漉出令乾)¶
　右搗羅為末錬蜜和丸如雞子大每服以温水化破¶
　一丸日三服為准¶
<pb:KR3e0067_WYG_263-61a>¶
神仙服漆(岀聖/惠方)¶
　　好漆(一/斗)白蜜(一/斗)白米粉(三/斗)¶
　右都盛一銅瓮子中釡内湯上煑之以桑薪煑之不¶
　著手藥成宿不食旦服二兩夀五百嵗服之一月諸¶
　蟲皆出矣¶
神仙服雄黄法(出聖/恵方)¶
　凢雌黄千年化為雄黄千年化為黄金黄金者若真¶
　人餌法微妙難可知也輕身益氣莫過雄黄之效也¶
<pb:KR3e0067_WYG_263-61b>¶
　用雄黄一斤細研以酒三升和著銅器中用炭火微¶
　煎令沸勿令大熱以好漆二升去滓合著其中攪令¶
　相得藥成如黄金或作紫色丸如梧桐子大常先食¶
　含化一丸嚥津日三服十日諸疾悉愈二十日肌肉¶
　中藥氣徧行能耐寒暑寒則熱熱則凉服之百日腸¶
　中肥皮膚厚筋骨堅耳目聰明無復諸患行歩如飛¶
　服之二百日顔色有光白髮再黒齒落重生反老成¶
　少服之三百日神仙玉女在身左右服之一年長生¶
<pb:KR3e0067_WYG_263-62a>¶
　登山入水不由橋梁服之不止身形堅固真人所貴¶
　神仙所寳勿示匪人恐招譴謪¶
神仙服雄黄延年方(出聖/惠方)¶
　　雄黄(一/兩)蕤仁(二/兩)蒲黄(三/兩)¶
　右合治雄雞血和搗之萬杵用白蜜為丸如麻子大¶
　每日以酒下一丸漸加如梧桐子大如常服之五年¶
　可得神仙也¶
兎絲子丸(出聖濟/總録)¶
<pb:KR3e0067_WYG_263-62b>¶
　　兎絲子(一斤酒浸三日/控乾搗細末)甘菊花(去心搗末/一斤用)¶
　右拌和令勻錬白蜜為丸如梧桐子大每日清晨至¶
　晚後食前以温酒送下二十丸至三十丸進食倍常¶
　頻頻泄氣是藥之應若諸眼疾黒花昏暗甚者並宜¶
　服之¶
神仙餌兎絲子方(出十便/良方)¶
　用兎絲子一斗酒浸良乆漉出曝乾又浸令酒乾為¶
　度搗細羅為散每服二錢以温酒調下日三服後喫¶
<pb:KR3e0067_WYG_263-63a>¶
　三五匙水飯&KR1062;之至三七日更加至二錢服之令人¶
　光澤唯服多甚好三年後老變為少此藥治腰膝去¶
　風冷益顔色兼明目久服延年神秘勿示匪人¶
服楮實可致神仙法(出聖/惠方)¶
　用楮實五斗正赤時收隂乾搗羅為末每服二錢以¶
　净水調下日三服令人耳目聰明延年不老神驗宜¶
　乆服之老者成少令人夜應徹視見鬼神道士梁頓¶
　年七十乃服之更少壯到百四十嵗能夜出行及走¶
<pb:KR3e0067_WYG_263-63b>¶
　馬¶
神仙服鹿角法(出聖/惠方)¶
　　鹿角屑(十/兩)附子(三兩去皮/臍生用)¶
　右搗細羅為散每服以温酒調下二錢日三服令人¶
　少睡益氣力通神明得力速矣出彭祖傳中¶
神仙餌桃膠方(出聖/惠方)¶
　用桃膠二十觔以絹袋盛内□末灰汁一石中煑三¶
　五沸住火即出袋子髙懸候冷即便煑之如此二度¶
<pb:KR3e0067_WYG_263-64a>¶
　即止晒乾搗羅為末煉蜜和丸如梧桐子大每¶
　服空心以酒下二十丸若欲斷穀日三服一百日内¶
　百病愈一年不食氣力强盛三百日夜視有光闇室¶
　得明眼光如月行及奔馬若欲急功乃加至三十丸¶
　日四服五百日三尸去乆服神仙矣¶
神仙服蔓菁子法(出聖/惠方)¶
　用蔓菁子三斗三度用水煑之令苦味盡曝乾搗羅¶
　為散每服二錢以水調下日三服若欲絶穀者減食¶
<pb:KR3e0067_WYG_263-64b>¶
　増藥則得絶榖不飢乆服轉老成少百日後水灌不¶
　著身諸病悉愈一方九蒸九曝¶
神仙服大麻子補益駐顔鬂髪延年不老方(出聖/惠方)¶
　　大麻子(三升酒浸一宿/九蒸九晒去殻)崖蜜(五/升)牛膝煎(三/升)兎絲子¶
　　(五升一宿/酒浸晒乾)地黄煎(二/升)¶
　右先搗兎絲子為末熬麻子令香以栢木杵臼搗為¶
　膏即和前藥等作團内入臼中搗三千杵不得見孝¶
　子及雞犬仍擇良日合之每服一雞子大温酒化破¶
<pb:KR3e0067_WYG_263-65a>¶
　服之日三服¶
神仙餌石脂方(出聖/惠方)¶
　　赤石脂(十三兩細/研水飛過)黒豆(四兩生/牙用之)澤瀉(四/兩)白芍藥(三/兩)¶
　　葳蕤(刮皮蒸曝/乾者三兩)¶
　右搗羅為末錬蜜和丸如梧桐子大平旦水服三十¶
　丸日三服常少食乃無食想六十日後氣力不衰一¶
　百日後行如驟馬乆服令人得道湏少食即一無妨¶
　矣¶
<pb:KR3e0067_WYG_263-65b>¶
神仙服乳香入口不死法(出聖/惠方)¶
　用乳香上好者三斤白蜜三升瓷銀器中合煎如無¶
　好蜜好酒亦得以栁木箆數攪令如𩛿每日空心及¶
　晚食前服一粟大袪風益顔色神效¶
神仙服蜂房丸方(出聖/惠方)¶
　常以九月十五平旦時取蜂窩完者蒸之隂乾百日¶
　搗千杵細羅以鍊蜜和丸如梧桐子大每服三丸以¶
　酒下日三服老人服之顔如十五童子也¶
<pb:KR3e0067_WYG_263-66a>¶
神仙服薔薇根令人輕身健行(出聖/惠方)¶
　取薔薇根不拘多少洗浄曝乾搗細為散每服三錢食¶
　前以水調下日三服延年輕身若中箭瘡服之立愈¶
　若箭全在體中服之自出¶
神仙服澤瀉令人輕身健行不老方(出聖/恵方)¶
　取澤瀉搗細羅為散日分三服六兩為准水調服之百¶
　日身輕百倍乆服强壯不衰老面光澤走及奔馬逺¶
　遊無倦¶
<pb:KR3e0067_WYG_263-66b>¶
神仙服蓬蘽令人輕身健行不老方¶
　蓬蘽一名覆盆江南謂之莓子味甘無毒四月五日¶
　候其實熟採晒乾搗細羅為散每服三錢水調服之¶
　安五臟益精强志倍力輕身不老服之易顔色也¶
服人参方¶
　用人参一分猪脂十分酒拌和服一百日滿體髓溢¶
　日誦千言肌膚潤澤去熱風痰¶
服熊掌方(出本/草)¶
<pb:KR3e0067_WYG_263-67a>¶
　取熊掌得酒醋水三件煮熟即蒸大如皮毬食之耐¶
　風寒¶
九節菖蒲法(出王氏/傳濟方)　駐顔延年明耳目去風氣通¶
　開竅安神益智¶
　九節菖蒲不拘多少惟生山澗石上流水中者採取¶
　為妙若是少得時只石上水中生者亦得不可陂澤¶
　中生者於八月間採取得去根須净擇了以淘米泔¶
　浸三日三宿每日換米泔取出控乾以硬竹削為片¶
<pb:KR3e0067_WYG_263-67b>¶
　子如錢厚以布袋盛貯長流水浸三復時更用井花¶
　水净洗擇如蒸飯九度每蒸後晒一日後數足不得¶
　犯鉄器於木石臼子内細搗羅為末煉蜜為丸如梧¶
　桐子大初服二十丸漸加至三十丸五十丸用鹽湯¶
　下茶酒亦得忌羊血餘者以紙袋盛貯掛在風裏如¶
　服盡更將末合或酒煑糊和丸亦得¶
　¶
　普濟方卷二百六十三¶
