# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.615216
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR3e0067_WYG_375-1a>¶
欽定四庫全書¶
　普濟方卷三百七十五　明　周王朱橚　撰¶
　　嬰孩驚風門¶
　　　急慢驚風(附論/)¶
夫急驚因聞大聲而發或大聲搐發過則如故此無隂¶
也當下利驚丸主之小兒急驚者本因熱生於心身熱¶
面赤飲引口中熱氣大小便黄赤熱則搐也葢熱甚則¶
生風風属肝此陽盛隂虚也故利驚丸主之以消其痰¶
<pb:KR3e0067_WYG_375-1b>¶
熱不可與巴豆及凉藥大下之恐體虚難受也小兒客¶
痰熱於心胃因聞聲非常則動而驚搐矣若熱極雖不¶
聞聲其驚亦自發也慢驚病因瀉或吐後脾胃虚損遍¶
身冷口鼻氣出亦冷手足時掣瘲昏睡無時此兒無陽¶
也括蔞湯主之大凡隂陽異証切須辨治之急驚合凉¶
瀉慢驚合温補世俗方症多不分别貽誤小兒甚多又¶
小兒傷於風病吐瀉醫謂脾虚以温補之不以清凉之¶
藥治之不能察其本來之病而任意亂攻之因脾氣本¶
<pb:KR3e0067_WYG_375-2a>¶
虚内不能散外不能解變為慢風其證多睡露睛身温¶
風在脾胃故大便不聚而瀉當去脾間風風退則利止¶
以宣風散主之後用史君子丸補其胃亦有吐利久不¶
瘥者脾虚生風而成散慢驚○驚癎早發搐目作左視¶
無聲右視有聲晩𤼵搐目右視無聲左視有聲相勝故¶
也○早晨發搐因潮熱當卯辰時骨身壯熱上視手足¶
動揺口内生熱涎項頸急此肝旺當補腎也地黄丸治¶
肝瀉青丸主之早發搐因潮熱巳午未時搐發心神驚¶
<pb:KR3e0067_WYG_375-2b>¶
悸目上視白睛赤色牙關緊口内涎手足動揺此心旺¶
也當補肝治心導赤散凉驚丸補肝地黄丸主之○日¶
晚發搐因潮熱申酉戌時不甚搐而喘目微斜視身如¶
熱火旺露晴手足冷大便淡黄水是肺旺當補脾益黄¶
散治肝瀉青丸治之心導赤散主之○夜間發搐因潮¶
熱亥子丑時不甚搐而卧不穏身體温壯目睛緊斜視¶
喉中有痰大便銀褐色乳食不進多睡不省當補脾治¶
之益黄散凉驚丸主之○傷風後發搐傷風後得之口¶
<pb:KR3e0067_WYG_375-3a>¶
中出氣熱呵欠煩悶手足動揺當發散大青膏主之小¶
兒生來怯弱者多此病也口傷食後得之身熱多睡或¶
吐不思食而發搐當先定搐退白餅子下之後服安身¶
丸○百日内發搐真者不過三四次必死假者頻發不¶
為重真者内生驚癎假者外傷風冷葢血氣未實不能¶
勝任及發搐也欲知假者弔氣出熱也治之可發散大¶
青膏主之及用塗顖浴體法昔李司户生子百日發搐¶
三五次請二醫治或作天瘹或作胎驚癎皆無效後錢¶
<pb:KR3e0067_WYG_375-3b>¶
氏用大青膏如小豆許作一服發之復與塗顖藥敷之¶
及浴法三日而愈何以然諸陽初生肌骨嫰怯被風傷¶
之子不能任故發搐頻發者輕何也客風在内每遇不¶
任即搐搐稀者是内臓發病不可救也頻搐者宜散風¶
冷故用大青膏不可多服葢兒至小易虚易實多即生¶
熱止一服而已更當封浴無不效者○李寺丞子三嵗¶
病搐自卯巳至數醫不治召錢氏視之搐目右視大呌¶
哭李曰何以搐右錢曰逆也李曰何以逆曰男為陽而¶
<pb:KR3e0067_WYG_375-4a>¶
本發左女為隂而發右若男目左視發搐時無聲女𤼵¶
時右視無聲左視有聲所以然者左肝右肺肺金肝木¶
男目右視肺勝肝也金來刑木二臓相刑故有聲也治¶
之瀉其强而補其弱實者亦當瀉之肺虚不可瀉肺虚¶
之候悶亂哽氣長出氣此病男反女故男易治於女也¶
假令女發搐目左視肺能勝肝若病在秋肺反不旺位¶
肝獨𤼵旺故哭呌當大瀉其肝然後續治心肝所以俱¶
主目反右視者乃肝失其主也凡搐者風熱相摶於内¶
<pb:KR3e0067_WYG_375-4b>¶
風屬肝故引之見於目也錢氏用瀉肝湯瀉之二日不¶
悶亂當知肝病退後用地黄丸補腎三服後用瀉青凉¶
驚丸各二服大凡用瀉心肝藥五日方愈不妄治也又¶
言肺虚不可瀉者何也曰設令男目右視木反尅金肝¶
木勝金是以瀉肝若更病在春夏金氣極虚當補其肺¶
慎勿瀉也○凡治急慢驚風合温補此法古人多用凡¶
藥性凉者不可泛用宜審别之錢氏云急驚合凉瀉慢¶
驚風合温補此是定法也其間有急驚凉瀉不愈變為¶
<pb:KR3e0067_WYG_375-5a>¶
慢驚有慢驚温補而不愈者變為急驚至相更變者亦¶
多矣所以古人撰一方藥治急慢驚前後互變之證具¶
有義理惜乎當時有失詳註而兩交互者宜用通治急¶
慢藥○急驚變為慢驚者因壯熱精神恍惚忽發驚搐¶
醫以吐下藥太過多以凉驚藥不愈荏苒經曰脾虚不¶
實嗜睡露睛涎鳴氣麄腸腹冷疼時作瘈瘲此急驚變¶
成慢驚也張氏云急驚風進退不定荏苒經曰乍靜乍¶
發嘔吐痰涎氣鳴潮搐為慢驚○慢驚變為急驚者因¶
<pb:KR3e0067_WYG_375-5b>¶
傷乳食或吐或瀉時作瘛瘲醫以温熱藥太過以暖驚¶
藥不愈體熱涎盛面赤紅大便不通小便赤澁舌白唇¶
紅或發驚搐此慢驚變成急驚也錢氏云慢驚多因性¶
太温及熱藥治之有驚未退而别生熱證者有病愈而¶
致熱證者有反為驚者甚多已上二證互相更變者葢¶
小兒易虚易實也手指搐握拳者有隂陽兩證隂者拇¶
指在内陽者拇指在外陽拳者順隂拳者逆也○夫因¶
驚則氣亂故上下不通併於中焦氣壅則痰聚不散故¶
<pb:KR3e0067_WYG_375-6a>¶
氣結噎哽抑而虚歎此驚之先兆也○有久患癎疾者¶
必須哽氣實者天霜散吐之散風散吐涎或珍珠丸利¶
驚丸下涎問命散吹鼻令關膈通利更與安神膏補之¶
琥珀散除驚風虚者對證用藥○驗驚搐先證目鮮眨¶
目青目斜目闘目瞪聲嗄聲顫聲輕咂口弄舌捲舌露¶
筋虚氣哽氣噎氣撮唇舌忽然定睛吐涎吐沬抝頸仰¶
身揺頭擦面藏頭畏明手攣手顫脚弓不伸忽撩忽亂¶
精神恍惚失張失智眠睡不寧睡中喜笑因憂齒齦心躁¶
<pb:KR3e0067_WYG_375-6b>¶
煩熱啼哭咬人臉面弄色或紅或青伸舒用力微作聲¶
以上諸般證候不待日久必𤼵驚癎病湏預防之驅兼¶
風膏琥珀散更擇對證藥頻服頻哯乳大便青吐痰吐食¶
瀉酸瀉醒吐涎多因瀉久脫形晝眼黙夜起頻動&KR0146;痢¶
無度涎喘作聲虚腫臓冷盗汗骨蒸諸竅失血口渴無¶
津液以上諸病證如或遷延日久必成慢驚湏預防之¶
安神膏琥珀散更擇對證藥治之○活㓜口議云驚者¶
緫名也嬰孩小兒心氣不足智志率伏恍惚無定神不¶
<pb:KR3e0067_WYG_375-7a>¶
守舎怯人怕物漸成怖畏怖畏之盛已作恐懼恐懼¶
之多乃抱怔忪怔忪之久則自愓愕愓愕既久瘈瘲¶
遂作斯乃心氣不足即為生風之漸但其間自分輕¶
重耳又有心氣虚弱暴觸作驚更不由漸便即面青¶
而唇白甚則定睛直視目無所覩聽之閧瞶耳無所¶
聞精神頓亡心智全失及至良久不能收歛不究其¶
致此之由何以治之盖小兒五臟六腑虚處受驚最¶
易作疾世之㓜㓜者多因乳母不意之間耗動其心¶
<pb:KR3e0067_WYG_375-7b>¶
氣乃以漸而作驚焉大凡小兒之驚因水火所加者¶
悸也自跌撲所致者恐也自人物所觸者愕也&KR0357;&KR0357;¶
不散欝欝悶於胸中者怔忪也由是觀之可見積驚¶
難散皆由平日氣壅痰聚不能自化一有震動則乘¶
虚而生其心如恐恐悸悸者盖亦不能自知矣不能¶
自知所以常生怖畏且不惟怖畏之心常在其中懐¶
無以自遣偶因觸動心神其心𤼵驚其肝生風其肺¶
生痰其脾作熱四證相臨重者先𤼵所以耳目失常¶
<pb:KR3e0067_WYG_375-8a>¶
形神頓變有卒不可禁者假如雷聲霹&KR0748;至響不為¶
咎者何葢聲相應情無所加矣惟有小兒在僻静處¶
或神廟中存怖畏之時忽被無知小人戯呌鬼來令¶
小兒奔走無門驚氣入心若不速利其驚氣少頃則¶
指甲黒唇青致成重害不可得療自古及今調理嬰¶
孩最為難事悉皆憑藥取愈其驚風至難也慢驚又¶
難也慢脾尤難也○急驚頭額角心背原被灸了者¶
次定發癎不可救嘗謂風癎可灸驚熱不可灸葢風¶
<pb:KR3e0067_WYG_375-8b>¶
與癎痰涎壅盛凝滯胸膛昏亂不能知心如所失暨¶
灸着穴痰化散心竅開即漸安愈驚之與熱心神常¶
開知被灸忍痛不勝驚悸轉盛其痰差重所以用艾¶
在先藥必不效驚風痰氣未嘗見因灸而活每見老¶
嫗鄙婦無術只投艾炷兒生三日五日之間便以艾¶
燒之不惟失穴因痛増悸經絡未分如何愈病智者¶
詳慎不可炷灸○小兒急慢驚風所謂隂陽癎是爾¶
急者熱屬陽陽盛而隂虧慢者寒屬隂陽虧而隂盛陽動¶
<pb:KR3e0067_WYG_375-9a>¶
而躁疾隂靜而遲緩其咎也皆因臓腑虚而得之虚能¶
𤼵熱熱則生風是以脾熱則風生於脾肺熱則風生¶
於肺心亦然天官醫疾注云肺氣熱心氣𫝊也驚風¶
痰熱合為四證於是八候生焉搐搦掣顫反引竄視¶
曰八候凡搭眼揺頭張口出舌面青唇青㵼青大陽印¶
堂青筋三關虎口紋紅紫或青者此皆驚風狀也大抵¶
熱論虚實證别逆順治有先後葢熱實為急驚風虚熱¶
為慢驚風慢驚本無熱所以發熱者虚使然爾急驚属¶
<pb:KR3e0067_WYG_375-9b>¶
陽用藥以寒慢驚属隂用藥以温不可以隂陽無别故¶
曰熱論虚實者此也男搐左視左女搐右視右男眼上¶
竄女眼下竄男握拇指出外女握拇指入裏男引手挽¶
左直右曲女引手挽右直左曲凡此順反之則逆亦有¶
先搐左而後雙搐者但搐順則無聲搐逆則有聲其指¶
紋形如攣弓入裏者順出外者逆出入相半者難療目¶
屬肝肝受風熱則目直視或上竄或兩眥頻搭上下瞼¶
赤五心煩熱之證却不發搐必挾心熱則肝火心風二¶
<pb:KR3e0067_WYG_375-10a>¶
者交爭而發搐也但竄視直與瀉青丸更加發搐者以¶
導赤散兼之大抵肝風心火乃受病之處瀉青丸去肝¶
氣導赤散兼之又能降心火㓜㓜新書以為要藥故曰¶
别逆順者此也陽病隂脉隂病陽脉亦為反症熱盛生風¶
風盛發搐先於截風治風先於利驚治驚先於豁痰治痰¶
先於解熱若四證俱有又當兼施並理一或有遺必生¶
他證故曰治有先後者此也綱領如此若析急慢脾風¶
而言之則暴烈者為急驚沉重者為慢驚而慢脾則重¶
<pb:KR3e0067_WYG_375-10b>¶
而深矣急驚之候牙關緊急壯熱涎潮竄視反張搐搦¶
顫動更兼十指開合唇口撮眼眨引頸併口中熱氣頰¶
赤唇紅大小便黄赤其脉浮數洪緊葢由内外有實熱¶
外挾風邪心家受熱而積驚肝家受風而發搐肝風心¶
火二臓交争血亂氣并痰涎壅塞所以百脉凝滯關竅¶
不通風氣蕃盛而無所澁故暴烈也治法大要用藥有¶
次序通關以後且與截風定搐痰熱尚作乃下之痰熱¶
一泄又須急與和胃定心之劑如搐定而痰熱無多則¶
<pb:KR3e0067_WYG_375-11a>¶
但用輕藥消痰除熱可也然急驚雖當下切不可過用¶
寒凉及鉛粉巴硝輩蕩滌太驟水銀輕粉巴豆芒硝鈆¶
霜蟾酥腦麝等劑醫家不得已用之僅去疾即止或不當¶
用而用或當用而過焉往往由此成慢驚矣下痰熱不¶
妨用銀粉巴硝但能斟酌審量可也欲下之法須當審¶
問前日已下未下或曾經吐瀉否已下及吐瀉者不可¶
再下但驅風化痰消熱而已大約痰熱十分且泄其三¶
之二下劑中須以枳殻菖蒲寛氣通心之類佐之葢急¶
<pb:KR3e0067_WYG_375-11b>¶
驚急在一時治之不可寛緩稍緩則證候轉深若一時¶
體認未明又不可妄施藥餌截風定搐先與通關𡁲驚¶
輩次則人參羗活散截風丸一字散陽癎散擒風湯定¶
搐散瀉青丸木通青寧散阿膠散宜急擇用下劑有三¶
輕下則用定命散防風利驚防風湯宣風散枳殻散小¶
柴胡湯輩稍重下則用揭風湯硃砂踈風散柴胡加大¶
黄湯重下則用青金丹天麻丸蘆薈丸牛黄凉膏丸千¶
金散王監驚黒丸輩後和氣助胃氣如生氣散銀白散¶
<pb:KR3e0067_WYG_375-12a>¶
茯苓二陳湯異功散天麻蘇合香丸參苓白术散和中散¶
醒脾散之類皆可選用定志寧神則以定志丸温膽湯¶
定心丸栢枝膏與之他如太乙保生丹聚寳丹蟬蝎散¶
不冷不熱祛風鎮驚之劑又當繼此以防其再發也下¶
之後諸證猶存者未易痊愈更勿再下當作慢驚理之¶
其有搐搦反張斜視而牙關不緊口無痰涎者未可¶
直以為驚風恐是傷風傷寒傷食三等證變成夾驚¶
如彼錢氏假搐之説傷風夾驚神困昏悸頭疼氣壅先¶
<pb:KR3e0067_WYG_375-12b>¶
用人參羗活散惺惺散消風散輩微取其表次與天麻¶
防風丸傷食夾驚身熱温壯或吐不思食大便酸臭先¶
用人參羗活散加青皮紫蘇取表消積次用驅風鎮驚¶
之劑凡搐搦者不可把握但持之否則風癎逆入經絡¶
遂使手足拘攣以成廢疾此治急驚之要也慢驚之候¶
或吐或瀉涎鳴微喘眼開神緩睡則露睛驚跳搐搦乍¶
發乍靜或身熱或身冷或四肢熱口鼻氣熱面色淡白¶
淡青眉間唇間或青或黯其脉沉遲散緩葢由急驚過¶
<pb:KR3e0067_WYG_375-13a>¶
用寒凉或轉下大驟𫝊變成之又有吐利不止而成者¶
有氣虚暴吐瀉而成者錢氏云夏月脾胃伏熱大吐瀉¶
者當解暑熱不可専止吐瀉有臟腑虚洞泄成者邪入¶
於腸胃故大便不足而瀉有久痢氣脱成者有下積取¶
瀉成者有吐血與㵼血成者有感風不解誤藥成者有¶
傷寒𫝊變成隂症者有得之久嗽作癎不已者有得之¶
蟲積衝心者有得之目腫疝氣腹痛者其或日夜汗出¶
脾困多睡煩躁引飲四肢浮腫大小便閉丹瘤腫毒龍¶
<pb:KR3e0067_WYG_375-13b>¶
帶纒腰走馬急疳並𫝊慢候惟吐瀉積痢或虚致之則¶
證變甚速纔經吐瀉便是慢驚須用温中扶裏或搐來¶
緊急及慢驚初𫝊尚有陽證不可作急驚用藥世言搐¶
慢驚非也若泥此徃徃指慢脾為慢驚矣凡慢驚男子¶
以瀉得之為重女子以吐得之為重治法大要須當審¶
問源流不可槩曰慢證如吐瀉得之則理中湯加木香¶
以温其中五苓散以撙其水臓寒洞泄得之則先與术¶
附湯下積取轉得之則先與調氣散外感寒邪得之則¶
<pb:KR3e0067_WYG_375-14a>¶
先與桂枝湯解肌湯輩其他可以類推矣然慢驚雖属¶
隂亦須凖較隂陽虧盛淺深如何不可純用温湯及燥¶
烈大熱之劑惟於生胃氣中加以截風定搐如全蝎花¶
蛇殭蠶白附天麻南星輩為良方𫝊慢驚候而尚有陽¶
證者八候尚在必回陽但與截風調慢可冷可熱均平¶
隂陽而已太一保生丹聚寳丹蟬蝎散神保既濟丹來¶
復丹王氏惺惺散醒脾散大醒肝散温白丸可選用之¶
若陽虧隂盛病已𫝊過純属慢驚無搐掣反引竄視之¶
<pb:KR3e0067_WYG_375-14b>¶
證而但昏沉者與星香全蝎散定命飲四聖散烏蛇四¶
君子湯天南星散烏沉香全散之属若手足冷者方可¶
回陽用硫黄附子慢驚下痰身煖者天南星丸蘇合香¶
丸白丸子痰盛者神保既濟丹礞石散虚甚而不可下¶
痰者靈脂丸七珍丸如腦麝銀粉鉛霜寒凉通關利腸¶
輩一切禁止麝雖温然性属隂能化陽通腠其有陽已¶
𫝊隂或者不知但有見引搐誤用腦麝銀粉及寒凉輩¶
必為慢脾隂逆症慢驚之候其眼半開半合則當預作¶
<pb:KR3e0067_WYG_375-15a>¶
慢脾風調理之於斯時也隂氣易盛倘時刻少延則藥¶
力不及頻併投藥則勢又不可纔進一二劑須審有無¶
𫝊變稍定則和平為愈勢篤則以剛劑投之此治急慢¶
驚之大要然也慢脾之候面青額汗舌短頭低眼合不¶
開困睡中揺頭吐舌頻嘔腥臭噤口咬牙手足微搐而¶
不收或身冷或身温而四肢冷其脉沉微隂氣極盛胃¶
氣極虚十活一二葢由慢驚之後吐瀉損脾脾虚已極¶
總歸處虚為脾所受故曰脾風若逐風則無風可逐療驚¶
<pb:KR3e0067_WYG_375-15b>¶
則無驚可療但脾間虚弱痰涎往來其眼合者脾氣困¶
乏神志沉迷痰涎凝滯然則世所謂慢風難療者慢脾¶
風是也慢風一名虚風凡小兒或吐或瀉之後面色虚¶
黄大勢虚損若因虚而發熱繼此而得慢脾風纔見揺¶
頭斜視以手摸人昏困喜睡額上汗多身亦粘汗其聲¶
沉小而焦即是脾風之證不必歴由急慢風𫝊次而至¶
又當識之治法大要生胃回陽黒附湯川烏散金疫丹¶
白丸子各半生附四君子湯可斟酌用胃氣漸復則異¶
<pb:KR3e0067_WYG_375-16a>¶
功散輩温平而調理之如蝎附散靈砂等亦可恭用若¶
其眼半開半合手足不冷證候尚在慢驚則勿回陽或¶
已入慢脾而陽氣未甚脱者亦不可用硫黄附子凢服¶
回陽湯劑手足漸煖者仍以醒脾散等繼其後以調之¶
慢脾下痰輕者神保既濟丹白蠶丸重者辰砂膏甚則¶
七寳妙香散慢驚慢脾證候諸藥不效者如有太衝脉¶
則取百會穴灸之此治慢脾風之大要然也雖然小兒¶
有病問之則㓜不能言望之易驚易喜診之則或慢或¶
<pb:KR3e0067_WYG_375-16b>¶
動自六嵗已下黄帝不載其説者以其難也又痓痙發¶
癎卒中天瘹撮口亦風之種類焉痓者手足冰冷痙者¶
舉身僵仆痓痙本一病當分陽剛隂柔柔者有汗肢體¶
强直腰身反張甚於風癎大扺不治癎者目瞪涎流¶
神氣欝結四體不收沉黙昏潰似死其聲惡呌身軟¶
時醒有聲者為癎身强不醒無聲者為痓痙凢治驚遇¶
咬牙啼呌者須與通心利小便劑癎亦多種錢氏有羊¶
牛鷄犬猪之説大扺以驚風食三證分别治之中風者¶
<pb:KR3e0067_WYG_375-17a>¶
五臓各有脉證隨五臓證施以灸法其科大同特小小¶
分别耳天瘹者身體壯熱翻眼擡頭手足搐掣其狀如¶
魚之釣又内瘹腸痛多啼唇黒隂腫傴僂反張眼有紅¶
筋血斑乃寒熱壅結兼驚得之撮口者一月内之驚疾¶
臍風鎖肚瘹卵疝俱至撮口葢風入心脾故令小兒氣¶
促口撮如囊而不乳也其初生百日頻頻吐乳呵吹嚏¶
噴睡裏多驚眼翻肚脹手足緩怠煩躁多喘者當作胎¶
驚風理之又有變蒸亦發微驚不治自愈又瘡痘欲發¶
<pb:KR3e0067_WYG_375-17b>¶
亦或搐掣如風口鼻冷尻冷耳後有紅縷者必是瘡痘¶
之證切不可以腦麝開腠及銀粉巴豆硝大下而寒凉¶
之是則辨之不可不審也至若眼䧟無光黒睛無瞳人¶
爪甲青黒四體垂嚲一臓氣絶不可勉强下藥面赤如¶
緋面青背冷目仰手足冷目青腹脹胸髙手拏胸膈唇¶
舌鼻青黒魚口氣麄瞪眼頸仰啼哭無淚冷汗不止汗¶
出如珠如油睛青瀉紫黒血涎沫時流吐舌出口咬人¶
五哽五冷五乾皆惡證也急驚眼時翻轉口中出血兩¶
<pb:KR3e0067_WYG_375-18a>¶
足擺跳腹肚搐動或神緩而摸體尋衣或搐定而神昏¶
氣促噴藥不下通關不𡁲心中痛絶忽大呌者難愈慢¶
驚四肢厥冷泄瀉加嗽面黯唇慘冐痛無聲兩脇動氣¶
口生瘡胃閉損也髮直揺頭眼睛睜不轉涎鳴喘噎口¶
眼手足一邊牽引者難痊慢脾身冷粘汗僵卧如尸喘¶
嗽項軟大小便不禁背曲口噤頭揺者最難為力或者¶
慢驚欲絶之時虚痰上攻咽喉氣呼吸麄大脉浮數是¶
謂隂盛類陽錯認此為陽氣因後直與峻藥下痰痰隨¶
<pb:KR3e0067_WYG_375-18b>¶
藥下氣隨痰絶人以醫殺咎之此則不識覆燈將絶之¶
證雖不下藥亦無生意矣又有喉中痰涎聲如拽鋸一¶
兩日間但閉目不得開者此為虚候之極痰盛塞其氣¶
然也若徒下痰亦未可保姑以蘇合香丸白丸子輩與¶
之他如急驚安靜之後兩日再發面色變易又三四日¶
定而復發其後淹延必至沉重若急驚證候徒知定搐¶
不去驚熱纔見安定遂指為安未㡬復搐是為過街候¶
若慢驚之候服藥已瘥尚須調理数日不知者竟忘¶
<pb:KR3e0067_WYG_375-19a>¶
攻治終必復發或成廢疾是則體認之不可不預精¶
也¶
南星丸　治小兒急慢驚已經火灸諸般癎病累醫無效¶
　但是惡候不問隂陽灌藥一服得睡即效¶
　　蛇含石(一/分)　石燕(並火煆酒/淬三五次)　代赭石　硃砂¶
　　鐵粉　雄黄(各一/錢)　五靈脂　乳香　川烏(去皮/炮)¶
　　天漿子(二十/七枚)　烏蛇肉(酒浸炙去/骨一錢)　蛇皮(炙/)　蛇¶
　　頭(一箇酒/浸炙)　殭蠶(去嘴絲水/浸焙微炒)　蟬蛻　天麻　蜂¶
<pb:KR3e0067_WYG_375-19b>¶
　　房(炒各/二錢)蜈蚣(大赤足/者二錢)　全蝎(二錢新薄荷自然/汁浸一宿微炒焙)¶
　　羗活　川芎　麝香(一/字)　腦子(半/錢)¶
　如吐瀉後加附子炮去皮隨輕重入藥右為末糊為¶
　丸鷄頭子大金箔為衣三嵗一丸薄荷湯入酒少許¶
　磨或作散亦可一方酸棗仁炒去皮二錢¶
鎮心丸　治小兒一切諸風慢驚癎常服此藥諸毒不¶
　生其驗不可盡述¶
　　烏鳥屎(一應烏鳥飛禽皆可名/蘇子屎用新瓦焙乾)　京墨　虎睛¶
<pb:KR3e0067_WYG_375-20a>¶
　　麻黄　豆䜴　牛黄　黄蠟　麝香(少/許)　珍珠¶
　　地龍(活者/全用)　乾蝎(十/箇)　南星(作厚片用童子小/便浸三日隂乾焙)¶
　　防已　白蘚皮　猴頭骨　硃砂　風化硝¶
　右除麝砂另外餘藥各等分研為細末用水飛過用¶
　銀圏杵作餅子另用麝砂為衣用井水磨一錢臨卧¶
　服時疫病身熱瘡癤熱毒用薑汁磨化服急驚用水¶
　磨二錢服餘藥對證用煩渴腹脹内有諸瘡疽證皆¶
　因之而發風須當體認隨某證療其病如病已去則¶
<pb:KR3e0067_WYG_375-20b>¶
　風自去矣按錢氏方小兒搐身熱喘急目斜露睛四¶
　肢逆冷李醫業已定以驚搐一劑與之别無主見錢¶
　遂白之曰發搐為肝實身熱喘急為肺虚目斜露睛¶
　為肝虚四肢冷為脾虚治法先用益脾補肺胃氣稍¶
　復然後瀉肝凉驚而安一證直視而不能食或謂神¶
　祟使然錢知其為肝旺勝脾與之瀉肝而愈以證吐¶
　瀉或利小便過多以至肝脾虚不食錢用益黄散作¶
　效已經數日忽爾不語衆醫數以失音湯劑主之竟¶
<pb:KR3e0067_WYG_375-21a>¶
　無寸效錢氏用地黄丸數劑補之於是能言此其所¶
　以然者前乎清利小便太過遂致脾腎俱虚難以補¶
　脾而腎尚虚故爾至論肺虚痰實治法自當下故下¶
　之必先益脾然後瀉肺經云欲瀉其子先瀉其母此¶
　錢氏要記錢氏方瀉青丸瀉白散導赤散瀉黄散力¶
　瀉五臓藥益黄散白术散阿膠散地黄丸皆補五臓¶
　藥心中驚熱清心而熱不退則與之助胃胃不虚則¶
　熱不生或胃虚不實又且小便難則不為之踈利葢¶
<pb:KR3e0067_WYG_375-21b>¶
　利之則胃愈虚而身必冷其有傷風寒而吐瀉者欲¶
　止瀉吐不特温脾須以發散之劑先散風寒風寒散吐¶
　瀉自止矣不特此爾小兒平常服藥過多臟腑已頑調¶
　和劑不效則易之以反擊固守之劑太過則調和而¶
　踈利之夫小兒柔嫩易實易虚易寒易熱兒有大小壯¶
　弱病有輕重淺深所貴乎目視之切意度心商惟醫¶
　權衡斟酌對症用之得中為上矣頂門百會上慢驚用¶
　藥封臍或吐或瀉立效¶
<pb:KR3e0067_WYG_375-22a>¶
睡紅散　治小兒急慢驚風手足搐搦目瞪神昏口眼¶
　相引¶
　　牛黄　硼砂　腦子　珍珠　水銀(半/錢)　麝香(一/字)¶
　　青黛　蝎尾(炒/)　京墨(炒煙/盡)　南星(薑汁浸/一宿)　半¶
　　夏(薑汁浸/一宿)　蛇含石(半/錢)　金箔(十/片)　銀箔(十/片)　烏¶
　　蛇尾(并項下七寸並酒浸一/宿取去皮骨炙一錢)¶
　右牛黄麝香腦子硼砂金箔銀箔先研極細末勻次¶
　入水銀砂子再將餘藥搗羅為末一處研勻每服嬰¶
<pb:KR3e0067_WYG_375-22b>¶
　孩半字半嵗一字一二嵗半錢三四嵗一錢以意加¶
　减金銀薄荷湯下如一服搐定即便用調胃氣觀音¶
　散二三服如小兒再作風氣發搐宜進鷄舌散二三¶
　服一方有薄荷無南星加五味子¶
至寳丹¶
　　鷄胵肶(一箇烏骨/者洗炒)　牛膽膏　天南星(取心/三錢)　馬¶
　　牙硝(二錢/半)　血竭(三錢如無以獖/猪心血代之)　蝎稍(九/箇)　枯¶
　　礬(二錢/半)　腦子　麝香(少/許)¶
<pb:KR3e0067_WYG_375-23a>¶
　右為末入鷄胵肶内飯上蒸好取出懸掛却入後藥¶
　　至寳丹(二/兩)　沉香　木香(各一/錢)¶
　　牙皂角(三條去/皮弦)¶
　右為末夏加花蜘蛛一箇和前藥糊丸如蘇合香丸¶
　大硃砂金箔為衣每服一丸薄荷湯磨服¶
奪命金丹　治急慢驚風無藥可理者一服見效¶
　　南星(為末用臘月黄牛膽汁合和入於/膽内掛當風處隂乾百日可用)　天麻¶
　　防風(去/蘆)　白附子(炮/)　白殭蠶(炒去/絲嘴)　硃砂(别研/一兩)¶
<pb:KR3e0067_WYG_375-23b>¶
　　蟬蛻(去土/半兩)　麝香(二錢/另研)　天漿子(炒二十/一箇)　牛黄¶
　　(半/錢)　蝎稍(四十九/箇炒)　赤足蜈蚣(一條臍上開路入/麝香一錢去脚用)¶
　　(紙褁焙/乾用)　乾蟾(一枚炙/黄去足)¶
　右為末用東流水煮白麵糊為丸如鷄頭子大每服¶
　先下白末子即和劑方用青州白丸子研為末每服¶
　半錢薄荷湯下後用生薑自然汁磨下一粒立見功¶
　效量兒大小增减不拘時¶
琥珀丸　治小兒驚急慢風涎潮昏冐目瞪搐搦驚瘹¶
<pb:KR3e0067_WYG_375-24a>¶
　腹疼及和順瘡痘小兒驚哭眠卧不安入口立效驚¶
　癎時復發作常服永除病根¶
　　辰砂(一錢/半)　琥珀　牛黄　殭蠶(炒去/絲嘴)　全蝎(去/毒)¶
　　南星(水浸夏三春秋五日/冬七日牛膽中製佳)　白附子　代赭石¶
　　天麻　乳香　蟬退(各一/錢)　麝香(半/字)　腦子(一/字)¶
　右為末一嵗半字薄荷湯調下慢驚加附子¶
保命丹　治小兒急慢驚風潮作不定涎盛氣急精神¶
　不爽病退常服除根¶
<pb:KR3e0067_WYG_375-24b>¶
　　牛黄　辰砂(二/錢)　麝香(半/錢)　腦子　乳香　五靈¶
　　脂　鐵粉　代赭石(各一/錢)　全蝎(半/錢)　蜈蚣　附¶
　　子　殭蠶(炒/)　蛇含石(煆醋淬三/次各半錢)¶
　右為末白麵糊丸如鷄頭子大三嵗一丸薄荷湯下¶
萬金丹　治小兒急慢驚風立見效¶
　　硃砂(五/錢)　麝香(二/錢)　珍珠(錢/半)　白殭蠶　琥珀(一/錢)¶
　　全蝎(十箇/去尾)　腦子　犀角(鎊/)　乾臙脂(以上三/味少許)¶
　　天南星(一/錢)　鈎藤　巴豆(五粒/去油)¶
<pb:KR3e0067_WYG_375-25a>¶
　右為細末薄荷湯打糊為丸如麻子大二嵗小兒服¶
　一十八丸看兒大小加减丸數急驚煎薄荷湯送¶
　下慢驚煎地龍湯下¶
神應丸　治小兒急慢驚及卒中惡并五種癎疾或髪¶
　&KR0390;目直面如桃花口眼俱閉或即俱開喉中作聲汗¶
　出如油驚風不搐時瀉黒色已上惡候但一服救之¶
　灌藥一粒神效¶
　　真牛黄　麝香　輕粉(半/兩)　金銀箔(百/片)　磁石¶
<pb:KR3e0067_WYG_375-25b>¶
　　石緑　硃砂　蛇含石　粉霜　雄黄(一/兩)　石燕¶
　　子(兩箇火煆/醋淬七次)¶
　右為末酒糊梧桐子大一嵗一丸薄荷湯化下入酒¶
　少許尤妙癎病薄荷自然汁和酒化下¶
香金丸　治小兒急慢驚風來去不定沉昏無時¶
　　天麻　雄黄(半/兩)　白附子　大川烏(去/皮)　鐵粉¶
　　青黛　南星(炮各/一分)　麝香(半/錢)　石燕子(醋/煆)　硃砂¶
　右為末糊丸鷄頭子大三嵗一丸薄荷湯磨下¶
<pb:KR3e0067_WYG_375-26a>¶
蛇頭丸　治小兒急慢驚風涎盛痰寒搐搦不問隂陽¶
　但是驚風服立效¶
　　蛇頭(一/箇)　蜈蚣(三條赤/足者)　硃砂(三/錢)　鉛白霜　輕¶
　　粉(二/錢)　腦子(一/錢)　麝香(一/錢)　鐵粉　　百草霜(半/兩)¶
　　蛇含石(一/兩)¶
　一方加全蝎一分右為末糯米糊為丸鷄頭子大三¶
　嵗半丸薄荷湯磨下一方慢驚加附子半兩去皮尖¶
　血竭一分¶
<pb:KR3e0067_WYG_375-26b>¶
睡紅丸　治小兒急慢驚風手足搐搦目瞪口眼相引¶
　　烏蛇(項下肉七寸用酒浸一/宿去皮骨炙黄一錢)　青黛(二/錢)　牛黄(半/錢)¶
　　蝎稍　麝香(一/字)　硼砂(半/錢)　水銀砂子(半/錢)　金箔¶
　　(十/片)　真珠末(半/錢)　烏蛇尾(酒浸一宿去皮/骨炙黄色一分)　蛇黄¶
　右牛黄麝香硼砂金箔先研極細勻次入水銀砂子¶
　再研將餘藥一同搗羅為末作一處研勻每服嬰孩¶
　半字一二嵗半錢以意加减金銀薄荷湯調下一服¶
　搐定即便用調胃氣藥與服之兼治一切風癎上視¶
<pb:KR3e0067_WYG_375-27a>¶
　涎盛宜服如吐瀉後成驚手足冷者不可服¶
麝香膏　治小兒急慢驚風涎熱發搐¶
　　麝香　防風　草龍膽(三/錢)　甘草　龍腦(一/錢)　硃¶
　　砂(三/錢)　乳香(半/兩)　天南星(半/錢)　膩粉(一/錢)　墨(半/錢)¶
　　青黛(半/兩)¶
　右研勻蜜調成膏每二嵗兒服半皂子大薄荷湯化¶
　下¶
天王補心丸　治小兒急慢驚風金箔鎮心丸¶
<pb:KR3e0067_WYG_375-27b>¶
　　硃砂　半夏(浸十日換十遍/水晾乾後用)　人參　南木香¶
　　琥珀　杏仁(炒黄色却/泡去皮尖)　麝香　青木香　㯽榔¶
　　葶歴子(炒黄色/一錢)天漿子(七粒去/皮去油)¶
　右各研細麵為丸蘿蔔子大每服一嵗五七丸三嵗¶
　二十七丸虚者减丸數壯者加丸數硃砂為衣荆芥¶
　湯下用蜜丸大鷄頭子大同金箔鎮心丸磨化服¶
麝香餅子　治小兒急慢驚風進退不定日入乍靜乍¶
　動嘔吐痰涎潮搐風癎潮熱口眼偏斜項背强目睛¶
<pb:KR3e0067_WYG_375-28a>¶
　上視及因吐利生風心肺中風尤宜服之¶
　　麝香　蝎尾　南星　蜈蚣(赤足/三條)　川烏　白花¶
　　蛇(酒浸一夕去/骨皮半兩)　乳香　膩粉　硃砂　牛黄(各/一)¶
　　(錢/)¶
　右為末酒糊丸如鷄頭子大拍作餅子三嵗一餅人¶
　參薄荷湯化下大小加减¶
篤龍丹(一名烏稍/丹出全嬰)　治小兒急慢驚風潮發不時神昏¶
　涎盛及因吐利後生風及心脉中風宜尤服之¶
<pb:KR3e0067_WYG_375-28b>¶
　　白附子　人參　南星　半夏(泡洗/七次)　烏蛇尾(酒/浸)¶
　　(去皮骨焙一方/用三兩水浸)　天麻　全蝎(去/毒)　防風　川附¶
　　子(一/兩)　天漿子(二十七箇一/方二十一箇)¶
　右作一處酒浸三宿取出焙為末次用水磨雄黄一¶
　兩辰砂一兩並飛同和拌入麝香二錢生龍腦一錢¶
　糯米餅為丸如粟米大三嵗十丸薄荷湯下有效亦¶
　作散子調下尤效¶
睡安丸　治小兒急慢驚風搐不定不得安睡¶
<pb:KR3e0067_WYG_375-29a>¶
　　辰砂　乳香　血竭(一/錢)　麝香(半/錢)　全蝎(二十/一箇)¶
　　蜈蚣(一條酥炙黄/酒浸一宿)¶
　右為末二嵗一字薄荷湯好酒煎令沸調下得睡易¶
　效¶
至聖保命丹(出鮑/氏方)　治小兒脫驚内瘹腹肚堅硬夜啼¶
　發熱目睛上視手足搐掣角弓反張但是痰涎壅盛¶
　一切急慢驚風並皆治之¶
　　全蝎(十四/箇)　白附子　天南星(炮/)　白殭蠶(直者/炒)¶
<pb:KR3e0067_WYG_375-29b>¶
　　硃砂(研/)　麝香(各一/分研)　金箔(十/片)　防風(去/蘆)　天麻¶
　　(各二/錢)　蟬退(去泥/二錢)¶
　右為細末入研藥和勻蒸粳米飯取中心軟者搜為¶
　丸每服一兩作十丸初生兒半丸乳汁化下周嵗兒¶
　一丸金銀薄荷湯化下一丸一嵗以上有急候者二¶
　丸薄荷湯化下常服鎮心安神湯化痰除一切驚風¶
　證候一方無金銀硃砂為衣一方無天麻¶
蛇頭丸(出和/劑方)　治小兒急慢驚風手足抽掣眼睛直視¶
<pb:KR3e0067_WYG_375-30a>¶
　角弓反張證候危急者¶
　　蛇含石(十箇煆三次醋淬却用甘/草湯煮出酸氣研飛為衣)　鐵粉　　白¶
　　附子　欝金(二/兩)　麝香(一/兩)　龍腦(别研/半兩)　花蛇頭¶
　　(一箇酒浸/用齒并肉)¶
　右為細末麵糊為丸如鷄頭子大每服一丸薄荷自¶
　然汁磨井花水下量大小加减與服¶
大天南星丸(出御藥/院方)　治小兒急慢驚風涎潮發搐目¶
　睛上視口眼相引牙關𦂳急背脊弦直精神昏塞連¶
<pb:KR3e0067_WYG_375-30b>¶
　日不省¶
　　龍腦(研/)　牛黄(研/)　乳香(一/錢)　天南星(牛膽製/者半兩)¶
　　人參　天麻(去/蘆)　防風(去蘆各/一分)　硃砂(研三/錢)　麝¶
　　香(一錢/半)　乾蝎(十四箇湯浸/潤去土微炒)¶
　右研杵令勻煉蜜丸如鷄頭子大每服一丸荆芥薄¶
　荷湯化下量小兒大小加减服不拘時¶
生硃膏(出醫方/集要)　治急慢驚風¶
　　天麻(一/分)　硃砂(二/錢)　殭蠶　白附子　全蝎(二十/一箇)¶
<pb:KR3e0067_WYG_375-31a>¶
　　黒附子(一/錢)　麝香(半/字)　蜈蚣(一條/酒浸)　南星(一錢/半煨)¶
　　花蛇(酒浸炙乾/各二錢)¶
　右為末和勻煉蜜為丸如鷄頭子大每服一丸用金¶
　銀薄荷湯化下¶
金銀丸　治小兒急慢驚風積¶
　　青黛(三/錢)　水銀(一皂子大同/黒鉛結炒子)　寒食麵　黄明膠¶
　　(二/錢)　硃砂(一/兩)　巴豆(十二箇/去油)　腦麝(少/許)¶
　右都研勻細滴水為丸如麻子大揑令扁曝乾甆合¶
<pb:KR3e0067_WYG_375-31b>¶
　盛一嵗一丸隨意加减煎皂角子湯送下不得化破¶
龍腦散(出錢/氏方)　治小兒慢驚多用性太温及熱藥治之¶
　有驚未退而生熱證者有病將愈因治熱證而反為急¶
　驚者甚多當問病者㡬日因何得之曾以藥療之可¶
　用毒解之藥無不效宜此¶
　　大黄(蒸/)　半夏(湯洗剉薑汁浸/一日焙乾炒)　甘草(炒/)　金星¶
　　石　銀星石　寒水石　禹餘糧　不灰木　青¶
　　蛤粉(各半/兩)¶
<pb:KR3e0067_WYG_375-32a>¶
　右為細末研入龍腦一字再研勻新水調一字至半¶
　錢量兒大小虚實與之通解毒一方添入甘松三兩¶
　枝藿香葉末一錢牙石一分减大黄一半治藥毒吐¶
　血神效¶
奪命散(出全/嬰方)　治小兒急慢驚風諸藥不效者一丸見¶
　效¶
　　白附子　黒附子(炮去/皮)　南星(炮/)　天麻　防風¶
　　半夏(泡七/次)　麻黄(去/節)　硃砂　全蝎(生薄荷葉褁/吐生薑汁蘸)¶
<pb:KR3e0067_WYG_375-32b>¶
　　(炙三兩度/黄色一錢)¶
　右入麝香半錢為末三嵗半錢薄荷薑汁更同酒泡¶
　湯調下急驚硃砂輕粉二味加入¶
治急慢驚風大有神效¶
　　蘇合香丸(一/貼)　鎮心丸(一/貼)　牛黄清心丸(一/貼)　硃¶
　　砂(一錢/重)　貫珠子根(不拘多/少為末)　地龍(九條用/半錢)　真¶
　　砂糖(不拘/多少)　麝香(不拘/多少)¶
　右為末極細一處拌勻每服抄一錢無根水調下¶
<pb:KR3e0067_WYG_375-33a>¶
黒神丸(一名醉驚丸/出㓜㓜新書)　治小兒急慢驚風¶
　　膩粉(一錢/半)　墨　白麵　蘆薈(一/錢)　麝香(研/)　龍¶
　　腦(研/)　牛黄(研/)　青黛　史君子(去殻麵褁/炮熟半錢)¶
　右為研勻細麵糊為丸如梧桐子大每服半丸薄荷¶
　湯研下要利即服一丸俗名睡驚丸少許不同耳前¶
　後用治將死兒一服即差一方有糖三合或二合不¶
　用牛黄徳生堂云昔有小兒王醫賣此藥以效至富¶
　予因得方與常人治驚風極效¶
<pb:KR3e0067_WYG_375-33b>¶
妙香丸(出全/嬰方)　治小兒急慢驚風及傷風壯熱或結胸¶
　五七日已上面赤大腹燥秘喘麄面易五色者以龍¶
　腦水吞下一丸下惡物并藥丸即差¶
　　硃砂(一/兩)　牛黄　腦子　麝香　輕粉(各三/字)　金¶
　　箔(十/片)　巴豆(二十粒/去油)　黄蠟(六/錢)¶
　右為末熬蠟為丸如小豆大三嵗一丸薄荷湯下或¶
　以腦子水下如驚癎年深不過五服不復作如驚風¶
　小芥子大三兩丸痰涎盛頰赤口乾患驚經五七日¶
<pb:KR3e0067_WYG_375-34a>¶
　以上但是驚疳食病確知小兒病證者十嵗菉豆大¶
　七丸虚中有積吐瀉諸痢不止臓腑疞痛者服之立¶
　效食前一方入白蜜三分同研令勻為丸¶
黒龍膏(出全/嬰方)　治小兒急慢驚風潮搐頻併胎癎發日¶
　期不定¶
　　烏蛇　蠶紙(一張/燒灰)　蟬蜕　全蝎(各半/兩)　硃砂(半/兩)¶
　　腦子　麝香(各半/錢)　金箔(二十/片)¶
　右為末煉蜜為丸如皂子大三嵗一丸薄荷湯化下¶
<pb:KR3e0067_WYG_375-34b>¶
　一方人參薄荷湯一名烏金膏¶
銀硃丹(出全/嬰方)　治小兒急慢驚風搐搦不定涎壅不通¶
　并胎癎¶
　　全蝎(去/毒)　天漿子(炒/)　蜂房(各一/分)　硃砂(半/兩)　水¶
　　銀　錫恡脂(各一兩同炒/結成砂細研)　牛黄　麝香(各一/錢)¶
　右為末糊為丸如小豆大二嵗五丸金銀薄荷湯下¶
全蝎散(出全/嬰方)　治小兒急慢驚風潮作不定心肺中風¶
　　蛇頭(一箇/酒浸)　蜈蚣(一條/酥炙)　全蝎(一/錢)　草烏(一箇去/皮尖)¶
<pb:KR3e0067_WYG_375-35a>¶
　　麻黄(去節/一錢)　硃砂(一錢/半)　腦子　麝香(各一/字)¶
　右為末一錢一字薄荷湯酒調下¶
保安膏(出全/嬰方)　治小兒急慢驚風諸癎涎盛頭頸强直¶
　如弓¶
　　蝎尾(一錢/半)　蜈蚣(一/字)　麝香(一/字)　腦子(一/字)　川烏¶
　　尖(七箇/生)　南星(半錢薑汁/浸一宿)　花蛇肉(酒浸炒/一錢)¶
　右為細末一嵗一字薄荷湯調下¶
定命丹(一名定生丹/)　治小兒急慢驚風天弔臍風撮¶
<pb:KR3e0067_WYG_375-35b>¶
　口搐搦妳癎壯熱¶
　　蝎尾(十四/箇泡)　天麻(半/分)　天南星　膩粉(一兩/半)　青¶
　　黛(分/半)　硃砂(研/)　白附子(各半/兩)　麝香(二/字)¶
　右再研勻用煑粟米飯為丸如菉豆大薄荷湯下五¶
　丸急驚者水化滴入鼻中嚏搐即定一方用腦子一¶
　字¶
麝香丸(一名天漿子/丸出聖惠方)　治小兒急慢驚風上膈多涎精¶
　神昏悶¶
<pb:KR3e0067_WYG_375-36a>¶
　　麝香(一分/細研)　牛黄(半兩/細研)　白附子(半兩炮裂兩片/於鐵器上焙)¶
　　犀角屑(三/分)　蟾酥(如柳/葉大)　猪膽(一枚乾者一方取/汁入麵和為丸)¶
　　天漿子(十枚麩炒/黄色去殻)　半夏(一分湯泡/七次去滑)¶
　右為末用麵糊為丸如黍米大一二嵗兒每服五丸¶
　未差頻服量兒大小以意加减薄荷湯下三丸¶
龍骨散(出全/嬰方)　治小兒急慢驚風諸藥不效可用¶
　　天漿子(二十/一粒)　蜈蚣(一/條)　蝎尾(去鈎/子)　烏蛇肉(酒/浸)¶
　　(焙/)　硃砂(一/錢)　腦子(一/字)　麝香(一/字)¶
<pb:KR3e0067_WYG_375-36b>¶
　右為末三嵗一字薄荷煎湯調下¶
七味羗活膏(出御藥/院方)　治小兒急慢驚風壯熱發搐胎¶
　癎昏困不省¶
　　天麻　全蝎　人參　白殭蠶(各半/兩)　羗活　獨¶
　　活　烏蛇肉(酒浸一宿/各一兩焙)¶
　右為細末煉蜜為丸每一兩作五十丸每服一丸荆¶
　芥薄荷湯化下一方麝香荆芥湯化下¶
辰砂茯苓膏(出永類/鈴方)　治小兒急慢驚風涎潮搐搦手¶
<pb:KR3e0067_WYG_375-37a>¶
　足抽掣心膈煩躁治驚啼睡不安帖腸中疞痛¶
　　酸棗仁(凈去/殻)　代赭石　乳香(各一/兩)　茯神(一兩/半)¶
　　硃砂(半/兩)　麝香(一/錢)¶
　右為細末煉蜜為丸如鷄頭子大每服一丸用金銀¶
　薄荷湯研下更量嵗數加减與服鎮心安神定志此¶
　藥比他藥大不同温平不冷¶
定命丹(出㓜㓜/新書)　治小兒急慢驚風天弔撮口潮發搐¶
　搦妳癎及壯熱昏寒不省¶
<pb:KR3e0067_WYG_375-37b>¶
　　青黛(半/錢)　蟾酥(乾者酒浸/一宿一分)　麝香(一/錢)　乾蝎(全者/九枚)¶
　　(為妙炒一/方用生)　白附子(搗為末半錢/一方生用)　天南星(炮為/末一)¶
　　(分/)¶
　右細研勻以好粟米粥和丸如菉豆大别以青黛為¶
　衣每服一丸荆芥湯薄荷湯化下後困睡無碍但有¶
　患者先化半丸滴入鼻中𡁲噴必瘥一方不用南星¶
　一方新生兒用膩粉二粒生油一兩㸃新汲水數㸃¶
　藥一米許化破與服取下胎中所受驚熱¶
<pb:KR3e0067_WYG_375-38a>¶
保命丹　治小兒急慢驚風四肢逆冷眼張口噤涎沫¶
　不止¶
　　虎睛(半/錢)　箭頭硃砂(半/錢)　全蝎(半/錢)　天麻(一/分)　麝¶
　　香(半/分)　蜈蚣(二條赤足/去頭尾)¶
　右為細末煉蜜為丸如鷄頭子大瓦罐貯之入腦麝¶
　窨定急驚風薄荷蜜湯下慢驚風薄荷湯化下各三¶
　丸量兒大小加减與之驚悸亦可服¶
紅霞散(出全/嬰方)　治小兒急慢驚風潮作涎盛進退不定¶
<pb:KR3e0067_WYG_375-38b>¶
　　天漿子(二十箇/一錢半)　殭蠶(半/錢)　麝香(一/字)　硃砂(一/錢)¶
　右為細末二嵗一字煎麻黄湯日調三服汗出是效¶
緩風散　治小兒急慢驚正搐時被人持捉風涎流滯¶
　氣血不通遂成戾不隨¶
　　自然銅　蜈蚣　全蝎　地龍　殭蠶(各等/分)¶
　右為末竹管一箇上鑚孔四十九箇入一半自然銅在¶
　底次入蜈蚣一層全蝎一層地龍一層殭蠶一層自¶
　然銅一層葢面再以油單紙封閉皂角水煮一百十¶
<pb:KR3e0067_WYG_375-39a>¶
　沸焙乾為末三嵗半錢麝香酒調下治大小兒癱瘓¶
　尤佳¶
五味天漿散(出御藥/院方)　治小兒急慢驚風¶
　　天漿子　龍腦(各一/錢)　蜈蚣(十/條)　硃砂末(一錢/半)¶
　　乾蝎(十箇/炒)¶
　右為細末每服一字薄荷湯調下不拘時候¶
龍腦地黄膏(出宣/明論)　治小兒急慢驚風痰涎上潮心胸¶
　天瘹驚纒喉風小兒胸膈喉不利一切熱毒大有神¶
<pb:KR3e0067_WYG_375-39b>¶
　驗如病不已與分肢散三服吐利常服此藥¶
　　川大黄(錦紋者/另研)　甘草(别/碾)　雄黄(一/錢)　麝香(一錢/别研)¶
　　生腦子(一錢/别研)¶
　右各修製了再乳鉢内同研細煉蜜為膏油單褁如¶
　有病煎薄荷湯下施丸如皂角子大化下如小兒大¶
　人睡驚及心神恍惚金銀薄荷湯下一丸常服新汲¶
　水下大解腥毒如孕婦常服所生男女永無病疾如¶
　有大人陽毒傷寒加輕粉二三釐龍腦少許水化下¶
<pb:KR3e0067_WYG_375-40a>¶
　一丸杏核大小兒看年嵗大小加减服之立效¶
延壽睡驚丹(一名保/生丸)　治小兒急慢驚風熱痰壅咽膈¶
　不利癎癲潮發手足搐搦口眼相引項强直精神昏¶
　憒睡中啼哭此藥大安神鎮心定驚控痰每用一丸¶
　濃煎薄荷湯磨下五嵗　下兒分三服三嵗　下兒¶
　分四服(方在本門一/切驚風類)¶
蝎稍散　治小兒急慢驚風¶
　　附子(一/分)　丹砂(半/錢)　蝎稍(七/枚)　烏頭尖(七/枚)　半夏¶
<pb:KR3e0067_WYG_375-40b>¶
　　(一枚漿/水煮過)¶
　右為細末每服一字七煎桃枝湯調下¶
豆卷散(出全/嬰方)　治小兒慢驚多用性太温及熱藥治之¶
　有驚未退而别生熱證者有因治其熱證而反為急¶
　驚者甚多當問病者㡬日因何得之曽以何藥療之¶
　可用解毒之藥無不效宜此¶
　　貫衆　板藍根　大豆黄卷(水浸黒豆生/牙是也入乾)　甘草¶
　　(各一/兩炙)¶
<pb:KR3e0067_WYG_375-41a>¶
　右為細末每服半錢水煎去滓服甚者三錢煎沸再¶
　入油數㸃煎又治吐瀉蟲不拘時服¶
問命丹(出全/嬰方)　治小兒急慢驚風諸藥不效神昏惡候¶
　　躑躅花(半/兩)　蝎尾(一分/半)　加腦子(半/字)　麝香(半/字)¶
　右為細末少許吹鼻如眼淚鼻涕俱出者可治¶
一醉散　治小兒急慢驚風潮發進退并十嵗以上風¶
　狂胡走揮颺手足¶
　　辰砂　乳香(半/兩)　酸棗仁(去皮/半兩)　全蝎(三/錢)¶
<pb:KR3e0067_WYG_375-41b>¶
　右為末三嵗兒半錢好酒調下盡醉服之睡着切勿¶
　驚動自覺即安治大人風狂亦效¶
麝硃丹(出全/嬰方)　治小兒急慢驚風眼上上視涎鳴𤼵搐¶
　　硃砂(二/錢)　輕粉(一/錢)　地龍(一條安磁合内後用硃/砂摻在身上令遍合一)¶
　　(宿後取出刮/身上紅用)　麝香(一/字)¶
　右為末一嵗一字生薄荷自然汁調下良久取下黒¶
　黄涎如慢驚與少許神寳丹補助神寳丹方見本門¶
　慢驚風類¶
<pb:KR3e0067_WYG_375-42a>¶
桂玉枝散(出御藥/院方)　治小兒急慢驚風發不時省¶
　　全蝎(七/箇)　薄荷(十四/箇葉)　麻黄(七/條)　白术(半/兩)¶
　右以温湯浴潤以兩葉褁蝎一箇用麻黄縳定炒至¶
　焦黒次入白术半兩生薑自然汁浸透焙乾右用每¶
　服半錢煎丁香柿蒂湯調下不拘時¶
全蝎散(出御藥/院方)　治小兒急慢驚風搐掣瘈瘲痰實壅¶
　塞胸膈不利¶
　　全蝎(十一/枚)　硃砂(研/)　乾胭脂(各一/錢)　薄荷(四/錢)¶
<pb:KR3e0067_WYG_375-42b>¶
　右為細末每服半錢乳汁調下服之¶
萬金丹(出御藥/院方)　治小兒急慢驚風¶
　　硃砂(一/錢)　輕粉(一錢/)　全蝎(十箇微/炒去稍)　雀兒飯甕¶
　　(二箇候前三味/研細方入同研)¶
　右為細末以男兒乳汁為丸如鷄頭子大兒半嵗半¶
　丸一周一丸一嵗加一丸至三嵗三丸止用金銀薄¶
　荷湯化下藥後必昏睡雖終日亦不可驚覺自醒即¶
　無事其驚涎自隨大便出然藥性微冷若慢驚少服¶
<pb:KR3e0067_WYG_375-43a>¶
奪命散(出百一/選方)　治小兒急慢驚風¶
　　全蝎(二十/七箇)　蛇含石(一/兩)　鐵孕粉(一/兩)　丁頭代赭¶
　　石(一/兩)¶
　右為細末薄荷湯調下如身熱入硃砂末少許一方¶
　入雄鷄冠血少許潮熱入硃砂¶
青金丹　治小兒急慢驚風¶
　　黄連(二/錢)　黄栢(二錢/生)　青黛(二/錢)　巴豆(十四粒去/殻心油膜)¶
　　(研/)　全蝎(二/枚)¶
<pb:KR3e0067_WYG_375-43b>¶
　右為細末糊為丸如黍米作餅子量兒大小服金銀¶
　薄荷湯化服¶
星香散　治小兒急慢驚風搐搦竄視涎潮¶
　　南星(一錢/半)　木香　橘紅(各半/錢)　全蝎(一/枚)¶
　右同剉散再入生薑四片慢煎灌下大便出涎即愈¶
　危氏用水二盞煎服¶
又方(出本/事方)　治小兒急慢驚風四肢逆冷眼張口噤涎¶
　流不止¶
<pb:KR3e0067_WYG_375-44a>¶
　　赤脚蜈蚣(一條去/頭尾)　蝎稍(半/錢)　草烏尖(七/箇)　半夏¶
　　(三/箇)¶
　右焙乾為末入麝香三十文輕粉半錢匕用生薑自¶
　然汁丸如鷄頭子大每服三丸金銀薄荷湯化下次¶
　用生硃砂調𡍼病兒脚心中妙¶
慈救丹(出御藥/院方)¶
　　硃砂(二錢/先研)　全蝎(不去毒文武火微焙/凈三錢次下乳鉢)　江子(不/去)¶
　　(油心膜大白者四/十粒三下乳鉢)　麝香(當門子一錢四下乳鉢/俱研至無聲則可用)¶
<pb:KR3e0067_WYG_375-44b>¶
　右研細末煮麵糊為丸如麻子大隂乾一嵗一丸驗¶
　嵗數服急驚薄荷湯下慢驚曲蟮泥泡湯下候一茶¶
　時調無憂散服賣與人必與兩服候其吐再喫一服¶
　不吐則瀉其病退再休服此藥服後或吐其病瘥矣¶
無憂散(出御藥/院方)¶
　　朴硝　青黛¶
　右各等分為極細末白湯調下慢驚二錢急驚三錢¶
觀音妙濟散(出御藥/院方)治小兒急慢驚風¶
<pb:KR3e0067_WYG_375-45a>¶
　　殭蠶(直者去/嘴生用)　全蝎(全/用)　輕粉(加/减)　生硃砂(少/許)¶
　右等分為末每服一錢用乳汁下男用女乳女用男¶
　乳或薄荷湯下三五行减輕粉用後藥調前藥再服¶
　不利加輕粉後加金箔琥珀珍珠末三味等分入前¶
　藥調服¶
蝎稍散(出錢/氏方)　治小兒急慢驚風涎痰喉中有聲¶
　　全蝎(薄荷葉褁線扎炙/薄荷葉焦為度)　粉霜　輕粉¶
　右等分為末一嵗一字薄荷汁調下良久吐涎咽喉¶
<pb:KR3e0067_WYG_375-45b>¶
　開利去驚積及胸膈脹滿¶
　　硃砂(半/兩)　天南星(一/兩)　巴豆霜(半/錢)¶
　右為末麵糊為丸如黍米大看病虚實大小每服二¶
　三丸或天瘹戴眼每服四五丸薄荷汁下立愈一方¶
　薑汁麵糊丸乳下一方滴水丸乳下¶
又方　治小兒急慢驚風¶
　　螳螂(一箇全者炙/黄研為細末)　硃砂　麝香(半/錢)¶
　右為細末如二嵗兒分作四服四五嵗分作兩服六¶
<pb:KR3e0067_WYG_375-46a>¶
　七嵗兒分作一服金銀薄荷湯調下慢驚風加生硫¶
　黄一豆大同為末急驚風則不用硫黄前二方世所¶
　未有醫者知乃貴家不𫝊之方¶
欝金散(一名一捻金/散出宣明論)　治小兒急慢驚風手足搐搦目¶
　視上口不開涎潮悶絶¶
　　欝金(一枚/大者)　巴豆(七枚去皮/不去油)¶
　右細研為末每服一字竹葉湯放温調下將藥放於¶
　盞口上以湯冲下咽喉為妙一方面北門限上杵一¶
<pb:KR3e0067_WYG_375-46b>¶
　千杵每服一字薄荷湯下治天瘹急驚風熱一方用¶
　砒半菉豆大再研極細勻周嵗一字並用生薑投茶¶
　清調下𤼵時服了吐㵼以後切不可再服此藥只宜¶
　服硃砂膏羗活膏半薺散牛黄散惺惺散可選用之¶
雄黄散(出再/選方)　治小兒急慢驚風¶
　　白礬(生/用)¶
　右研細蠟丸如菉豆大麝香硃砂飬之量兒大小與服¶
　取青緑物自大便通中出即愈¶
<pb:KR3e0067_WYG_375-47a>¶
又方(一名保生湯/出扺合方)　通治小兒急慢驚風手足搐搦日¶
　數十發揺頭弄舌百治不效垂困方¶
　　蛇蜕(一/分)　牛黄(一錢/研)¶
　右以水一盞先煎蛇皮至五分去滓調牛黄頓服五¶
　歲已上倍服¶
治小兒急慢驚風(出𫝊信/適用方)¶
　　天南星(一/箇)　全蝎(一/箇)¶
　右為末用父母津吐調膏稀稠得所塗&KR0479;上看&KR0479;大¶
<pb:KR3e0067_WYG_375-47b>¶
　小塗之移時驚住不須再𡍼若未住再塗之¶
一方(出典/藥方)　治小兒&KR0479;門䧟并發熱用後藥貼之¶
　　詩曰¶
　　　三箇葱頭及一龍　　各各搥來三處同¶
　　　頂門脚心俱貼上　　管甚急驚與慢驚¶
備急丸　治急慢驚風¶
　　以五月五日取地龍數條用竹刀中分兩截看地¶
　　龍跳得急者慢者各另一處研爛用硃砂末同研¶
<pb:KR3e0067_WYG_375-48a>¶
　　和勻得所丸如菉豆大急驚用跳急者慢驚用慢¶
　　跳者用金銀薄荷湯下量兒大小加减丸數如合¶
　　藥後分明寫記急慢各另包褁收貯一方用蚯蚓¶
　　子研細沙糖井花水調服不用硃砂¶
又方　治小兒急慢驚風¶
　　用楊柳樹蟲不拘多少研細取汁井花水調服¶
桃花散　治小兒急慢驚風諸般驚五心熱¶
　　硃砂(一/分)　蝎稍(四十/九箇)　膩粉(一/錢)　天竺黄　馬牙¶
<pb:KR3e0067_WYG_375-48b>¶
　　硝(一/兩)　腦麝(少/許)¶
　右為細末每服半錢用金銀薄荷湯調下¶
全蝎散　治小兒急慢驚風一切諸風發搐服之神效¶
　急慢驚風加减方法在内¶
　　全蝎(二十四箇新薄荷葉穿包褁綿繫定用竹筯/夾住慢火上炙數次如無新薄荷用乾薄荷)¶
　　(酒浸開/用亦可)　殭蠶(半兩先炙去絲頭用/薄荷酒依前法製之)　天南星(一/兩)¶
　　(取末生薑一兩切作片子新薄荷葉三兩如無新/者用乾葉一兩作餅子取乾後用如急驚風不用)¶
　　(南星加/大黄)　大黄(煨一兩若慢驚風不/用大黄用製天南星)　白附子(三/錢)¶
<pb:KR3e0067_WYG_375-49a>¶
　　防風　天麻　甘草　硃砂　川芎(半/兩)¶
　右為末每服一錢一嵗兒服半字錢三嵗兒煎薄荷¶
　湯調下量小兒大小嵗數加减服之定鎮心神煎金¶
　銀薄荷湯調下身熱發搐煎火府散調下慢驚吐瀉¶
　發搐煎生薑湯下急驚風發火府散煎加大黄煎湯¶
　調下¶
鎮心丸(出王氏/博濟方)　治小兒急慢驚風搐搦不定中焦壅¶
　熱化痰理驚¶
<pb:KR3e0067_WYG_375-49b>¶
　　金銀箔(各三/十片)　牛黄(一/錢)　茯神(半兩/去皮)　鐵粉(半/兩)¶
　　龍腦(一/錢)　防葵(半/兩)　人參(半/兩)　雄黄(一/分)　硃砂(半/兩)¶
　　犀角(一/分)　大黄(一/分)　龍齒(一/錢)¶
　右都研勻細末煉蜜和丸如小鷄頭子大每服看兒¶
　大小薄荷湯化下如大人心神不定多怔忪亦宜服¶
　之¶
六神丹　治小兒急慢驚風涎潮氣壅安神養魄去風¶
　邪定嗽喘利膈¶
<pb:KR3e0067_WYG_375-50a>¶
　　白殭蠶(直者一錢浴淨/薑汁浸微炒)　辰砂(一/錢)　蜈蚣(大者一/條去頭)¶
　　(足用好酒/浸炙香)　蝎稍(一錢/去尖)　半夏(陳者一錢刮去/滑湯洗七次)¶
　　真麝香(一/字)　甘草(一/錢)　人參(一錢去蘆/洗切焙)　藿香(葉/一)¶
　　(錢/)¶
　右為細末煉蜜為丸如鷄頭子大周嵗兒每服一丸¶
　薄荷湯化下二三周及一周者以意加减¶
硃砂膏(出衛生/家寳方)　治急慢驚風形候一般皆治¶
　　硃砂(一/錢)　蝸牛(五/箇)　輕粉(一/錢)¶
<pb:KR3e0067_WYG_375-50b>¶
　右一處為末煉蜜為膏每服周嵗一黒豆大薄荷汁¶
　調下日三服與虀半散相間或間惺惺散亦得不退¶
　服羗活膏與虀半散其蝸牛連殻用先用瓦摻黄丹¶
　將蝸牛在上火上焙乾¶
醉紅散(出宿川/氏方)　治小兒急慢驚風潮搐涎盛口眼偏¶
　斜精神昏悶若腹急脹睛上視則難愈¶
　　蜈蚣　白殭蠶　全蝎(去毒二/味七枚)　香白芷　硃砂¶
　　(一/錢)　天仙子(一/字)　曼陀羅花(七/枚)　天南星(一枚大/者作合)¶
<pb:KR3e0067_WYG_375-51a>¶
　　(子入藥在内將南星來塞之用無灰酒浸濕紙褁/入地坑内盖合坑角炭火二分煆乾時取開入酒)¶
　　(浸洗之候火盡/方取出焙乾)¶
　右件為細末每服一字病甚者服半錢急驚用薄荷¶
　自然汁調慢驚荆芥湯入酒三五滴同調下不拘時¶
　候¶
乳香丸　治急慢驚風頑痰壅上目時上視¶
　　乳香　龍腦　牛黄　硃砂　麝香　天麻　人¶
　　參　防風　全蝎　甘草　茯苓¶
<pb:KR3e0067_WYG_375-51b>¶
　右件為細末用蜜為丸如鷄頭子大荆芥湯下¶
雄黄散　治小兒急慢驚風手足搐掣壯熱口噤不省¶
　人事¶
　　天麻　蟬退　南星　桂心　半夏(薑汁/製)　白附¶
　　子　雄黄　麝香　天竺黄　膩粉　全蝎¶
　右為末用棗肉為丸菉豆大薄荷湯下¶
梨漿飲(出傳氏/活嬰方)　治急慢驚風後餘熱不退或被醫人¶
　進熱藥致令孩子煩躁¶
<pb:KR3e0067_WYG_375-52a>¶
　　硼砂(一/錢)　全蝎(一/錢)　白附子(半/錢)　麝香　鉛霜(一/錢)¶
　　荆芥(一/錢)　硃砂(一/錢)　腦子(少/許)　鐡粉(半/錢)　南星(大/者)¶
　　(一箇牛膽汁/浸三面褁煨)¶
　右為末每服一字燈心金銀薄荷湯下¶
靈砂救命散　治小兒急慢驚身仰涎盛目時上視牙¶
　關緊急頻發搐搦或利生風手足瘈瘲哽氣神昏¶
　　五靈脂(一兩醋浸化去砂/石慢火熬成膏)　羗活(去/蘆)　曼陀羅花¶
　　(四/枚)　天麻(酒浸/焙乾)　烏蛇尾　滑石(别/研)　鈎藤¶
<pb:KR3e0067_WYG_375-52b>¶
　右件為細末煮醋糊滴水為丸每一兩作四十丸隂¶
　乾每服半丸至一丸煎生薑荆芥湯磨下不拘時候¶
琥珀真珠丸　治小兒急慢驚風涎留心經上逆作吐¶
　目睛直視手足搐搦治風癎瘈瘲痰潮昏塞吐舌揺¶
　頭作聲狂呌¶
　　巴豆(七粒/取霜)　附子尖(十四枚半/生半炮)　半夏(十一枚半/生半炮)¶
　　白花蛇頭(一枚酒/浸焙乾)　白殭蠶(十四枚一半生一半/用薄荷葉褁煨炙焦)¶
　　(去薄荷/不用)　白附子(二枚半/生半炮)　全蝎(十四枚一半生/一半用薄荷半)¶
<pb:KR3e0067_WYG_375-53a>¶
　　(炙黄色去/薄荷不用)　天南星(二/錢)　羗活(去蘆/頭)　白鮮皮¶
　　琥珀(别/研)　天麻　真珠末(别/研)　麝香(一字/别研)　硃砂¶
　　(别/研)　龍腦(一/錢)　雄黄(半錢/别研)　烏蛇頭　蛇黄(火煆/醋淬)¶
　　(三/遍)　白殭蠶　防風(去蘆/頭)　天麻(已上五味/各一兩)　五¶
　　靈脂(半/兩)　全蝎(一錢/去毒)　麝香(一分/研)　硃砂(一錢/叧研)¶
　　代赭石(半兩火煆/醋淬三遍)¶
　右為細末糯米煮糊為丸每一兩作十四丸金箔為¶
　衣一嵗兒一丸分三服薄荷湯磨下急驚再磨慢驚¶
<pb:KR3e0067_WYG_375-53b>¶
　荆芥湯磨下不拘時候¶
天南星丸(出楊氏/家藏方)　治小兒急慢驚風涎盛搐搦嘔吐¶
　涎沫神昏貪睡¶
　　全蝎(去/毒)　白附子　五靈脂(去沙/石)　蟬蛻　天南¶
　　星(各等/分)¶
　右件為細末煮米醋糊和為丸每一兩作四十丸隂¶
　乾每服半丸至一丸煎生薑荆芥湯磨下不拘時候¶
琥珀珍珠丸　治小兒急慢驚風涎留心經上逆作吐¶
<pb:KR3e0067_WYG_375-54a>¶
　目睛直視手足搐搦及治風癎瘈瘲痰潮昏寒嚼舌¶
　揺頭聲狂呌¶
　　巴豆(七/粒)　附子尖(十四枚半/生半熟)　半夏(十四枚半/生半熟)¶
　　白花蛇(一/條)　白殭蠶(十四枚半生半熟用薄荷/葉包褁煨焦黄色去薄荷)¶
　　白附子(二枚半/生半熟)　全蝎(十四箇半生半熟用薄/荷葉褁炙黄色去薄荷)¶
　　天南星(半生半/熟二錢)　羗活　白鮮皮　琥珀　天麻¶
　　真珠末　麝香　硃砂　龍腦(一/錢)　雄黄(半/錢)¶
　右件為細末以猪心血薄荷自然汁煮麵糊和圎如¶
<pb:KR3e0067_WYG_375-54b>¶
　蘿蔔子大每服十丸煎人參湯送下不拘時候¶
利驚丸(出楊氏/家藏方)　治小兒急慢驚風涎壅吐嚥不下神¶
　志昏憒目瞪搐搦¶
　　硃砂　阿魏(濕紙褁湯/上薫令軟)　乳香(一/錢)　蜈蚣(一條/炙黄)¶
　　蝎稍(七枚/去毒)　巴豆(大一枚去皮/水浸三日)¶
　右件為細末次入阿魏巴豆同研成膏如末成即用¶
　重湯煮之為丸如黍米大一嵗兒每服三丸濃煎蘿¶
　蔔子湯送下利下涎即效不拘時候¶
<pb:KR3e0067_WYG_375-55a>¶
葱涎丸(出楊氏/家蔵方)　治小兒急慢驚風涎潮搐搦項反背¶
　折¶
　　蜒蚰(一/條)　天南星(生一分為細末摻蚰焚身/用竹箆子括下不用蚰)　蜈¶
　　蚣(一/條)　全蝎(十枚去毒用薄荷葉/褁慢火炙黄去薄荷)　巴豆(五/枚)¶
　右件為細末生葱涎為丸如菉豆大或如黍米大妙¶
　用硃砂為衣每服五丸壁上塵湯送下不拘時候¶
長生丸(出楊氏/家蔵方)　治小兒急慢驚昏睡目斜視項背强¶
　直牙關𦂳急¶
<pb:KR3e0067_WYG_375-55b>¶
　　蜈蚣　全蝎(十枚/去皮)　天南星(二錢以上二味用薑/汁半盞入磁器中慢)¶
　　(火熬盡取/出焙乾)　棘剛子(十枚去/殻生用)¶
　右件為細末湯浸雪糕為丸如芥子大周嵗兒每服¶
　十丸兩嵗兒每服十五丸用千金散作湯便送下¶
千金散¶
　　白花蛇頭(一/枚)　麻黄(二十四根去節/新瓦上焙黄色)¶
　右件為細末如急驚入研細腦子少許温湯調藥一¶
　字不拘時候¶
<pb:KR3e0067_WYG_375-56a>¶
&KR0008;蜥散　治小兒急慢驚風身熱涎盛頻發搐搦神志¶
　昏憒¶
　　白附子(一/枚)　天麻(去/苗)　全蝎(去/毒)　白殭蠶　天南¶
　　星　人參(去/蘆)　附子(去皮臍尖/六味二錢)　甘草　鈎藤¶
　　硃砂(一味各/一錢)　腦子(一字/研)　麝香(一字/别研)¶
　右件為細末次入腦麝研勻半嵗兒每服一字周嵗¶
　兒每服半錢用薄荷荆芥湯調下不拘時候¶
𡁲驚丸　治小兒急慢驚風搐搦不定頭項反折神志¶
<pb:KR3e0067_WYG_375-56b>¶
　昏塞¶
　　螳螂(一枚大者去足翅/硃砂一錢半同研)　&KR0921;螂(三枚去頭足翅入/雄黄半錢同研)¶
　　蜈蚣(大者入硃砂/一錢半同研)　石龍子(一枚入硃砂/一錢同研)¶
　　以上四味油紙裹窨乾入後藥¶
　　蟾酥(一/分)　真珠末　麝香　龍腦(各一/錢)　𤓰蒂(七/枚)¶
　　細辛末(半/錢)　白花蛇頭(酒浸焙/乾半錢)　蟾酥(一/分)¶
　右件同研為細末取孩兒乳汁和丸如蘿蔔子大每¶
　用一丸以妳汁磨化滴鼻中得𡁲立瘥次用薄荷湯¶
<pb:KR3e0067_WYG_375-57a>¶
　化下五七丸不拘時候¶
水仙散(出楊氏/家蔵方)　治小兒急慢驚風神昏不省¶
　　水仙子　𤓰蒂(半/錢)　躑躅(三/錢)　腦子(半/字)　鵞不食¶
　　草(三/錢)　蝎稍(半/兩)　蜈蚣(一/條)　麝香(一/字)¶
　右件研為細末每服半米粒大次入鼻中得𡁲為度¶
白附子丸(出楊氏/家蔵方)　治小兒急慢驚風潮搐生涎上氣¶
　喘急¶
　　白附子(研/)　半夏　硃砂(各半/兩)　白殭蠶(一/兩)　全¶
<pb:KR3e0067_WYG_375-57b>¶
　　蝎(二十一/枚去毒)　膩粉(一/分)　麝香(一/分)　金箔(一/片)¶
　右件將白附子等五味研為細末次入研藥一處攪¶
　勻煮棗肉和丸如黍米大每服十丸煎荆芥湯送下¶
　不拘時候¶
蛇黄丸(出楊氏/家蔵方)　治小兒急慢驚風涎壅驚悸或作癎¶
　疾¶
　　人參(去/蘆)　硃砂(研/)　蛇黄(七次/别研)　半夏　茯神(去/木)¶
　　(六味各/半兩)　鐵粉(二錢/半)　麝香(半/兩)¶
<pb:KR3e0067_WYG_375-58a>¶
　右件為細末入研者藥和勻煮麵為丸如黍米大每¶
　服十丸生薑湯送下乳食後服¶
通關散　治小兒急慢驚風搐搦作潮¶
　　蜈蚣(一條乾者葱涎/浸一日一夜)　麝香(一/字)　草烏頭(十四箇/薄荷生)¶
　　(薑自然汁浸一/日一夜焙乾)¶
　右件為細末每俟潮搐時男左女右用一米粒吹入¶
　鼻中¶
神應散　治小兒急慢驚風出東坡家𫝊方有應¶
<pb:KR3e0067_WYG_375-58b>¶
　　雄黄(二/兩)　硃砂(一/錢)　全蝎(七箇/去毒)　蜈蚣(一/條)　殭蠶¶
　　(一箇直/者炒)¶
　右為細末每用半錢薄荷湯調服¶
萬應丹(出東坡生蘭/室秘蔵方)¶
　　　一斗紅雲一斗雪　　神妙却在青蒿節¶
　　　不論急驚與慢驚　　臨時須用生人血¶
　右於七月二十五日取青蒿上物研和為丸如梧桐¶
　子大每量大小輕重加减乳汁磨下半嵗一丸一嵗¶
<pb:KR3e0067_WYG_375-59a>¶
　二丸二嵗三丸如黄豆大¶
延壽丹　治小兒急慢驚風胃受驚氣腹痛盤腸内弔¶
　鴉聲啼呌角弓反張眼或視上手足搐搦痰涎潮壅¶
　塞不醒或一切心神煩悶睡卧不安並宜服之¶
　　天南星　白附子　蛇黄　舊錦　生硃　當門¶
　　子¶
　右細末和勻粉糊糯米為丸如鷄頭子大週嵗兒每¶
　服一丸嬰兒半丸薄荷湯浸軟磨乳化下服後腹痛¶
<pb:KR3e0067_WYG_375-59b>¶
　脹俱不妨碍藥味温平¶
治小兒急慢驚風(出得生/堂經方)¶
　右速以男左女右之手第二指屈拳取其第二指¶
　縫頭用麻子大艾炷一丸灸之即愈危者二三壯此¶
　法屢試屢騐萬無一失其應效如響¶
治小兒急慢驚風¶
　　乳香(半兩味辛/熱微毒)　甘遂(半兩味寒而且有毒用逺/志甘草水浸三兩日換東)¶
　　(流水淘凈候/乾炒脆用)¶
<pb:KR3e0067_WYG_375-60a>¶
　右二味同研細末每服半錢用乳香湯調下或小便¶
　調更妙¶
治小兒急慢驚風并慢脾風¶
　右用青州白丸子并金夜當等分為末飯飲調下量¶
　虚實大小與服¶
黒子散　治小兒急慢驚風¶
　右用猪牙皂角不拘多少燒為炭為末入麝香少許¶
　金銀薄荷湯調下一字量兒大小與服燒時令帶性¶
<pb:KR3e0067_WYG_375-60b>¶
　不得過¶
至聖保命丹　主小兒急慢驚風並皆治之¶
　　全蝎(五/兩)　南星(十/兩)　蚯蚓屎(十/兩)　硃砂(一/兩)　輕粉¶
　　(二/錢)　田螺殻(二百/箇)¶
　右為末糕糊為丸如鷄頭子大每一丸用薄荷湯化¶
　下¶
葱湯丸　治小兒急慢驚風¶
　　滑石(一/錢)　輕粉(一/錢)　全蝎(半/錢)　白附子(一錢半半/生半熟)¶
<pb:KR3e0067_WYG_375-61a>¶
　　巴豆　南星¶
　右為末蒸餅丸如麻子大每丸對嵗數一嵗以下七¶
　丸未出月一丸氣積驚積金銀薄荷湯下¶
礬皂丸　治小兒急慢驚風涎及去風疾利胸膈次常¶
　服永無痰疾¶
　　北礬(二兩半/飛過)　半夏(薑汁浸/一宿焙)　南星(切作片濃煎/皂角水浸一)¶
　　(宿火/焙乾)　殭蠶(直者可用一兩醋浸一/宿半生半熟各半兩)¶
　右為末薑糊丸桐子大每服十粒至二十粒薑湯下¶
<pb:KR3e0067_WYG_375-61b>¶
　如喉閉熱痛含化爛嚼薄荷新汲水送下甚者及纒¶
　喉風皂角水同茶脚研一二十粒灌下小兒急慢驚¶
　風涎盛皂角水研揩齒上常服食後臨卧薑湯下不¶
　損津液化痰為水¶
問命散(出保/生集)　治小兒急慢驚風發搐¶
　　蜈蚣(一/條)　殭蠶(一條比如/蜈蚣長)¶
　右為細末男左女右搐一字¶
　普濟方卷三百七十五¶
