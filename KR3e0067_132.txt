# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.462251
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十三 
<pb:KR3e0067_WYG_132-1a>¶
欽定四庫全書¶
　普濟方卷一百三十三　明　周王朱橚　撰¶
　　傷寒門¶
　　　傷寒煩渇(論/)¶
夫腎者水臟膀胱者津液之腑二經為表裏傷寒熱入¶
於臟流於少陰之經則腎受病矣水惡燥熱盛則燥故¶
渇而引飲又傷寒邪氣非發汗吐下則不能除治發汗¶
吐下過甚則致津液耗少熱氣内生亦令渇也傷寒病¶
<pb:KR3e0067_WYG_132-1b>¶
煩渇者此謂經發汗吐下已後臟腑空虚津液竭絶腎¶
家有餘熱故使其煩渇也傷寒渇者裏有熱也傷寒之¶
邪自表傳至裏則必有名証隨其邪淺深而見焉雖曰¶
一日在皮二日在膚三日在肌四日在胸五日在腹六¶
日入胃其傳經者又有証形焉太陽主氣而先受邪當¶
一二日發頭項痛而腰脊強者是矣太陽傳陽明則二¶
三日發身熱目疼鼻乾不得卧也陽明傳少陽三四日¶
胸膈痛而耳聾此三陽皆受病為邪在表而猶未甚作¶
<pb:KR3e0067_WYG_132-2a>¶
熱故不言渇至四五日少陽傳太陰則邪氣漸入裏寒¶
邪漸成熱當日之時也津液耗少故腹滿而嗌乾至五¶
六日太陰傳少陰是裏熱又漸深也當此之時則津液¶
為熱所傳漸耗而乾故口燥舌乾而渇及至六七日則¶
少陰之邪傳於厥陰厥陰之為病消渇為裏熱已極矣¶
所謂消渇者飲水多而小便少是謂熱能消水也所謂¶
傷寒病至六七日而渇欲飲水為欲愈之病以其傳經¶
已盡故也是以厥陰病云渇欲飲水少少與之愈者是¶
<pb:KR3e0067_WYG_132-2b>¶
也邪氣初傳入裏熱氣散漫未收斂成熱裏蒸焦膈傳¶
耗津液遂成渇也病人雖渇欲飲水又不可多與之若¶
飲水過多熱少不能消故復為停飲諸疾經曰凡得時¶
氣病至五六日渇欲飲水水飲不能多勿多與也何者¶
以腹中熱尚少不能消之便更與人作病也若大渇欲¶
飲水猶當依証與之與之常令不足勿極意也言能飲¶
一斗與五升又曰渇欲飲水少少與之但以法救之渇¶
者宜五苓散至於大渇欲飲水數升者白虎加人參湯¶
<pb:KR3e0067_WYG_132-3a>¶
主之皆欲潤其燥而生津液也凡得病反能飲水此為¶
欲愈之病其不曉病者但聞病飲水自差小渇者乃強¶
與飲之因成大禍不可復救然則悸動也交結也喘咳¶
噎噦乾嘔腫滿不利小便不利數者皆是飲水過傷而¶
診病之工當須識此勿令悞也歌括云熱氣薫蒸津液¶
耗少所以發渇熱邪深淺條例不同然是渇者大熱裏¶
有熱也或曰六經外証獨少陰曰渇厥陰曰煩何邪少¶
陰屬腎主水熱氣深腎水易竭焉得而不渇厥陰屬肝¶
<pb:KR3e0067_WYG_132-3b>¶
心之母也病主消渇飲水多而小便少是其裏熱也極¶
已子氣乗母於是挾心火以為煩惟煩則消矣凡煩証¶
用藥並去半夏以其煩躁而逐水也若先嘔後渇者則¶
為欲解當與之水先渇後嘔者則為水停心下屬赤茯¶
苓湯活人書曰脉浮渇屬大陽寒表不解心下有水氣¶
而渇者小青龍去半夏加栝蔞湯太陽病服桂枝大汗¶
出後大煩渇者白虎加人參栝蔞脉浮小便不利㣲熱¶
消渇者五苓散傷寒四五日身熱惡風脇下滿手足温¶
<pb:KR3e0067_WYG_132-4a>¶
而渇者小柴胡半夏加人參栝蔞根主之太陽証身體¶
拘熱而渇者小柴胡去半夏為風温栝蔞根湯主之有¶
汗而渇者屬陽明白虎加人參湯主之虚人老人及春¶
秋月可與竹葉石膏湯陽明病但頭汗出小便不利渇¶
飲水漿身必發黄菊東湯小柴胡去半夏加人參栝蔞¶
根湯傷寒身熱或發熱惡風而渇屬少陽少陽脇下硬¶
不大便而舌上白胎而渇小柴胡去半夏加人參栝蔞¶
根湯自利而渇屬少隂傷寒熱入於臟流於少隂之經¶
<pb:KR3e0067_WYG_132-4b>¶
少陰主腎腎惡燥故渇而飲引少陰下利咳而嘔汁猪¶
苓湯主之不利欲飲水者以有熱也白頭翁湯主之切¶
戒太陽証無汗而渇者不可與白虎湯仲景云渇欲飲¶
水無表証者白虎加人參湯脉浮發熱無汗是表未解¶
也不可與白虎湯意以小青龍去半夏加栝蔞也傷寒¶
四五日身熱惡風脇下不滿手足温而渇者小柴胡去¶
半夏加栝蔞人參也陽明証汗多而渇者不可與五苓¶
散汗多胃中燥者茯苓復利小便故也意以竹葉湯與¶
<pb:KR3e0067_WYG_132-5a>¶
之仲景云陽明病發作者有時汗出多言急下之然太¶
陽病渇終不可與白虎湯陽証得汗後脉洪大而渇者¶
方可與之也陽明病渇終不可與五苓散陽明証小便¶
不利汗少脉浮而渇者方可與之此皆仲景之妙也仲¶
景猪苓湯証亦云脉浮發熱渇飲水小便不利者猪苓¶
湯主之凡病非大渇不可與水小渇咽乾者小小飲滋¶
潤之令胃中和若大渇煩躁甚能飲一斗者與五升飲¶
之若全不與則乾燥無由作汗發喘而死常人見因渇¶
<pb:KR3e0067_WYG_132-5b>¶
飲水得汗小渇遂劇飲之致停飲心下滿結喘死者甚¶
衆當以五苓散或陷胸丸與之金匱要畧云得時氣至¶
五六日而渇欲飲水水不能多不當與也何者以腹中¶
熱尚少不能消之便更為人作病矣至七八日大渇欲¶
飲水猶當依証與之常令不足勿極意也凡人但見仲¶
景云得病反能飲水此為愈遂小渇者乃強飲之因成¶
其禍不可勝數大抵傷寒水氣皆因飲水過多所致水¶
停心下氣上乗心則為悸為咳結於胸脇則為水結胸¶
<pb:KR3e0067_WYG_132-6a>¶
胃中虚冷則嘔為噦令氣相搏則為噎上迫於肺則為¶
咳漬入腸中則為利邪熱所搏畜於下焦則為小便不¶
利小腹滿或裏急溢於皮膚則為腫若陽毒倍常燥盛¶
大渇者黒奴丸主之中暑伏熱深累取不瘥其人發咳¶
不已酒蒸黄連丸主之傷寒有所不利者行之取其滲¶
泄也渇而飲停者有燥而煩渇者有病氣去而水氣不¶
得行者其表裏得見煩躁口燥欲飲水水入即病氣去¶
而水氣不得亂頭痛發熱身疼痛欲飲水者有發熱汗¶
<pb:KR3e0067_WYG_132-6b>¶
出復惡寒不嘔心下痞者並宜五苓散其脉浮發熱渇¶
欲飲水小便不利少陰病下利六七日咳而嘔渇心煩¶
不得卧者宜與猪苓散其大病瘥後從腰以下有水氣¶
者牡蠣澤㵼散此利水道滲洩之意也口燥&KR0843;乾脾臟¶
有熱則津液短少故令口燥而舌乾仲景云傷寒無熱¶
口燥渇而煩背㣲寒者白虎湯加人參也又云陽明病¶
渇欲飲水口乾舌燥者白虎加人參湯主之若咽乾者¶
慎不可發汗發汗則重亡津液少陽症口苦咽乾者小柴¶
<pb:KR3e0067_WYG_132-7a>¶
胡主之少陰証口燥咽乾者急下之病人黙黙欲眠目¶
不能閉起居不安其聲嘶或咽乾者當作狐惑治之狐¶
惑証在第十一卷第十三問¶
　　　方¶
人參散　治傷寒大汗後煩渇熱不解脉大者¶
　　人参(一兩去/蘆頭)知母(一/兩)甘草(半兩炙/㣲赤剉)石膏(二/兩)¶
　右搗粗羅為散每服五錢水一大盞入生薑半分煎¶
　　至五分去滓不計時温服¶
<pb:KR3e0067_WYG_132-7b>¶
猪苓湯　治傷寒脉浮發熱渇欲飲水小便不利¶
　　猪苓(去黑/皮)赤茯苓　秦艽(去蘆/頭)滑石¶
　　澤㵼(以上各/一兩)甘草(半兩炙/㣲赤剉)¶
　右搗粗羅為散每服五錢水一大盞煎至五分去滓¶
　　不計時温服¶
犀角散(出聖/惠方)治傷寒身體大熱小便黄赤煩渇不止心¶
　中悶絶言語錯亂睡多驚恐¶
　　犀角屑(一/兩)人參(三分去/蘆頭)赤茯苓(半/兩)茵陳(半/兩)¶
<pb:KR3e0067_WYG_132-8a>¶
　　細辛(半/兩)陳橘皮(半兩湯浸/去白穰)麻黄(半兩去/根節)¶
　　甘草(半兩炙/㣲赤剉)¶
　右搗粗羅為散每服五錢水一大盞入生薑半分煎¶
　　至五分去滓不計時温服¶
黄芩散(出聖/惠方)治傷寒吐下後内外有熱煩渇不止¶
　　黄芩　人參(去蘆/頭)甘草(炙㣲/赤剉)麥門冬(去/心)柴胡(去/苖)¶
　　葛根(以上各/一兩剉)桂心(半/兩)¶
　右搗粗羅為散每服二錢水一中盞入生薑半分棗¶
<pb:KR3e0067_WYG_132-8b>¶
　　二枚煎至五分去滓不計時温服¶
栝蔞根散(出聖/惠方)治傷寒大腸秘澁煩躁不止¶
　　栝蔞根(一/兩)黄芩(一/兩)人參(半兩去/蘆頭)川大黄(一兩剉/碎㣲炒)¶
　　梔子仁(半/兩)川芒硝(一/兩)甘草(半兩炙/㣲赤剉)¶
　右搗粗羅為散每服五錢水一大盞煎至五分去滓¶
　　不計時服如人行十里再服以利為度¶
治傷寒下後煩渇冝服此方(出聖/惠方)¶
　　麥門冬(一兩/去心)五味子(一/兩)人參(一兩去/蘆頭)¶
<pb:KR3e0067_WYG_132-9a>¶
　　甘草(一兩炙㣲赤剉/聖濟作半兩)石膏(一/兩)¶
　右搗粗羅為散每服三錢水一中盞煎至五分不計¶
　　時去滓温服¶
土𤓰根散(出聖/惠方)治傷寒煩渇不止¶
　　土𤓰根(一/兩)麥門冬(一兩/去心)甘草(半兩炙/㣲赤剉)¶
　　枇杷葉(半兩拭去毛炙兩/㣲黄聖濟作一)¶
　右搗粗羅為散每服四錢水一中盞煎至六分去滓¶
　　不計時温服聖濟名麥門冬飲¶
<pb:KR3e0067_WYG_132-9b>¶
黄耆散(出聖/惠方)治傷寒煩渇不止¶
　　黄耆(剉/)麥門冬(去/心)黄芩　葛根(剉/)柴胡(去/苗)人參(去/蘆)¶
　　枇杷葉(拭去毛/炙㣲黄)梔子仁赤茯苓赤芍藥甘草(炙㣲赤剉/各半兩)¶
　右搗粗羅為散每服五錢水一大盞入生薑半分煎¶
　　至五分去滓不計時温服¶
茵陳散(出聖/惠方)治傷寒頭項汗出身體無汗小便不利渇¶
　欲飲水者是瘀熱在裏身欲發黄¶
　　茵陳　梔子仁　川大黄(剉碎/㣲炒)滑石¶
<pb:KR3e0067_WYG_132-10a>¶
　　木通(剉以上/各一兩)甘草(半兩炙/㣲赤剉)¶
　右搗粗為散每服五錢水一大盞煎至五分去滓不¶
　　計時温服如人行十里再服以小便快利為度¶
石膏湯(出聖/惠方)治傷寒已大汗後不利其人煩渇不解其¶
　脉洪大¶
　　石膏　知母　地骨皮　甘草(炙㣲/赤剉)人參(去蘆頭/各一兩)¶
　右搗粗羅為散每服五錢水一大盞入粳米一百粒¶
　　煎至五分去滓不計時温服¶
<pb:KR3e0067_WYG_132-10b>¶
麻黄散(出聖/惠方)治傷寒壯熱煩渇頭痛¶
　　麻黄(去根/節)葛根(剉/)知母　柴胡　梔子仁¶
　　陳橘皮(湯浸去/白穰焙)甘草(炙㣲赤剉以/上各半兩)石膏(二/兩)¶
　右搗粗羅為散每服三錢水一中盞入生薑半分煎¶
　　至五分去滓不計時温服¶
麥門冬散(出聖/惠方)治傷寒下後上氣煩渇不止¶
　　麥門冬(去/心)五味子　人參(去蘆/頭)葛根(剉/)甘草(炙㣲/赤剉)¶
　　石膏　芎藭　桑根白皮(剉各/一兩)¶
<pb:KR3e0067_WYG_132-11a>¶
　右搗粗羅為散每服五錢水一大盞煎至五分去滓¶
　　不計時温服¶
半夏散(出聖/惠方)治傷寒嘔吐煩欲飲水¶
　　半夏(三分湯洗/七遍去滑)蘆根(一兩/剉)赤茯苓　澤㵼(三/分)¶
　　桂心(半/兩)甘草(一分炙/㣲赤剉)麥門冬(三分/去心)¶
　右搗粗羅為散每服三錢水一中盞入生薑半分煎¶
　　至五分去滓不計時温服¶
治傷寒頭痛骨節酸疼或已吐下餘熱不盡口乾煩渇¶
<pb:KR3e0067_WYG_132-11b>¶
　　麻黄(去根節/一兩)知母(一兩/半)葛根(一兩/剉)甘草(一兩炙/㣲赤剉)¶
　　石膏(二兩半聖濟/作一兩半)¶
　右搗粗羅為散每服五錢水一大盞煎至五分去滓¶
　　不計時温服聖濟名葛根麻黄湯¶
竹茹飲子(出聖/惠方)治傷寒吐利後煩渇不止¶
　　青竹茹(一雞/子大)人參(半兩去/蘆頭)烏梅肉(二/枚)¶
　右藥細剉水一大盞煎至五分去滓不計時温頻服¶
青箱子丸(出聖/惠方)治傷寒後熱結在胸膈煩渇¶
<pb:KR3e0067_WYG_132-12a>¶
　　青箱子(二兩外臺/作五兩)黄芩(一/兩)龍膽草(一兩去蘆頭/外臺作三兩)¶
　　梔子仁(一/兩)苦參(剉一/兩)黄蘗(剉一兩外/臺二兩)栝蔞根(一/兩)¶
　右搗羅為末鍊蜜為丸如梧桐子大每服温水下三¶
　　十丸外臺秘要有黄連二兩忌猪肉冷水¶
治傷寒心神熱燥口乾煩渇(出聖/惠方)¶
　　秦艽(一兩/去苖)¶
　右細剉以牛乳一大盞煎至六分去滓不計時温分¶
　　二服¶
<pb:KR3e0067_WYG_132-12b>¶
又方(出聖/惠方)¶
　　栝蔞(二/兩)¶
　右搗粗羅為散每服三錢水一中盞入新竹葉二十¶
　　七片煎至五分去滓不計時温服聖濟不用竹葉¶
知母湯(出聖濟/總録)治傷寒數日不解心躁煩亂小腹脹急¶
　臍下悶痛大渇喘¶
　　知母(焙/)芍藥　麥門冬(去心/焙)柴胡(去/苖)澤㵼(各三/分)¶
　　石膏(一兩/半)黄芩(去黒/心)甘草(炙各/半兩)¶
<pb:KR3e0067_WYG_132-13a>¶
　右搗粗篩每服三錢水一盞入生薑一棗大拍碎竹¶
　　葉三七片同煎至七分去滓食後温服¶
葛根飲(出聖濟/總録)治傷寒頭痛躁渇不得眠睡四支煩痛¶
　　葛根(剉/)黄芩　大青　石膏(碎/)人參(各一/兩)¶
　　甘草(炙半/兩)¶
　右搗粗篩每服三錢水一盞煎至六分去滓温服¶
葛根石膏湯(出聖濟/總録)治傷寒下後頭疼口乾煩渇¶
　　葛根(剉/)麥門冬(去心/焙)黄芩(去黒/心)升麻(各一/兩)¶
<pb:KR3e0067_WYG_132-13b>¶
　　石膏(碎一/兩半)甘草(炙半/兩)¶
　右粗搗篩羅每服三錢水一盞煎至七分去滓温服¶
　　不計時¶
黄芩蘆根湯(出聖濟/總録)治傷寒吐下後内外有熱煩渇不¶
　止¶
　　黄芩(去黒/心)蘆根　人參　赤茯苓(去黒皮/各一兩)¶
　　桂(去粗皮/半兩)¶
　右搗粗篩每服五錢水一盞半入生薑一棗大拍碎¶
<pb:KR3e0067_WYG_132-14a>¶
　　棗三枚擘破同煎至八分去滓温服不拘時¶
芍藥黄連湯(出聖濟/總録)治傷寒温病吐下有餘熱煩渇不¶
　止¶
　　黄芩(去黒心/一兩)&KR0410;藥　黄連(去/鬚)麥門冬(去心焙/各三分)¶
　　栝蔞根(半/兩)甘草(炙一/分)¶
　右粗搗篩每服三錢用水一盞煎至六分去滓食後¶
　　温服¶
葛根鬱金湯(出聖濟/總録)治傷寒熱氣薫蒸臟腑煩渇飲水¶
<pb:KR3e0067_WYG_132-14b>¶
　不休¶
　　葛根(剉/)鬱金(剉/)石膏(碎/)荆芥穗(各一/分)甘草(炙一/錢)¶
　右粗搗篩每服三錢水一盞煎至七分去滓食後臨¶
　　卧温服¶
升麻飲(出聖濟/總録)治傷寒煩躁大渇飲水不休¶
　　升麻　黄芩(去黒/心)葛根(剉/)柴胡(去/苗)山梔子仁¶
　　荆芥穗　牡丹皮　黒牽牛(各一/分)黄連(去/鬚)¶
　　硝石(研各/一分)¶
<pb:KR3e0067_WYG_132-15a>¶
　右粗㨶篩九味入硝石和勻每服三錢水一盞煎至¶
　　七分去滓温服食後臨卧¶
黄連丸(出聖濟/總録)治傷寒時氣煩渇飲水不止¶
　　黄連(去/鬚)栝蔞根(各一/兩)葛根(半/兩)¶
　右搗羅為末鍊蜜丸如梧桐子大每服三十丸煎大¶
　　麥温湯下不拘時¶
茯苓地黄湯(出聖濟/總録)治傷寒後胃熱引飲煩渇不止¶
　　赤茯苓(去黒/皮)生乾地黄(焙/)栝蔞根(各一/兩)知母(焙半/兩)¶
<pb:KR3e0067_WYG_132-15b>¶
　　麥門冬(焙一兩/半去心)¶
　右粗搗每服五錢水一大盞入小麥百粒淡竹葉三¶
　　五片棗三枚擘破同煎至八分去滓温服不拘時¶
土𤓰根湯(出聖濟/總録)治傷寒毒氣上攻津液燥少大渇引¶
　飲¶
　　土𤓰根　甘草(炙半/兩)豉(半/合)¶
　右並細剉分為三服每服用水一盞半入大棗二枚¶
　　擘破同煎至七分去滓食後温服¶
<pb:KR3e0067_WYG_132-16a>¶
栝蔞丸(出聖濟/總録)治傷寒後體虚心脾積熱口乾煩渇¶
　　栝蔞根　黄連(去/鬚)茯神(去/木)麥門冬(去心焙/各一兩)¶
　　桑根白皮(剉/)犀角屑　人參　地骨皮　鐵粉¶
　　黄芩(去黒心/各三兩)甘草(炙半/兩)¶
　右搗羅為末鍊蜜和搗五百杵丸如梧桐子大每服¶
　　三十丸食後煎小麥湯下¶
知母犀角湯(出聖濟/總録)治傷寒後煩渇飲水無度日漸瘦¶
　悴¶
<pb:KR3e0067_WYG_132-16b>¶
　　知母(焙/)犀角屑　升麻(各半/兩)石膏(碎三/分)¶
　右細剉每服五錢以水一盞半入竹葉三七片小麥¶
　　五十粒同煎七分去滓入土𤓰根汁栝蔞根汁各¶
　　半合攪勻食後温服¶
黄芩飲(出聖濟/總録)治傷寒汗後煩熱躁不止¶
　　黄芩(去黒/心)桑根白皮(剉各/三兩)葛根(剉一/兩)甘草(炙半/兩)¶
　　麥門冬(去心焙/一兩)¶
　右搗篩毎服三錢水一盞煎至七分去滓温服不拘¶
<pb:KR3e0067_WYG_132-17a>¶
　　時¶
猪苓湯(出聖濟/總録)治傷寒煩渇小便不利¶
　　猪苓(去黒/皮剉)赤茯苓(去黒/皮)滑石(碎/)葛根(剉/)澤㵼(剉各/等分)¶
　右粗搗篩每服五錢水一盞半煎至八分去滓不計¶
　　時温服¶
柴蘇丸(出聖濟/總録)治傷寒霍亂發熱煩渇¶
　　柴蘇葉藿香葉(各二/兩)乾木𤓰(不入/鹽者)人參¶
　　甘草(㣲炙剉/各一兩)白茯苓(去黑皮/三兩)桂(去粗皮/半兩)¶
<pb:KR3e0067_WYG_132-17b>¶
　右為細末入麝香二錢同研令勻鍊蜜和丸如櫻桃¶
　　大每服一丸嚼破以温水下不計時¶
主傷寒渇¶
　用栝蔞根三兩以水五升煮取一升分二服清淡竹¶
　　瀝一升水二升煮好銀二兩减半去銀先與病人¶
　　飲之然後服栝蔞湯其汁湏冷服¶
黄芩人參湯　治傷寒吐下後内外有熱煩渇不安¶
　　黄芩　人參　甘草　桂心　生薑(各二/兩)¶
<pb:KR3e0067_WYG_132-18a>¶
　　大棗(十五枚/擘破)¶
　右剉以水八升煮取三升分三服徐徐服忌菘菜海¶
　　藻生葱等物¶
栝蔞根湯　傷寒餘熱不止渇欲飲水¶
　　栝蔞根　黄芩(各二/兩)人參　桂心　大黄¶
　　甘草(炙/)芒硝(各二/兩)¶
　右剉以水八升煮取三升去滓飲一升湏臾當下不¶
　　下復飲一升得下不止勿復飲湯藥力勢歇乃可¶
<pb:KR3e0067_WYG_132-18b>¶
　　食糜耳一方用生薑二兩忌海藻菘菜生葱油膩¶
　　等物¶
髙堂丸　治傷寒苦渇煩滿欲死令極飲水法¶
　　大黄(二/分)硝石(三分/熬)釜底黒(一/分)竈突中黑(一/分)黄芩(一/分)¶
　　梁上塵(一/分)麻黄(二分/去節)竈中黄土(一/分)¶
　右八味篩末蜜和如彈丸著一盞水中盡用服之則¶
　　自極飲水汗出則熱除矣一名黑奴丸一名駐車¶
　　丸并療温瘧神良¶
<pb:KR3e0067_WYG_132-19a>¶
增損白术散(出徳/生堂)止渇順氣下食生津宜服之¶
　　白术　乾葛根　茯苓　藿香葉　人參¶
　　木香(各一/兩)陳皮(二/兩)乾生薑(一/錢)¶
　右㕮咀每服四錢水一大盞半煎至七分去滓温服¶
　　不拘時或凉服亦可¶
春澤湯(出御藥/院方)治傷寒不解表裏發渇飲水小便赤澁¶
　陰陽不分疑二之間急難用宜服此藥¶
　　澤㵼(三/錢)猪苓(三/錢)赤茯苓　白术(各二/錢)官桂(一/錢)¶
<pb:KR3e0067_WYG_132-19b>¶
　　人參　柴胡　麥門冬(各二錢/去心)¶
　右㕮咀如法修製每服五錢水盞半燈草二十根同¶
　　煎八分去滓空心服¶
竹葉湯　治兩尺浮身無大熱鬱胃或下利煩渇者¶
　　柴胡(四/兩)黄芩　麥門冬(去/心)甘草　人參¶
　　茯苓(各二/兩)小麥　竹葉(一/把)¶
　右剉以水一斗先煮竹葉小麥減四升去小麥竹葉¶
　　内諸藥煮取三升去滓温服一升大便實者加大¶
<pb:KR3e0067_WYG_132-20a>¶
　　黄二兩¶
黄連厚朴湯(出徳/生堂)治傷寒發熱煩渇自得病一日二日¶
　後大便自利日夜不止¶
　　黄連(三/錢)厚朴(二/錢)¶
　右㕮咀用生薑一小塊切碎同藥和為一處以酒半¶
　　杓勻砂鍋内漫火炒藥以酒乾為度去生薑作一¶
　　服用水一盞半煎七分去滓温服柤再煎此藥¶
五苓散(出指/南方)治中風發熱六七日不解而煩有表裏証¶
<pb:KR3e0067_WYG_132-20b>¶
　渇欲飲水水入則吐名曰水逆及主時行熱病但狂¶
　言煩躁不安精彩言語不與人相當者¶
　　猪苓(去黑/皮)赤茯苓(去黑/皮)白术(各三/分)桂(去粗皮/半兩)¶
　　澤㵼(一兩/)¶
　右搗羅為散毎服二錢白湯調服訖多飲熱湯有汗¶
　　出即愈¶
猪苓湯　治少陰病下利六七日欬而渇嘔而煩不得¶
　眠¶
<pb:KR3e0067_WYG_132-21a>¶
　　猪苓(去黒/皮)赤茯苓(去黑/皮)阿膠(炙/燥)澤㵼　滑石(各一/兩)¶
　右剉碎每服三錢水一盞煎六分去滓温服¶
黄連解毒湯(出徳/生堂)治傷寒或經汗下後有大熱煩渇錯¶
　語不得睡及上焦虚炎口舌生瘡咽喉腫痛心膈煩¶
　躁不安¶
　　黄柏　黄芩　黄連　山梔子(各一/兩)¶
　右㕮咀每服四錢水一盞半煎至七分去滓温服未¶
　　退再服之¶
<pb:KR3e0067_WYG_132-21b>¶
奪命獨參湯(同/前)治傷寒汗下後終日昏悶不省人事發¶
　熱發渇似有狂言一切危急之証宜服此藥服後額¶
　上㣲汗是其應也¶
　　揀苦參(一/兩)¶
　右㕮咀作一服用水一升煎至七分去滓温令隨意¶
　　不拘時服柤再煎亦可嚼滋益¶
升麻葛根湯(同/前)治傷寒身熱發渇在表¶
　　升麻　白芍藥　葛根　甘草(各等/分)¶
<pb:KR3e0067_WYG_132-22a>¶
　右㕮咀水煎温服如在裏宜小柴胡湯並加瓜蔞根¶
治傷寒消渇¶
　用生藕汁一中盞入生蜜一合令勻分為二服¶
　　　傷寒虚煩(論/)¶
夫傷寒虚煩者心中鬱鬱而煩也有胷煩有心中煩有¶
虚煩諸如此者皆熱也若止云煩者表熱也及其邪熱¶
傳裏故有胷中煩心中煩虚煩之别三者要在觀其熱¶
所從來審其虚實而治為不同也如不經發汗吐下而¶
<pb:KR3e0067_WYG_132-22b>¶
煩者則是傳經之熱不作膈實者但與和解而已故經¶
曰心煩喜嘔或胷中煩而不嘔者小柴胡湯主之少陰¶
病二三日心中煩不得卧者黄連阿膠湯主之少陰病¶
胷滿心煩者猪膚湯主之是皆和解而徹熱者也若因¶
吐下發汗後而煩者則是内陷之煩但與湧吐而已下¶
後虚煩不得眠若劇者必反覆顛倒心中懊憹者梔子¶
豉湯主之若少氣者梔子甘草豉湯主之若嘔者梔子¶
生薑豉湯主之心煩腹滿卧起不安者梔子厚朴湯主¶
<pb:KR3e0067_WYG_132-23a>¶
之丸藥大下後身熱不去㣲煩者梔子乾姜湯主之是¶
皆取其吐而湧其熱者也虚煩之狀必中温温然欲吐¶
憒憒然無柰欲其不嘔擾擾亂亂是名煩也非吐則不¶
能已經曰若下後更煩心下濡者為虚煩也梔子豉湯¶
主之脉作結心下滿而煩饑不能食病在胷中瓜蒂散¶
主之二者証均煩也藥均是吐也而有輕重之不同吐¶
下發汗後邪氣乗虚而入煩者則謂之為虚煩與梔子¶
豉湯則是吐劑之輕者不因吐下發汗後邪氣結胷中¶
<pb:KR3e0067_WYG_132-23b>¶
則為膈實與瓜蒂散則是吐劑之重者又陽明病不吐¶
不下心煩者則是煩之實者也與調胃承氣湯下之傷¶
寒二三日心中悸心煩者則煩之虚者也與小建中湯¶
補之煩為熱也悸而煩復為主者以悸為虚悸甚而煩¶
故為虚也少陽之邪入腑者煩而悸則為熱也大抵先¶
煩而悸者是為熱也先悸而煩者是為虚也内經曰治¶
病必先求其本誠哉是言也又云傷寒病後躁煩者有¶
虚煩有穀煩陽氣偏多謂之虚煩病瘥後食穀太早心¶
<pb:KR3e0067_WYG_132-24a>¶
虚不勝穀氣胃内蒸熱謂之穀煩若陰陽和調則虚煩¶
自己損其穀食則穀煩者瘥活人書云不惡寒身不痛¶
頭不疼脉不𦂳但煩熱者此多虚煩諸虚煩熱與傷寒¶
相似然不惡寒身不疼痛故知非傷寒也不可發汗頭¶
不疼脉不𦂳數故知非裏實也不可下如此者内外皆¶
不可攻攻之必遂損竭多死者也此虚煩但當與竹葉¶
湯若嘔者與橘皮湯一劑不愈再與之孫真人云此法¶
數用甚有效傷寒虚煩宜服王叔和云有熱不可大攻¶
<pb:KR3e0067_WYG_132-24b>¶
攻之熱去則寒起並宜服竹葉湯¶
　　　方¶
竹葉湯　治虚煩狀似傷寒但不身疼痛不惡寒或得¶
　汗亡津液燥熱未解内外皆不可攻者汗與竹葉湯¶
　嘔與橘皮湯渇與五苓散¶
　　竹葉(半/把)石膏(碎四/兩)半夏(湯洗去滑/切焙三分)人參(半/兩)¶
　　麥門冬(去心/二兩)甘草(炙半/兩)¶
　右剉如麻豆大每服五錢以水一盞半入粳米一百¶
<pb:KR3e0067_WYG_132-25a>¶
　　餘粒生薑半分拍碎同煎取八分去滓温服并解¶
　　暑毒陰証傷寒未解人勿服若表裏俱虚下利發¶
　　熱去石膏加附子煎名既濟湯濟生除石膏粳米¶
　　加茯苓小麥治傷寒大霍亂吐㵼後心虚煩悶¶
梔子豉湯(出聖濟/總録)治傷寒發汗後虚煩不得眠劇者必¶
　反覆顛倒心中懊憹宜服梔子豉湯又傷寒發汗若¶
　下之煩熱胸中窒痛亦宜服梔子豉湯又傷寒下利¶
　後更煩按之心下濡者虚煩也亦冝服之發汗若下¶
<pb:KR3e0067_WYG_132-25b>¶
　之而煩熱胸中窒者梔子豉湯主之仲景云用梔子¶
　豉湯病人舊㣲溏者不與之¶
　　梔子(十四枚/去皮)豉(四/合)¶
　右剉如麻豆大每服三錢水一盞煎至六分去滓温¶
　　服得快吐止後服¶
烏梅湯(同/前)治傷寒大病瘥後體虚煩滿¶
　　烏梅(取/肉)山梔子仁　甘草(炙/)葛根(各半/兩)¶
　右搗粗篩每服五錢水一盞入豉二七粒同煎至半¶
<pb:KR3e0067_WYG_132-26a>¶
　　盞去滓早晚食後温服¶
麥門冬飲(同/前)治傷寒汗後虚煩心神不寧¶
　　麥門冬(去心/焙)柴胡(去/苗)防風(去/蘆)半夏(湯洗去滑/薑汁製)¶
　　赤茯苓(去黑/皮)犀角(鎊各/半兩)¶
　右搗粗篩每服五錢水一盞半入生薑五片煎至八¶
　　分去滓温服¶
人參湯(同/前)治傷寒汗後虚煩心中滿悶腹脹㣲喘¶
　　人參　白茯苓(去黑/皮)杏仁(去皮尖雙仁/細研各半兩)¶
<pb:KR3e0067_WYG_132-26b>¶
　右除杏仁外剉如麻豆大每服三錢水一盞半入粳¶
　　米百餘粒同煎米熟去滓温空心服¶
麥門冬湯(同/前)治傷寒後不解或寒或熱四肢瘦弱飲食¶
　不能胸中煩滿虚躁¶
　　麥門冬(去心/焙)赤茯苓(去黒/皮)人參　白术(各一/兩)¶
　　桂(去粗皮/半兩)陳橘皮(去白炒/一兩)甘草(炙半/兩)地骨皮¶
　　黄耆(剉各/一兩)¶
　右粗搗篩每服五錢水一盞半煎至八分去滓温服¶
<pb:KR3e0067_WYG_132-27a>¶
　　日再¶
厚朴飲(同/前)治傷寒發汗後氣虚心煩腹滿痰逆不思飲¶
　食¶
　　厚朴(二兩去粗/皮薑汁製)甘草(炙/)半夏(薑汁/製)人參¶
　　陳橘皮(去白焙/各一兩)¶
　右粗搗篩每服五錢水一盞半生薑五片同煎至七¶
　　分去滓空心服¶
薏苡仁湯(同/前)治傷寒汗後煩滿多睡小便赤色¶
<pb:KR3e0067_WYG_132-27b>¶
　　薏苡仁　酸棗仁　防風(去/蘆)人參　甘菊花¶
　　地骨皮　紫蘇子　甘草(炙/)白茯苓(去黑皮/各一兩)¶
　右粗搗篩每服三錢水一盞入荆芥薄荷生薑各少¶
　　許同煎七分去滓温服睡多冷服不睡熱服¶
人參飲(同/前)治傷寒汗後煩滿氣虚心神不寧¶
　　人參　赤茯苓(去黑/皮)陳橘皮(去白/焙)白术(剉炒各/一兩)¶
　右粗搗篩每服五錢水一盞生薑三片煎至七分去¶
　　滓温服日三¶
<pb:KR3e0067_WYG_132-28a>¶
麥門冬茯苓飲(同/前)治傷寒後煩滿心神恍惚不得眠卧¶
　　麥門冬(去心/焙)赤茯苓(去黑/皮)知母(焙/)芎藭¶
　　酸棗仁(㣲/焙)陳橘皮(去白/焙)檳榔(剉/)甘草(炙各/一兩)¶
　右粗搗篩每服五錢水一盞半入生薑五片煎至一¶
　　盞去滓温服日三¶
柴胡湯(出聖濟/總録)治傷寒後虚勞煩熱驚悸不得眠睡¶
　　柴胡(去苗/半兩)酸棗仁(㣲炒/二兩)逺志(去心/一分)當歸　防風(去/蘆)¶
　　人參　生乾地黄　芎藭(各半/兩)麥門冬(去心焙/半兩)¶
<pb:KR3e0067_WYG_132-28b>¶
　　甘草(炙/剉)茯神(去/木)猪苓(去黑/皮)桂(去粗/皮)黄耆(剉各/半兩)¶
　右粗搗篩每服三錢水一大盞生薑三片煎至七分¶
　　去滓温服空心日二服¶
人參湯(同/前)治傷寒後虚勞不得眠煩悶四肢乏力¶
　　人參(一/兩)酸棗仁(㣲焙/三兩)當歸(切/焙)芎藭(剉/)桂(去粗/皮)¶
　　甘草(炙/剉)柴胡(去/苗)白茯苓(去黑/皮)石膏(碎各/一兩)¶
　右粗搗篩每服五錢水一盞半生薑三片煎至一盞¶
　　去滓食前温服¶
<pb:KR3e0067_WYG_132-29a>¶
六神湯(同/前)治傷寒虚煩不安¶
　　人參　白茯苓(去黒/皮)防風(去/蘆)百合　黄耆(剉/)¶
　　乾山芋(各二/兩)¶
　右粗搗篩每服三錢水一盞煎至七分去滓温服不¶
　　拘時¶
酸棗仁湯(同/前)治傷寒後虚煩不得眠卧頭目昏眩¶
　　酸棗仁(炒三/兩)麥門冬(去心焙/二兩)地骨皮(剉一/兩)¶
　右粗搗篩每服三錢水一盞生薑三片同煎至七分¶
<pb:KR3e0067_WYG_132-29b>¶
　　去滓温服不拘時¶
茯神散(同/前)治傷寒後虚煩心腹不快¶
　　茯神(去/木)柴胡(去/苗)陳橘皮(去白/焙)甘草(炙各/一兩)¶
　右粗搗篩每服五錢水一盞半煎取八分去滓温服¶
　　不拘時¶
黄連一物湯(同/前)治傷寒不解恐服藥太多大小便不利¶
　虚煩不安¶
　　黄連(一兩剉碎生薑數/片入酒少許㣲炒)¶
<pb:KR3e0067_WYG_132-30a>¶
　右作一服水一碗煎七分去滓徐徐冷熱皆可服¶
一物黄連瀉心湯　易老隨証加減列於後¶
　　煩者加梔子　燥者加香豉　嘔者加半夏¶
　　滿者加甘草　腹痛加芍藥　脉遲加附子¶
　　大便硬加酒浸大黄¶
　用乾薑附子先煎另熱不僭也後另煎黄連與黄連¶
　　薑附同用少陰渇逆者失下也陰消將盡陽逆上¶
　　行使陰不納也或舌攣言語不正及昏冒與咽喉¶
<pb:KR3e0067_WYG_132-30b>¶
　　痛者少陰也速下之大承氣湯若陽極脉㣲將盡¶
　　者不宜下宜㵼心湯凉膈散去硝清肺亦可飲水¶
　　多心下痞渇别則無惡候者五苓散主之¶
地仙散(同/前)治大病後煩熱不安及一切虚勞煩熱病冝¶
　服之¶
　　地骨皮(去木/二兩)防風(去蘆/一兩)甘草(炙半/兩)¶
　右㕮咀每服四錢水一盞薑五片煎八分不拘時温¶
　　服¶
<pb:KR3e0067_WYG_132-31a>¶
枳實柴胡湯(出濟/生方)治虚煩昏悶嘔逆惡心往來寒熱胷¶
　膈捫之即痛日晩所發潮熱者¶
　　枳實(半兩麩炒令/紫色取瓤)柴胡(去苗/二兩)黄芩(一兩/半)人參(半/兩)¶
　　甘草(炙一/兩半)¶
　右杵為粗末每服四錢水一盞半生薑三片棗一枚¶
　　同煎至七分去滓温服日三不拘時¶
大橘皮湯(出活/人書)治動氣在下不可發汗發汗則亡陽心¶
　中大煩骨節疼痛目運惡寒食則反吐穀不得入先¶
<pb:KR3e0067_WYG_132-31b>¶
　服大橘皮湯吐止後服小建中湯¶
　　甘草(炙半/兩)人參(一/分)竹茹(半/升)橘皮(一兩半/去白)¶
　右剉麻豆大每服五錢生薑四片棗子一枚水二盞¶
　　煎取一盞去滓分二服¶
　　　傷寒譫語(論/)¶
夫傷寒不應發汗而汗之遂致亡陽津液内耗胃中燥¶
實令譫語此或由津液不和内有燥屎或三陽合病或¶
瘀熱蓄血在裏或婦人熱入血室皆使譫語則身當有¶
<pb:KR3e0067_WYG_132-32a>¶
熱脉屬胃胃者足陽明經也陽明為病主身熱故譫語¶
妄言則身當有熱脉當洪大而洪大亦陽脉也故其病¶
為順若譫語而手足四厥脉反沉細而㣲者為逆也然¶
又有鄭聲者取其鄭重之意與譫語相類盖古人以此¶
分虚實醫者當以脉證參合别之不可不慎故謂虛則¶
鄭聲實則譫語傷寒四五日脉沉喘滿沉為在裏而反¶
發汗其津液越出大便為難表虚裏實久久則成譫語¶
發汗後重發其汗亡陽亦為譫語其脉反和者不死陽¶
<pb:KR3e0067_WYG_132-32b>¶
明病下血而譫語者此為熱入血室但頭汗出當刺期¶
門隨其實者而㵼之濈然汗出者則愈病苦譫言妄語¶
人身熱脉當洪大者生沉㣲細手足四逆者死也傷寒¶
譫語何以明之譫者謂喃喃而語也又狂譫謂妄有所¶
見而言也斯皆真氣昏神緒不清之所致夫心藏神而¶
主火病則熱氣歸焉傷寒胃中熱盛上乗於心心為熱¶
冐則神昏亂而語言多出識昏不知所以然遂言無次¶
而成譫妄之語輕者睡中呢喃重者不睡亦語言差謬¶
<pb:KR3e0067_WYG_132-33a>¶
有譫語者有獨語者有狂語者有語言不休者有言亂¶
者此數者見其熱之輕重也譫語與獨語雖間有妄錯¶
之語若與人言有次是熱未至於極者也經曰獨語如¶
見鬼若劇者發則不識人是病獨語未為劇者狂語者¶
熱甚者也由神昏而無所見覺甚則至於喊呌而言語¶
也言語不休者又其甚也至於言亂者謂妄言罵詈善¶
惡不避親疎為神明已亂也經曰諸逆發汗㣲者難差¶
劇者言亂是難可復制也譫語之由又自不同皆當明¶
<pb:KR3e0067_WYG_132-33b>¶
辨之有被火刼譫語者有汗出譫語者有下利譫語者¶
有下血譫語者有燥屎在胃譫語者有三陽合病譫語¶
者有過經譫語者有亡陽譫語者經曰大熱入胃中水¶
竭燥煩必發譫語又腹滿㣲喘口乾咽爛或大便秘則¶
譫語是因被火刼譫語者汗出譫語此為風也湏下之¶
過經可下之下之若早語言必亂以表虚重實故也是¶
汗出譫語者也下利譫語者有燥屎也小承氣湯主之¶
是下利譫語者也下血譫語者此為熱入血室當刺期¶
<pb:KR3e0067_WYG_132-34a>¶
門隨其虚實而㵼之是下血譫語者也譫語潮熱不能¶
食者胃中必有燥屎五六枚也是謂燥屎在胃譫語者¶
也腹滿身重難以轉側口不仁面垢譫語遺尿是三陽¶
合病譫語者也過經譫語者熱也當下之是過經譫語¶
者也發汗多亡陽譫語不可下與柴胡桂枝湯和其榮¶
衛是以有通津液後自愈是亡陽譫語也諸如此脉短¶
則死脉自和則愈又身㣲熱脉浮大者生逆冷脉沉細¶
不過一日死實則譫語氣收斂在内而實者本病也或¶
<pb:KR3e0067_WYG_132-34b>¶
氣上逆而喘滿或氣下奪而自利者皆為逆也經曰直¶
視譫語喘滿者死下利者亦死謂其正氣脫絶也能知¶
虚實之診能識逆從之要治病療病則不失病人有譫¶
語有鄭聲二証鄭聲為虛當用温藥白通湯主之譫語¶
為實當須調胃承氣湯主之服調胃承氣湯而譫語止¶
或更衣者停後服不爾再與之仲景云實則譫語虚則¶
鄭聲重語也世多不别然譫語鄭聲亦相似難辨須更¶
用外證與脉别之若大小便利手足冷脉㣲細者必鄭¶
<pb:KR3e0067_WYG_132-35a>¶
聲也大便秘小便赤手足温脉洪數者必譫語也以相¶
參然後用藥萬全矣大抵傷寒不應發汗即譫語仲景¶
云傷寒四五日脉沉而喘滿沉為在裏反發其汗津液¶
越出大便為難表虚裏實則譫語譫語屬胃胃和則愈¶
不和煩而躁宜服調胃承氣湯然亦有三陽合病譫語¶
者三陽合病腹滿身重難以轉側口中不仁面垢譫語¶
遺尿其脉必滑石不可汗下宜白虎湯有胃實譫語者¶
病人身發熱汗出大便硬為胃實宜調胃承氣湯大承¶
<pb:KR3e0067_WYG_132-35b>¶
氣湯大承氣湯去芒硝尤穏或汗發多亡陽譫語者仲¶
景云發汗多亡陽譫語者不可下此為津液不和與柴¶
胡桂枝湯和其營衛以通津液後自愈恐人作燥屎攻¶
之不可攻也下利譫語為有燥屎脉不㣲細即須下之¶
用小承氣湯譫語而利不止則不治又汗出譫語者風¶
也須候其過經乃下之瘀血譫語者狂言潄水大便黒¶
小便多遍身黄小腹滿縁當汗蓄熱在裏熱化為血故¶
爾輕者犀角地黄湯重者桃仁承氣湯抵當丸有下後¶
<pb:KR3e0067_WYG_132-36a>¶
譫語者傷寒八九日下之胷煩滿驚小便不利譫語身¶
重不可轉側者柴胡加龍骨牡蠣湯有婦人熱入血室¶
譫語者婦人傷寒發熱經水適來晝日明了暮則譫語¶
如見鬼状者此為熱入血室無犯胃氣及上二焦速用¶
小柴胡湯治之若行陽遲致入胃冷津燥中焦上不榮¶
成血塊結胷状須當針期門也若婦人中風發熱惡寒¶
經水適來入血室也當刺期門隨其實而取之已上二¶
焦熱結在期門也若犯胃氣盡夜譫語喜妄小腹滿小¶
<pb:KR3e0067_WYG_132-36b>¶
便利屬抵當湯也發少陽汗則譫語經云汗之則譫語¶
甚謂少陽也下之則額上汗手足逆冷謂下之早也發¶
汗多亡陽譫語不可下柴胡桂枝湯主之火刼譫語口¶
乾煩躁喘滿小柴胡加黑豆大便秘譫語不惡寒反惡¶
熱白虎湯又問仲景云無犯胃氣何也答曰熱因經水¶
適來乗虚入實故血室有熱遂令譫語當以小柴胡解¶
之則與胃實譫語不同胃實有燥糞故宜調胃承氣湯¶
下之若血室有熱譫語非胃家實仲景恐人作胃實攻¶
<pb:KR3e0067_WYG_132-37a>¶
之故曰無犯胃氣也大抵譫語是熱屬陽反見陰証者¶
逆¶
　　　方¶
枳實湯　治傷寒脉沉在裏而反發汗津液越出大便¶
　難甚表虚裏實遂發譫語其人如狂¶
　　枳實(去瓤/麩炒)木香(各一/分)朴硝(三/分)大黄(剉㣲炒/一兩)¶
　　甘草(炙半/兩)¶
　右粗𢷬篩每服五錢水盞半煎至七分去滓温服¶
<pb:KR3e0067_WYG_132-37b>¶
犀角湯　治傷寒邪熱在胃譫言妄語身體壮熱¶
　　犀角(鎊/)大青　人參(各三/分)逺志(去心/一分)升麻(一兩/半)¶
　　柴胡(去/苗)甘草(炙剉/半兩)黄芩(去黑心/各一兩)¶
　右粗𢷬篩每服五錢水一盞半入生薑半分拍碎蘆¶
　　根茅根各五寸同煎至半盞去滓温服一方無生¶
　　薑¶
芎藭湯　治傷寒裏實譫語狂妄¶
　　芎藭(三/分)大黄(炒剉各/一兩)甘草(炙剉/半兩)¶
<pb:KR3e0067_WYG_132-38a>¶
　右粗𢷬篩每服五錢水一盞半煎七分去滓温服¶
柴胡湯　治傷寒熱實煩躁譫語¶
　　柴胡(去/苗)人參　黄芩(去黑心/各一兩)犀角(鎊/)朴硝¶
　　茯神(去木各/三分)甘草(炙剉/半兩)¶
　右粗𢷬篩每服五錢水一盞半煎七分去滓温服¶
人參柴胡湯　治傷寒經六七日不解黙黙煩心腹中¶
　乾燥大腹結澀譫言妄語¶
　　人參(三/分)柴胡(去苗/一兩)芍藥　知母　黄芩(去黑/心)¶
<pb:KR3e0067_WYG_132-38b>¶
　　大黄(剉㣲/炒)萎蕤　半夏(湯洗七/遍焙)甘草(炙各/半兩)¶
　右粗𢷬篩每服五錢水一盞半入生薑一分拍碎同¶
　　煎至七分去滓温服¶
黄芩散　治傷寒煩熱不解譫言妄語欲發狂走¶
　　黄芩(去黑/心)甘遂(麩炒/黄)龍膽(去蘆頭/各一兩)¶
　右粗𢷬篩為散每服一錢冷水調下更令病人飲水¶
　　三兩盞腹滿則吐之此方療積熱之甚¶
栝蔞散　治傷寒發熱煩躁言語譫妄目赤口乾心神¶
<pb:KR3e0067_WYG_132-39a>¶
　恍惚¶
　　栝蔞根(二/兩)鬱金　甘草(生各/一兩)¶
　右𢷬羅為散每服一錢生薑蜜水調下不拘時¶
柴胡桂枝湯　治傷寒發汗多亡陽譫語不可下與此¶
　和其營衛以通津液後自愈¶
　　柴胡(去苗/四兩)桂(去粗/皮)黄芩(去黑/心)芍藥　人參(各一/兩半)¶
　　半夏(湯洗七/遍焙)甘草(炙各/一兩)¶
　右剉如麻豆大每服五錢水一盞半入生薑半分拍¶
<pb:KR3e0067_WYG_132-39b>¶
　　碎大棗三枚擘破同煎至七分去滓温服日三¶
人參湯　治厥陰病亡陽譫語驚狂者¶
　　人參　茯苓(各二/兩)甘草　菖蒲　當歸¶
　　紫石英　熟地黄(各一/兩)¶
　右以水五升煮取二升去滓温服七合¶
人參柴胡湯　治傷寒不分陽陰汗下太早為紅靨發¶
　大熱并譫語不得安寧宜服之¶
　　人參(二/兩)柴胡　麥門冬(去心各/二兩)¶
<pb:KR3e0067_WYG_132-40a>¶
　右㕮咀分作三服水一大碗煎至七分去滓冷服熱¶
　　亦可滓再煎¶
犀角散(出聖/惠方)治傷寒邪熱在胃譫語錯亂¶
　　犀角屑　川升麻　柴胡(去/苖)葛根(剉/)¶
　　川芒硝(各一兩一方/用馬牙硝)甘草(炙㣲/赤剉)藍葉(各半/兩)¶
　右為散每服四錢以水一中盞煎六分去滓不拘時¶
　　温服¶
柴胡散(出聖/惠方)治傷寒譫語頭疼壯熱百骨節疼痛¶
<pb:KR3e0067_WYG_132-40b>¶
　　柴胡(去/苗)赤芍藥　知母　梔子仁(各一/兩)川升麻¶
　　黄芩　大青　川大黄(剉碎/㣲炒)杏仁(湯浸去皮尖雙/仁麩炒㣲黄)¶
　　甘草(炙㣲赤剉/各三分)石膏(四/兩)¶
　右粗羅為散每服四錢以水一中盞入豉五十粒煎¶
　　六分去滓不計時温服¶
黄藥散　治傷寒發熱面目赤黄煩躁欲走如見鬼神¶
　譫語不禁¶
　　黄藥　川大黄(剉碎/㣲炒)梔子仁　人參(去蘆/頭)㯽榔¶
<pb:KR3e0067_WYG_132-41a>¶
　　鬱金　甘草(炙㣲/赤剉)龍膽(去蘆/頭)犀角屑(各半/兩)¶
　　川朴硝(二/兩)紫苑(一/兩)¶
　右細羅為散每服二錢以雞子清調下蜜水調下亦¶
　　得用不拘時服¶
漢防己散(出聖/惠方)治傷寒熱毒逼心譫語見鬼不安¶
　　漢防己(半/兩)桂心　防風(去蘆頭/各三分)甘草(半兩炙/㣲赤剉)¶
　　地黄(二斤研/絞取汁)¶
　右搗羅為末入地黄汁中更入水一大盞調勻入銀器¶
<pb:KR3e0067_WYG_132-41b>¶
　　中盛於甑上蒸半日取出每服三合以温水調下¶
　　不計時¶
又方(出聖/惠方)¶
　　犀角屑(一/兩)黄連(半/兩)茯神(三/分)甘草(半兩炙/㣲赤剉)¶
　右粗為散每服五錢以水一大盞煎五分去滓不計¶
　　時温服¶
生地黄散(出聖/惠方)　治傷寒心膈熱毒煩悶譫語失度¶
　　生地黄(三/兩)𤣥參　赤茯苓(各一/兩半)麥門冬(去/心)¶
<pb:KR3e0067_WYG_132-42a>¶
　　川升麻(各一/兩)甘草(半兩炙/㣲赤剉)¶
　右𢷬羅為末每服五錢以水一大盞煎五分去滓不¶
　　計時温服¶
又方(出聖/惠方)治傷寒經五六日未經發汗大便結澀譫言¶
　妄語煩躁不安¶
　　前胡(去蘆/頭)葛根(各一/兩剉)川大黄(二兩剉/碎㣲炒)¶
　右為粗散每服四錢以水一中盞煎至六分去滓不¶
　　計時温服以利為度¶
<pb:KR3e0067_WYG_132-42b>¶
葛根散(出聖/惠方)治傷寒熱毒在裏譫言妄語體熱心躁¶
　　葛根(剉/)黄芩(各一/兩)川大黄(二兩剉/碎㣲炒)柴胡(去/苗)¶
　　犀角(各一/兩)甘草(半兩炙/㣲赤剉)¶
　右為散每服四錢以水一中盞煎至六分去滓不計¶
　　時温服以通利為度¶
赤茯苓飲(出聖/惠方)治傷寒心臟虚熱譫語恍惚不定¶
　　赤茯苓(一兩/半)牡蠣(一兩燒/為粉)龍骨(一兩/半)黄芩(一/兩)¶
　右為粗散先以水二大盞入羊心一枚煮熟去羊心¶
<pb:KR3e0067_WYG_132-43a>¶
　　次入藥五錢生薑半分煎至七分去滓不計時温¶
　　服分為二服¶
大承氣湯(出聖/惠方)治傷寒陽明病譫語有潮熱不能食者¶
　必有燥糞在膓胃若能食者但耳聾宜服此湯下之¶
　　川大黄(二兩剉/碎㣲炒)川芒硝(一兩/半)枳實(三分麩/炒黄)¶
　　厚朴(一兩去粗皮塗生/薑汁炙令香熟)¶
　右為散每服四錢以水一中盞煎至六分去滓温服¶
　　如人行五里再服以利為度¶
<pb:KR3e0067_WYG_132-43b>¶
鉛霜散(出聖/惠方)治傷寒得汗後心狂譫語欲走¶
　　鉛霜(細/研)馬牙硝　人參(去蘆/頭)鬱金　茯神(各半/兩)¶
　　甘草(一分炙/㣲赤剉)¶
　右細羅為散每服二錢不計時煎麥門冬湯温調下¶
鬱金散(出聖/惠方)治傷寒發班譫語大便不通心腹脹滿欲¶
　走¶
　　鬱金(三/分)川大黄(一兩半剉/碎㣲炒)梔子仁(三/分)柴胡(去苗/半兩)¶
　　甘草(一分炙/㣲赤剉)犀角屑(半/兩)¶
<pb:KR3e0067_WYG_132-44a>¶
　右細羅為散每服二錢煎葱豉湯下如人行十里再¶
　　服大便通利為度¶
朱砂散(出聖/惠方)治傷寒伏熱在心脾譫言状如癡人¶
　　朱砂(細/研)太陰元精(各半兩/細研)犀角屑(一/兩)鉛霜(半兩/細研)¶
　　紫石英(三分細研/水飛過)人參(去蘆/頭)赤茯苓¶
　　防風(各一兩/去蘆頭)訶梨勒皮(三/分)¶
　右細羅為散入上件四味同研令勻每服二錢葱湯¶
　　調下不計時¶
<pb:KR3e0067_WYG_132-44b>¶
　　　傷寒發斑(論/)¶
夫傷寒發斑陽盛故也其病在表或未經發汗或已發¶
汗未解或吐下後邪熱不除毒氣内盛因表虚熱毒乗¶
虚出於皮膚發為斑疹如錦紋若色赤及發在五日内¶
者可治若色黑過七日乃發難治甚則喉舌身體皆成¶
瘡也歌云温毒成斑肌肉焦石膏一劑毒須消若還黑¶
毒乗虚出疹痘斑瘡别有條大抵發斑不可用表藥盖¶
表虚裏實若發其汗重令開洩則斑爛也咽痛元參升¶
<pb:KR3e0067_WYG_132-45a>¶
麻湯斑出大青四物湯又名阿膠大青湯又猪膽雞子¶
湯近用升麻葛根湯最良下部生瘡咳而下利嘔吐青¶
汁眼赤口瘡者黄連橘皮湯斑瘡豌豆黄連一物煮濃¶
汁服大妙青黛大如棗服之又青木香煮湯汁服瘡出¶
煩疼者五物木香湯犀角大青湯芒硝猪膽塗瘡法証¶
治論化証湯乃白虎加人參湯别名也孫兆用紫雪有¶
下証者調胃承氣湯又云温毒渾身似錦紋發斑癮疹¶
嘔吐頻或時咳逆心煩悶冬感於寒發在春温毒黑膏¶
<pb:KR3e0067_WYG_132-45b>¶
方嘔青汁者葛根橘皮湯夫熱病在裏已發汗未解或¶
吐下後熱毒氣不散煩躁譫語此為表虚裏實熱燥於¶
外故身體發斑如錦紋凡發斑不可用發表藥令瘡開¶
洩更增斑爛表虚故也又歌曰血如温毒黑膏良熱病¶
重陽别有湯裏實表虚因發出若還發汗愈增瘡病証¶
屬陽誤投温藥或當汗不汗或當下不下或當汗下未¶
解陽熱内然蒸濕外迫熱毒入胃以致發斑盖熱必傷¶
血血熱不散裏實表虚由是熱氣乗虚出於皮膚輕則¶
<pb:KR3e0067_WYG_132-46a>¶
如疿子重則如錦紋是也斑家慎勿發汗汗之重令開¶
洩斑爛又加多也凡斑畧見一二須早圖又曰稍延獨¶
陽絶陰不可救藥其發黑斑者熱劇胃爛無及矣然而¶
斑文方萌與蚊跡類焉又不可誤用藥也發斑多見於¶
胸腹蚊跡多在手足之間闗前陽脉洪大病人昏潰先¶
紅後赤者斑也陽脉不洪病人自静先紅後黄者蚊跡¶
也發班屬陽陽毒具而陰脉形或大極自利或怫鬱氣¶
短而燥糞久不得通盧扁復生莫能施其巧温毒發斑¶
<pb:KR3e0067_WYG_132-46b>¶
冬月冒寒至春間陽盛則發病凡吐下而表未解毒未¶
消也黑膏主之肌肉斑爛咳而心悶下利嘔吐清汁下¶
部病或口瘡黄連橘皮湯葛根橘皮湯熱病發斑時氣¶
發斑大青四物湯猪膽雞子湯陽毒曰重陽發斑有舌¶
乾咽痛者元參升麻湯發斑通用升麻葛根湯敗毒散¶
犀角地黄湯熱多者元參升麻湯加生薑烏梅又黄連¶
一物湯青木香一物湯可擇用有下証者少與調胃承¶
氣湯孫兆用紫雪一劑証治論用白虎加人參湯發斑¶
<pb:KR3e0067_WYG_132-47a>¶
湯劑須以紫草川芎為佐血熱内結者與小柴胡湯發¶
斑小㸃稀疎色常鮮細者易治或如錦紋瘾起并塌者¶
難治若初發色紅漸次㣲㸃良久㸃又轉其面色肌肉¶
黧晦者斷不可救初發便如黑誌亦然赤斑五死一生¶
黒斑十死凡内外熱熾汗下不解煩悶咳嘔足冷耳聾¶
便是發斑之証¶
　　　方¶
漏蘆散(出聖/惠方)治傷寒斑出瘾疹如錦紋而咳𠻳心神煩¶
<pb:KR3e0067_WYG_132-47b>¶
　悶嘔吐不止¶
　　漏蘆　陳橘皮(湯浸去/白穰焙)前胡(去蘆/頭)麻黄(去根/節)¶
　　黄芩　杏仁(湯浸去皮尖雙仁/麩炒㣲黄各一兩)¶
　右為散每服四錢以水一中盞煎至六分去滓不拘¶
　　時温服¶
黄芩湯(出聖/惠方)治傷寒臓腑壅毒不得宣疎肌膚發斑¶
　　黄芩　大青　川升麻　石膏(以上各/一兩)¶
　　梔子仁(半/兩)川朴硝(二/兩)¶
<pb:KR3e0067_WYG_132-48a>¶
　右為散每服五錢以水一大盞半入豆豉五十粒葱¶
　　白二莖生薑半分煎至五分去滓不拘時温服稍¶
　　利為度¶
又方(出聖/惠方)¶
　　犀角屑(一/兩)川大黄(二兩剉/碎㣲炒)梔子仁(半/兩)藍葉(一/兩)¶
　　川升麻(一/兩)甘草(半兩炙/㣲赤剉)¶
　右為散每服五錢以水一大盞煎至五分去滓不拘¶
　　時温服¶
<pb:KR3e0067_WYG_132-48b>¶
黄芩散(出聖/惠方)治傷寒十日内未得汗表裏有熱發斑狂¶
　言欲走眼目俱黄心中煩悶大便不利¶
　　黄芩　大青　川升麻　川大黄(剉碎㣲炒/各一兩)¶
　　甘草(半兩炙/㣲赤剉)茵陳(一/兩)川朴硝(一/兩)梔子仁(半/兩)¶
　　黄連(半兩/去鬚)¶
　右為散每服五錢以水一大盞入竹葉三七片煎至¶
　　五分去滓不計時温服以利為度¶
大青散(出聖/惠方)治傷寒身面發斑¶
<pb:KR3e0067_WYG_132-49a>¶
　　大青(一兩/半)川升麻(二/兩)甘草(二兩炙/㣲赤剉)¶
　右為散每服五錢以水一大盞入豆䜴小半合煎至¶
　　五分去滓温服不計時¶
猪膽雞子湯(出聖/惠方)治傷寒斑瘡欲出脉洪大心躁熱但¶
　令患人溺於紙上如金色是也宜服此¶
　　猪膽汁(一/合)釅醋(一/合)雞子(一枚打/破去黄)¶
　右相和煎三兩沸放温頓服強人盡服羸人六七次¶
　　服汗出愈¶
<pb:KR3e0067_WYG_132-49b>¶
升麻散(出聖/惠方)治傷寒熱毒不解欲變成斑服此解毒¶
　　川升麻　梔子仁　大青　黄芩　甘草(炙㣲赤/剉一兩)¶
　　石膏(二/兩)¶
　右為散每服五錢以水一大盞入生地黄汁半合煎¶
　　至六分去滓不計時温服¶
犀角散(出聖/惠方)治傷寒赤斑不止¶
　　犀角屑　麻黄(去根/節)梔子仁　黄連(去/鬚)地骨皮¶
　　甘草(炙㣲/赤剉)馬牙硝　鬱金(以上各/一兩)石膏(二/兩)¶
<pb:KR3e0067_WYG_132-50a>¶
　右爲散每服五錢以水一大盞煎至五分去滓不計¶
　　時温服以瘥為度¶
治傷寒黑斑出不止宜服¶
　　川升麻(一/兩)黄芩(一兩/半)川大黄(一兩剉/碎㣲炒)犀角屑(一兩/半)¶
　　川芒硝(一/兩)梔子仁(一/兩)¶
　右為散每服二錢煎甘豆湯放冷調下不拘時以差¶
　　為度¶
天竺黄散　治傷寒發斑瘡已出心臟尚有餘熱不除¶
<pb:KR3e0067_WYG_132-50b>¶
　發斑煩躁¶
　　天竺黄(研/)川升麻　子芩　茯神(去/木)犀角屑¶
　　赤芍藥　人參(去蘆/頭)鉛霜(研以上/各半兩)麥門冬(去心焙/乾一兩)¶
　　甘草(炙㣲赤/剉半兩)梔子仁(一/兩)黄連(一分/去鬚)¶
　右為散入研了藥令勻每服一錢煎竹葉湯下不計¶
　　時¶
黄連散　治傷寒斑毒不解¶
　　黄連(一兩/去鬚)犀角屑(半/兩)石膏(二/兩)梔子仁(一/兩)¶
<pb:KR3e0067_WYG_132-51a>¶
　　甘草(半兩炙/㣲赤剉)¶
　右為散每服四錢以水一中盞煎至六分去滓不計¶
　　時温服¶
阿膠湯　治傷寒一二日及十餘日發黄疸斑出皆主¶
　之一名大青四物湯¶
　　大青(四/兩)甘草(半兩炙/㣲赤剉)黄明膠(半兩杵碎炒令/黄燥亦用阿膠)¶
　　豉(五/兩)¶
　右細剉和勻每服半兩以水一中盞煎至六分去滓¶
<pb:KR3e0067_WYG_132-51b>¶
　　不拘時¶
又方¶
　　大黄(三/兩)甘草(二/兩)杏仁(三十/粒)芒硝(五/合)麻黄(二/兩)¶
　　黄芩(一/兩)巴豆(二十/粒)¶
　右熬𢷬蜜和丸如大豆每服三丸當利毒利不止米¶
　　飲止之家人視病者亦可先服取利則不相沾染¶
　　也此丸亦可預合置¶
犀角湯　治傷寒熱毒内盛身發赤斑¶
<pb:KR3e0067_WYG_132-52a>¶
　　犀角(鎊/)麻黄(去根/節)石膏(各一/兩)山梔子仁(一兩/半)¶
　　黄連(去須/三分)¶
　右搗篩每服五錢水一盞半煎至一盞去滓温服¶
山梔子湯　治傷寒發斑心躁煩亂¶
　　山梔子仁(三/分)大青　升麻(各一/兩)阿膠(炒令燥/半兩)¶
　右搗篩每服五錢用水一盞半入豉百粒同煎至一¶
　　盞去滓¶
麻黄葛根湯　治傷寒發斑狀如錦紋嘔逆煩悶¶
<pb:KR3e0067_WYG_132-52b>¶
　　麻黄(去根/節)葛根(剉/)知母(焙/)陳橘皮(湯浸去/白焙)¶
　　黄芩(去黒心/各一兩)杏仁(湯浸去皮/尖雙仁炒)甘草(炙各/半兩)¶
　右搗篩每服五錢水一盞半去滓温服¶
犀角散　治傷寒毒氣外攻皮膚發狂躁熱¶
　　犀角(鎊/)黄芩(去黒/心)大青　馬牙硝(另/研)黄連(去/鬚)¶
　　麥門冬(去心焙/各一兩)山梔子仁　牛黄(另/研)赤茯苓(去黒/皮)¶
　　天竺黄(另/研)甘草(炙各/半兩)麝香(另研/一錢)¶
　右搗研為散每服三錢煎竹葉湯調下不計時¶
<pb:KR3e0067_WYG_132-53a>¶
石膏湯　治傷寒發黑斑¶
　　石膏(一兩/半)麻黄(去根/節)桂(去粗皮/一兩半)葛根(一/兩)黄連¶
　　故鞋(一隻去/土細剉)蜀椒(去目并閉口/炒出汗一分)¶
　右搗篩每服五錢水一盞半煎至一盞去滓温服衣¶
　　覆取汗¶
知母湯　治傷寒毒氣滋盛蒸於肌膚發為赤斑通身¶
　大熱頭痛精神昏亂¶
　　知母(焙/)牽牛子(炒/)山梔子仁　大黄(剉/炒)黄芩(去黑/心)¶
<pb:KR3e0067_WYG_132-53b>¶
　　牡丹(去/心)麻黄(去根節/一兩)荆芥穂　硝石　虎杖¶
　　射干　羗活(去蘆/頭)杏仁(各一/分)連翹(半/兩)半夏(一錢以/生薑二)¶
　　(錢同搗捻作/餅子暴乾)¶
　右搗粗篩每服五錢水一盞半煎至一盞去滓温服¶
黄芩湯　治傷寒發斑煩躁除胃内瘀熱¶
　　黄芩(去黑心/一兩)山梔子仁　甘草(炙一/兩)馬牙硝(半/兩)¶
　右搗篩每服三錢水一盞煎至七分去滓温服不計¶
　　時¶
<pb:KR3e0067_WYG_132-54a>¶
黄連散　治傷寒發斑¶
　　黄連(去鬚/一兩)檳榔(剉半/兩)甘草(炙半/兩)¶
　右搗羅為散每服二錢入蜜少許如㸃湯放温服不¶
　　計時¶
𤣥參升麻湯　治傷寒失下不當下之熱毒在胃發斑¶
　如錦文甚則煩躁譫語兼治喉閉腫痛¶
　　升麻　𤣥參　甘草(炙各/半兩)¶
　右剉為散每服五錢水一盞半煎至七分去滓温服¶
<pb:KR3e0067_WYG_132-54b>¶
　　温毒亦能發¶
化斑湯　治斑毒¶
　　人參　石膏(各半/兩)萎㽔　知母　甘草(各一/分)¶
　右剉散每服五錢水一盞半入糯米一合煎八分取¶
　　米熟為度去滓温服¶
香䜴湯　治肺腑臟暴氣斑㸃¶
　　香豉(一升綿/裏熬)葱鬚(切一/兩)石膏(八兩/碎)梔子仁(三兩/擘)¶
　　生薑(六/兩)大青(二/兩)升麻(三/兩)芒硝(三/兩)¶
<pb:KR3e0067_WYG_132-55a>¶
　右切以水六升煮七味取二升五合去滓然後下芒¶
　　硝分為三服¶
麻黄解肌湯　一二日便服之¶
　　麻黄　甘草　升麻　芍藥　石膏(各一/兩)¶
　　杏仁(三十/枚)貝齒(三/枚)¶
　右末之以水三升煮取一升頓服取汗出即愈便食¶
　　豉粥補虚即宜也¶
又方¶
<pb:KR3e0067_WYG_132-55b>¶
　　麻黄(二/兩)黄芩　桂(各一/兩)生薑(三/兩)¶
　右以水六升煮取二升分為四服¶
葛根解肌湯¶
　　葛根(四/兩)芍藥(二/兩)麻黄　大青　甘草　黄芩¶
　　石膏　桂(各一/兩)大棗(四/枚)¶
　右以水五升煮取二升去滓分為三服㣲取汗¶
升麻湯　治大人小兒傷風寒温疫頭痛發熱體疼斑¶
　瘡已發未發均可服¶
<pb:KR3e0067_WYG_132-56a>¶
　　升麻　乾葛　甘草　芍藥(各等/分)¶
　右㕮咀每服五錢水二盞煎七分去滓熱服小兒量¶
　　與一法加紫草茸煎¶
鼠粘子散　治傷寒斑瘡毒氣盛脉洪盛大便秘澁咽¶
　膈不利或致疼痛語聲不出¶
　　鼠粘子(炒/)丹參　升麻　甘草(炙/)乾薄荷葉¶
　右等分每服三錢水二盞半煎至七分去滓不計時¶
　　服凡似感風熱而咽疼聲重類疹証皆宜服之¶
<pb:KR3e0067_WYG_132-56b>¶
煮萍飲　治斑瘡甚者¶
　　青萍　紫萍(各一握/凈洗)¶
　右煮羮吃三服¶
神仙紫雪¶
　　黄金(十/兩)寒水石　石膏(各四兩/八錢)犀角¶
　　羚羊角(各一/兩)元參(一兩/六錢)沉香　木香¶
　　丁香(各半/兩)　甘草(八/錢)升麻(六/錢)¶
　右以水五升煮黄金至三升去金入諸藥再煎至一¶
<pb:KR3e0067_WYG_132-57a>¶
　　升濾去滓投朴硝三兩二錢㣲大火煎以柳木箆¶
　　子攪勿停手候欲凝入盆中更下研朱砂麝香各¶
　　三錢急攪令勻候冷凝成雪也每服一錢細細嚥¶
　　之¶
　¶
　¶
　¶
　¶
<pb:KR3e0067_WYG_132-57b>¶
　¶
　¶
　¶
　¶
　¶
　¶
　¶
　普濟方卷一百三十三¶
