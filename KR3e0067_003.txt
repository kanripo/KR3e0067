# -*- mode: mandoku-view; -*-
#+TITLE: 普濟方
#+DATE: 2015-08-24 23:06:44.787543
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三
<pb:KR3e0067_WYG_003-1a>¶
欽定四庫全書¶
　普濟方卷三　　　　　明　周王朱橚　撰¶
　　方脉總論¶
　　　辨七表八裏脉法¶
浮芤滑實弦𦂳洪爲七表　遲緩濇㣲沉伏濡弱爲八¶
裏　浮爲中風左手寸口脉浮中風發熱頭痛關脉¶
浮腹脹胃虚尺脉浮大便難右手寸口脉浮肺風鼻塞¶
關脉浮食不消化尺脉浮小便澀　芤爲失血及血實¶
<pb:KR3e0067_WYG_003-1b>¶
左手寸口脉芤則吐血或衂血關脉芤大便下血尺脉¶
芤小便赤及下血右手寸口脉芤胷中有積血關上脉¶
芤腹内有瘀血尺脉芤小腹疼痛下血　滑爲吐逆寸¶
口滑胸滿氣逆關滑胸中寒吐逆不欲食尺脉滑爲下¶
痢婦人月信不通滑脉但在寸關皆主吐逆　實為下¶
痢寸口實胸中熱關脉實腹中滿寒疝氣急下痢尺脉¶
實小腹滿痛小便澀　弦爲拘急寸口脉弦胸中急痛¶
關脉弦胃中寒心下拘急尺脉弦小腹急滿左右弦皆¶
<pb:KR3e0067_WYG_003-2a>¶
主拘急　𦂳爲痛寸口脉𦂳頭中痛關脉𦂳心下痛尺¶
脉𦂳臍下痛左右𦂳皆主痛也　洪爲實寸口脉洪胷¶
脇熱滿闗脉洪胃中有實熱吐逆無常尺脉洪小腹滿¶
陰中痛左右洪皆主熱　遲爲寒寸口脉遲上焦有寒¶
關脉遲中焦有寒尺脉遲下焦有冷左右遲皆主寒¶
緩爲風結寸口脉緩皮膚不仁闗脉緩腹中有風結尺¶
脉緩下焦有寒左右緩皆主風寒　㣲爲氣結寸口脉¶
㣲上焦寒氣痞結關脉㣲胃中寒心下痛愊愊然尺脉¶
<pb:KR3e0067_WYG_003-2b>¶
㣲小腹有寒聚左右㣲皆為氣痛　濇為血滯寸口脉¶
濇陽氣虚衛氣虚不足關脉濇心血氣虚榮氣不足脛¶
逆冷腹中雷鳴左右濇皆主氣不足　沉爲水寸口脉¶
沉胸中有寒飲關脉沉心下滿短氣尺脉沉腰痛脚弱¶
有積水氣左右沉皆主水　伏爲物聚寸口脉伏胸中¶
物聚關脉伏有水氣溏洩尺脉伏水榖不化左右伏皆¶
有物聚　濡爲虚損寸口脉濡氣少虚損多汗關脉濡¶
苦重下虚弱尺脉濡發熱惡寒左右濡俱主虚損　弱¶
<pb:KR3e0067_WYG_003-3a>¶
為筋萎寸口脉弱陽氣虚汗自出關脉弱胃氣不足小¶
熱大虚尺脉弱骨肉痠疼左右弱皆主虚　浮芤相搏¶
中風衂血　浮滑相搏中風吐逆　浮實相搏中風下¶
痢　浮弦相搏中風拘急　浮𦂳相搏中風體痛　浮¶
洪相搏中風發熱¶
　　　論七表形候歌¶
浮如指下捻葱葉¶
　浮者陽也主風虚運動之候浮應東方木木生風故¶
<pb:KR3e0067_WYG_003-3b>¶
　脉髙虚而浮泛其狀一尋之若透皮膚之間按之不¶
　足舉之有餘似乎太過其脉虚軟混然如指下捻葱¶
　葉之狀謂之浮凡息數盛急主風邪之候浮洪中風¶
　體熱浮滑中氣痰逆浮𦂳則風痰體痛浮緩氣痰體¶
　倦虚氣相并也㣲浮者虚勞冷汗寸浮主頭目昏痛¶
　關浮氣滿不食尺浮腎臟虚風浮入肺竅壅塞主大¶
　腸不利¶
芤則中虚有兩頭¶
<pb:KR3e0067_WYG_003-4a>¶
　芤者陽也榮衛妄行失血之候也氣則關膈不能續¶
　故脉來指下尋之其狀兩頭則有中間全無脉者氣¶
　之府也血爲榮氣爲衛血隨氣氣引導血也氣既失¶
　導而不能相隨故絶處者為氣所格也按則兩頭有¶
　中間無指下尋之若散之狀謂之芤凡芤主失血芤¶
　浮主風吐血芤滑氣逆吐血微芤便中利血寸芤而¶
　𦂳吐血膈痛關芤乃瘀血停留兼滑亦吐血尺芤即¶
　小腸便血而痛也右尺芤則大腸下血¶
<pb:KR3e0067_WYG_003-4b>¶
滑似動珠來往利¶
　滑者陽也主氣交併逆動之候也滑應北方壬癸水¶
　故脉往來流利圓滑如珠象水貎也其狀指下尋之¶
　三關如珠動按之則定不出圓圓凑指滑利若按動¶
　珠之狀謂之滑滑者陰氣壅陽氣虚滑而數者主寒¶
　熱滑而洪者主吐逆翻胃𦂳滑者主體倦小腸急痛¶
　㣲滑上部或冷逆下部則下痢氣疼寸滑主見吐逆¶
　關滑胃中積冷尺滑主上熱下冷而虚躁也¶
<pb:KR3e0067_WYG_003-5a>¶
實向浮中取次求¶
　實者陽也象中央戊巳土之位故體來實髙下取之¶
　皆有主三焦滿也其脉指下尋之未絶舉之有餘而¶
　積陽於内壅而不散三焦皆滿指下按浮中流故氣¶
　壅於中脉來髙下各得其所故脉之狀似實也寸實¶
　主胷中伏熱不能進食關實中焦氣滿膨刺也¶
弦苦筝弦時帶數¶
　弦者陽也象東方木位氣血收斂之貎指下尋之脉來¶
<pb:KR3e0067_WYG_003-5b>¶
　筝弦而小直氣血收斂筋脉不能舒暢故脉象弦貎¶
　按之不足舉之有餘若筝弦小直時帶數曰弦主拘¶
　急勞急體痛乏力虚汗寸弦頭目痛關弦胸積冷胃¶
　中時逆惡寒尺弦丹田冷而盗汗虚夢尺寸弦胸中¶
　急痛闗弦主心中拘急尺主小腸急痛¶
𦂳伏琴弦促軫留¶
　𦂳者陽也主三陽併盛形如轉索伏於陽絡之候也¶
　故尋之三關通度𦂳急如促琴軫也由隂陽相搏氣¶
<pb:KR3e0067_WYG_003-6a>¶
　血交爭指下尋之有餘舉之指數而洪也𦂳脉形大¶
　於弦故似琴弦狀曰𦂳𦂳主狂躁而神亂不定或𦂳¶
　滑則吐逆寒熱𦂳而甚數主熱體疼寸𦂳主頭疼關¶
　𦂳主胸膈疼尺𦂳主丹田急痛¶
洪舉有餘來極大七陽爲表定其由¶
　洪者陽也應南方火主榮絡大熱而氣灼爍之候脉¶
　來盛極指下按之如火之炎上象火昇騰如掩壓之¶
　貎故也又曰按之在膚混然若浮實有力而大曰洪¶
<pb:KR3e0067_WYG_003-6b>¶
　洪主吐逆又曰近君火爲陽中之陽故陽氣升而榖¶
　氣不能轉故乃吐耳寸洪上焦熱壅關洪胃熱而吐¶
　身熱而悶尺洪主便赤如血澀痛也¶
　　　七表病脉¶
浮爲在表¶
　爲風(應人/迎)　為氣(應氣/口)　為熱　爲痛　為嘔　爲¶
　脹　爲痁　爲喘　爲厥　爲内結　爲滿不食¶
　浮大爲鼻塞　浮大長爲風眩癲疾　浮滑疾爲宿¶
<pb:KR3e0067_WYG_003-7a>¶
　食　浮大而濇爲宿食滯氣　浮短爲肺傷諸氣¶
　浮滑爲飲走利　浮細而滑爲傷飲　浮滑疾𦂳為¶
　百合病　浮數爲大便堅為小便數　浮𦂳爲淋爲¶
　癃閉　浮緩為不仁¶
寸芤為吐血¶
　㣲芤爲衂血　關芤爲大便出血　尺芤為下焦虚¶
　小便出血¶
滑爲吐¶
<pb:KR3e0067_WYG_003-7b>¶
　爲滿　爲欬　爲熱　爲伏痰　爲宿食　爲畜血¶
　　為經閉　為鬼疰　爲血氣俱實　滑散爲癱緩¶
　　滑散爲結熱　滑實為胃熱　和滑為姙娠　滑¶
　而大小不匀必吐爲病進爲泄利　滑而浮大小腹¶
　痛弱則陰中痛大便亦然¶
實爲熱¶
　爲嘔　爲痛　爲氣塞　爲喘嗽　為大便不禁¶
　實𦂳為陰不勝陽　為胃寒　為腰痛¶
<pb:KR3e0067_WYG_003-8a>¶
弦為寒¶
　爲痛　爲飲　爲瘧　為水氣　為中虚　爲厥逆¶
　　爲拘急　爲寒癖　弦𦂳為惡寒　為疝瘕　為¶
　癖　爲瘀血　雙弦為脇急痛　弦而鈎爲脇下刺¶
　痛　弦長爲積隨左右上下¶
𦂳爲寒¶
　爲頭痛骨内痛　爲欬　爲喘　爲滿　浮𦂳為肺¶
　有水　𦂳滑爲蛔動爲宿食爲逆吐　𦂳急爲遁尸¶
<pb:KR3e0067_WYG_003-8b>¶
　　𦂳數爲寒熱¶
洪爲脹¶
　爲滿　爲痛　爲熱　爲煩　洪實爲癲　洪𦂳為¶
　癕疽爲喘急亦為脹　洪大爲祟　洪浮為陽邪來¶
　見¶
　　　七表脉名¶
一浮者風虚運動之候浮脉應金於時為秋萬物至秋¶
而終草木花葉皆落其枝獨在若毫毛焉故其脉之來¶
<pb:KR3e0067_WYG_003-9a>¶
輕虚浮泛千金云按之不足舉之有餘按之不足則知¶
其虚於下也舉之有餘則知輕浮於其上也昔人喻如¶
捻葱葉之狀也者誠得之故浮有風有虚二候之診¶
二芤者失血之候芤之爲物兩旁有中間虚脉之應於¶
診者有若是古人因取以名之也人之一身所資賴者¶
惟氣與血血以榮之氣以衛之故榮血衛氣相恃以行¶
兩不相失然後經脉流通而無間斷芤脉之診則不然¶
蓋陽邪所盛血與氣失其道路不能相繼續故其脉之¶
<pb:KR3e0067_WYG_003-9b>¶
狀舉指浮大而軟按之兩頭實而中間虚也凡診見之¶
皆失血¶
三滑者血相併逆動之候滑脉屬水故往來滑利如珠¶
而中有力按之即伏不進不退外柔内剛應水之象原¶
滑之由陰氣壅而陽氣虚氣陽者衛外而爲固也陽為¶
邪勝虚弱而不能固䕶保持隂氣壅甚而不息為滿爲¶
吐由此故也¶
四實者三焦氣滿之候實應吐之象脾主中州而屬土¶
<pb:KR3e0067_WYG_003-10a>¶
焉實本脾虚之證而以實名之者蓋脉之來舉指有餘¶
按之不足浮中沉皆有力而言之也且人之五臟非脾¶
不養脾居其中灌溉四旁脾氣平和則陰陽升降上下¶
往來流而無滯脾若受邪而虚弱則陽伏而不散中壅¶
而實塞三焦氣滿形於診者由此而然¶
五弦者血氣收歛之候血榮衛氣脉之所依也氣衛於¶
外以充皮膚血榮於中以營經絡周一體而無間應百¶
刻而不違此乃平人之常也而乃賊邪干之則膚腠戢¶
<pb:KR3e0067_WYG_003-10b>¶
閉經絡凝泣血氣因之以收斂而不散故筋脉皮胃皆¶
爲之拘急而不得舒暢在於指下若按箏絃𦂳直帶數¶
者是也四時之脉春亦謂之弦正以陰氣之所入寒氣¶
之所勝至春則血氣方向於温舒當弦爾若十二經脉¶
之中非其時診見之是謂血氣收歛拘急之候¶
六𦂳者寒激搏伏於陽絡之候指下尋之三關通度來¶
往速利按之有餘舉指甚足狀若洪弦千金所謂弦與¶
𦂳相類蓋以似之而非仲景云脉𦂳如轉索而無敇予¶
<pb:KR3e0067_WYG_003-11a>¶
以𦂳脉按之實數似切繩狀誠得之矣夫陰陽和則血¶
氣調隂陽逆則血氣争平人之常無所忤犯陰陽未嘗¶
不和也及有所感觸在陽受之則爲陽邪而以陽併陰¶
在陰受之則為陰邪而以陰併陽陰陽併毗血氣所以¶
不得其平者此爾𦂳脉之診則以陽邪併於陽絡而三¶
陽併壅故其證身熱體痛内煩躁擾復痞逆也¶
七洪者榮絡大熱血氣燔灼之候洪應南方丙丁火於¶
時爲夏萬物至夏盛極長大也氣象之故夏脉亦貴於¶
<pb:KR3e0067_WYG_003-11b>¶
洪非其時診見洪脉在於十二部之中皆爲邪熱候夫¶
洪者水也洪而大焉血氣之在人無異乎水以不依其¶
道逆行而爲洪惟氣與血欲其常不可暴也而邪熱所¶
勝偏陽隆盛則榮衛之行不得其道乃氣壅而血溢故¶
其脉之来舉按皆極大輕手尋之於膚已得混混然若¶
浮若實有力而軟内經曰夏日在膚泛泛然萬物有餘¶
亦論洪脉之盛大也¶
　　　論七表脉變例¶
<pb:KR3e0067_WYG_003-12a>¶
七表脉者是客邪傷乃陰乗陽也其證身熱惡寒是外¶
陽而内陰見也七表脉但熱而不惡寒者是内外皆陽¶
也¶
如七表證自汗惡風却得八裏脉者當用麻黄桂枝各¶
半湯如八裡證自汗惡風得七表脉亦用麻黄桂枝各¶
半湯如有汗不惡風者黄耆白术黄芩湯如無汗不惡¶
風者葱豉湯脉如浮滑而長爲三陽裏禁不可發汗經¶
曰陽盛陰虚汗出而死仲景曰脉浮當汗三陽當汗者¶
<pb:KR3e0067_WYG_003-12b>¶
謂陽中有陰夫表者是陽分也脉浮亦陽分也浮脉客¶
陰也故當發汗且陽中有陰者陽乃榮衛之分客陰自¶
外入居之故宜耗出而發去之經曰在上者因而越之¶
此説非謂陽中有形跡之隂是陽中客邪之隂居其表¶
也三陽之表是三陽之標也無形經絡受客陰乃表之¶
表也爲陽中陽分也宜客去客陰邪也故前説陽中有¶
陰當汗若三陽之裏是三陽本也主有形受邪膀胱與¶
胃是也既受在有形之處惟宜利小便下大便則愈此¶
<pb:KR3e0067_WYG_003-13a>¶
乃陽中之陰也此説言主前説言客若不窮主客邪正¶
之理必傷人命三陽當下者三陰者臟也外有所主内¶
無所受所主者皮毛血脉肌肉筋骨也無所受者無所¶
受盛也在三陽經絡中有邪者是為無形乃陰中之陽¶
可汗而已是經絡無形受寒邪當發汗去之爲三陰標¶
之病也三陰本者臟也盛則各歸於胃是有形病也當¶
自各經絡中藥入胃下去之此乃三陰當下也是為陰¶
中之陰可去之者陰中者主也有陽者客邪也言陰經¶
<pb:KR3e0067_WYG_003-13b>¶
中受陽邪染於有形物中不得出者可下畧説八裏乃¶
陽乗陰也其證身凉四肢厥惡熱是外陰而陽内但寒¶
不熱不渴者是内外皆陰也仲景云厥深熱亦深厥㣲¶
口傷爛亦因發汗得之夫七表八裏發汗吐下者治傷¶
寒必當仔細論之七表八裏互相交變乃壊證未理脉¶
中一説六脉交變浮滑長爲三陽乃陽中有隂沉濇短¶
為三隂乃陰中有陽當審察表裡分其内外以辨虚實¶
治從標本萬舉萬當夫標本者太陽有標本之化少陰¶
<pb:KR3e0067_WYG_003-14a>¶
亦然太陽標熱而本寒從此生七表少陰標寒而本熱¶
從此生八裏太陽標本皆陰少陽標本皆陽惟陽明與¶
厥陰不從標本而從乎中也此與六氣之標本也叔和¶
所載者是七表八裏九道脉計二十四道脉之標本也¶
有皆從標從本從乎中假令太陽少陰各有標本之化¶
太陽脉浮少陰脉沉此乃沉浮交内經曰若從標本論¶
之是爲長短交長以發汗短以下長曰陽明短曰太陰¶
長者陽明當解表利小便短者太陰當下土欝則奪之¶
<pb:KR3e0067_WYG_003-14b>¶
下令無壅礙故長脉發之短脉下者是滑與澀交滑居¶
寸而熱濇居尺而寒滑居尺而熱濇居寸而寒濇脉居¶
尺寸皆損氣血滑居尺寸皆助陰陽内經曰滑脉曰生¶
濇脉曰死至是三陰三陽變化表裏也¶
　　　七表脉主治¶
雲岐子云左手三部寸關尺受非謂主位之脉皆客邪¶
之脉也¶
一浮者陽也主咳𠻳氣促冷汗自出背膊勞強夜卧不¶
<pb:KR3e0067_WYG_003-15a>¶
安按之不足舉之有餘陰不足陽太過寒則傷形熱則¶
傷氣故肺咳𠻳氣促宜小柴胡湯¶
　　柴胡　黄芩　五味子　製半夏(各半/兩)白芍藥¶
　　人参　桑白皮(各二/錢半)¶
　右㕮咀每服一兩水二盞生薑七片煎至七分去滓¶
　食後溫服¶
按之不足舉有餘再再尋之指下浮藏中積冷榮中熱¶
欲可生精要補虚¶
<pb:KR3e0067_WYG_003-15b>¶
　藏中積冷按之不足榮中有熱舉之有餘陽有餘陰¶
　不足也治之宜地骨皮散¶
　　人參　地骨皮　柴胡　黄耆　　生地黄(各一/兩半)¶
　　白茯苓(半/両)知母(一/両)石膏(二/両)¶
　右㕮咀每服一兩水二盞生薑七片煎至七分去滓¶
　細細温服連夜頓服生精補虚地黄丸¶
寸浮中風頭熱痛¶
　主脉浮客脉又浮客主同宫主太陽中風頭痛有汗¶
<pb:KR3e0067_WYG_003-16a>¶
　脉浮緩桂枝湯無汗脉浮𦂳麻黄湯風在上焦如太¶
　陽頭痛汗出轉陽明頭痛白虎湯少陽頭痛小柴胡¶
　湯太陽頭痛羗活湯¶
關浮腹脹胃虚空¶
　主脉弦客脉浮風寒熱相合致胃中虚空何謂胃虚¶
　夫浮脉者風邪也弦者肝脉也以木能克土致胃中¶
　虚空理中丸主者風在中焦子能令母實而變為寒¶
　也東垣去乾薑加厚朴陳皮是爲調中湯¶
<pb:KR3e0067_WYG_003-16b>¶
　　製厚朴　陳皮(去/白)製半夏(各一/兩)白术(一兩/半)人參(五/錢)¶
　　甘草(炙三/錢)¶
　右㕮咀每服一兩水二盞生薑七片煎至七分去滓¶
　食前服¶
尺部見之風入肺大便乾澀故難通¶
　腎脉沉反見浮脉為風火所乗肺氣虚而不能生水¶
　浮脉行於水中知水反不能勝火浮主諸風之脉尺¶
　部見之是陰虚陽盛之意也風入肺者何也是金水¶
<pb:KR3e0067_WYG_003-17a>¶
　之虚水既衰弱金無所恃是水火之實火助木而生¶
　風腎氣虚故風入肺燥使津液内竭故太陽乾澀而¶
　燥内經曰侮所勝也已乗所盛也火侮其水而勝其¶
　金薄其子而囚其母治之以七聖丸風在下焦¶
　　㯽榔　木香　羌活　川芎　桂(各半/兩)大黄　郁¶
　　李仁(各一/兩)¶
　右爲細末蜜丸桐子大每服三十丸漸加之㣲利爲¶
　度生薑湯下¶
<pb:KR3e0067_WYG_003-17b>¶
二芤者陽也主淋瀝氣入小腸脫血病者皆從太陽在¶
寸則吐血在下瀉血在中者緩之¶
芤脉在上加減梔子湯¶
　　梔子(四個/碎)香豉(半/兩)¶
　先以水二盞煮梔子仁至七分入豉煮三五沸去滓¶
　溫服得吐止¶
芤脉在中宜瀉黄散¶
　　藿香葉　山梔子仁　甘草(各半/兩)防風(三/兩)石膏(一/両)¶
<pb:KR3e0067_WYG_003-18a>¶
　右㕮咀水二盞煎一盞細細服無時¶
芤脉在下宜猪苓湯¶
　　猪苓　滑石　澤瀉　阿膠(炒各/等分)¶
　右㕮咀水二盞用前味煎至一盞去滓後入阿膠化¶
　開¶
指下尋之中且虚邪風透入小膓居患時淋瀝兼疼痛¶
大作湯丸必自除¶
　岐云芤主血凝而不流凡人之十二經絡以應溝渠¶
<pb:KR3e0067_WYG_003-18b>¶
　是榮衛氣血不散不能盈滿經絡故見芤脉主淋瀝¶
　小便濃及血大作湯丸者四物湯地黄丸補之桃仁¶
　承氣湯以瀉之一云大柴胡湯如秘加大黄¶
寸芤積血在胷中¶
　主脉浮客脉芤二者相合血積胸中熱之甚也治之以犀¶
　角地黄湯血在上焦¶
　　生地黄(二/兩)黄芩(一兩/半)黄連(一/兩)大黄(一兩/半)¶
　右㕮咀水二盞秤一兩煎至一盞去滓食後服之¶
<pb:KR3e0067_WYG_003-19a>¶
關内逢芤腸裏癰¶
　主脉弦客脉芤二者相合積血於腸中是肺先受邪傳¶
　入大腸當用桃仁承氣湯血在中焦又云芤脉在中¶
　或吐血生癰治抵當丸或地黄丸抵當丸¶
　　大黄　水蛭(炒製各/半兩)䖟蟲(三錢/)¶
　右㕮咀爲細末煉蜜為丸桐子大每服二十丸食後¶
　溫水下利爲度未利加數服之¶
尺部見之虚在腎小便遺瀝血凝濃¶
<pb:KR3e0067_WYG_003-19b>¶
　主脉沉客脉芤沉芤相合積血在下抵當丸抵當湯¶
　主之血在下焦或以加減桃仁承氣湯¶
　　桃仁(半/兩)甘草(二錢/半)大黄(一/兩)桂(三/錢)¶
　右㕮咀每服一兩水二盞薑七片煎至一半去滓入¶
　芒硝三錢化開食後服以利為度未利再服¶
　右云上焦有血先便後血下焦有血先血後便中焦¶
　有血便血齊作¶
三滑者陽也主四肢困弊脚手酸疼小便赤澀仲景曰¶
<pb:KR3e0067_WYG_003-20a>¶
衛氣前通小便赤澀腰中氣熱先中膀胱又云小便赤¶
澀大便難是實熱加減大柴胡湯主之¶
　　赤芍藥　柴胡(各一/兩)枳實　大黄　黄芩(各半/兩)甘¶
　　草(三/錢)¶
　右㕮咀每服一兩水二盞薑七片煎至一半去滓温¶
　服以利爲度未利再服¶
滑脉如珠動曰陽腰中生氣透前膓脛酸只爲生寒熱¶
大瀉三焦必得康¶
<pb:KR3e0067_WYG_003-20b>¶
　雲岐云夫小便赤澀腰中生氣是命門所生其脉流¶
　利數而疾宜大承氣湯主之熱多寒少故宜瀉以辛¶
　寒¶
　　厚朴(製一/兩)枳實(麩/炒)大黄(各半/兩)芒硝(三/錢)¶
　右㕮咀用水一碗薑十片先煎厚朴枳實至一鍾半¶
　再入大黄煎至一鍾去滓入芒硝化開午食後溫服¶
　未利次日晩食後服之¶
滑脉寸來多嘔逆¶
<pb:KR3e0067_WYG_003-21a>¶
　主脉浮客脉滑浮滑相合而爲嘔生薑半夏湯主之¶
　有往來寒熱者小柴胡湯主之寒在上焦緩者半夏¶
　湯¶
　　製半夏(一/兩)茯苓(二/両)¶
　右㕮咀每服一兩水一鍾薑七片煎至一半去滓食後¶
　服不嘔吐者止不止者再服¶
關滑胃寒不下食¶
　主脉弦客脉滑弦滑相合引寒入胃致不能食春夏¶
<pb:KR3e0067_WYG_003-21b>¶
　平胃散秋冬理中丸主之如有表者小柴胡加桂湯¶
　半夏湯主之寒在中焦小柴胡湯加桂湯¶
　　柴胡　黄芩　赤芍藥(各一/兩)人參(半/兩)甘草(炙三/錢)桂¶
　　(四/錢)¶
　右㕮咀每服一兩水二盞薑七片煎去滓溫服¶
尺部見之臍似水飲水下焦聲瀝瀝¶
　主脉沉客脉滑沉滑相合寒結膀胱附子四逆湯寒¶
　在下焦¶
<pb:KR3e0067_WYG_003-22a>¶
　　炮附子　炮生薑(各半/兩)白术(一/兩)甘草(三/錢)桂(七/錢)¶
　右㕮咀每服一兩水二鍾煎至一鍾去滓食前溫服¶
四實者陽也主伏陽在内脾虚不食四肢勞倦¶
實脉尋之舉有餘伏陽蒸内致脾虚食少只縁生胃壅¶
溫和湯藥乃痊除¶
　潔古云脾脉本緩反得客脉實緩實相合主胃中有¶
　熱故脾氣溫反實故不食也食少氣不宣通故為胃¶
　壅上出濃血是也一云氣寒則不通宣溫則流行伏¶
<pb:KR3e0067_WYG_003-22b>¶
　陽者藏熱于胃脾熱而食少胃中虚熱多生壅腫治¶
　之以藿香半夏散¶
　　藿香葉　製半夏(各一/兩)丁香(半/兩)¶
　右爲粗末每服三錢水一鍾半薑七片煎去滓稍食¶
　前熱服¶
　雲岐曰脾受熱而反虚故不能食溫和湯藥乃平胃¶
　散是也¶
實脉關前胸熱甚¶
<pb:KR3e0067_WYG_003-23a>¶
　主脉浮客脉實浮實相合陽氣有餘胸中熱其熱在¶
　上焦宜涼膈散主之¶
　　山梔子仁(一/兩)連翹　黄芩(各二/兩)大黄(半/兩)薄荷(一兩/半)¶
　右爲粗末每服一兩水二鍾同竹葉七片煎至一盞¶
　去滓入蜜少許食後服¶
當闗切痛中焦任¶
　主脉弦客脉實弦實相合熱在胸中可用調胃承氣¶
　湯實在中焦¶
<pb:KR3e0067_WYG_003-23b>¶
尺脉如繩應指來腹脹小便應不禁¶
　主脉沉客脉實沉實相合沉勝實則是水勝火也乃¶
　主勝客乾薑附子湯主之實勝沉則是火燥去水乃¶
　客勝主也大承氣湯主之此二證俱小便不禁實在¶
　下焦一云术附湯主之亦主勝客也¶
　　附子(炮半/兩)白术(一/兩)甘草(炙三/錢)¶
　右㕮咀每服半兩水一大盞半煎至一鍾去滓食前¶
　温服¶
<pb:KR3e0067_WYG_003-24a>¶
五弦者陽也主勞風乏力盜汗多生手足酸疼皮毛枯¶
槁弦脉五臟俱傷葢木克土故也¶
弦脉為陽狀若弦四肢更被氣相煎三度解勞方始退¶
常須固臍下丹田¶
　脉如箏絃𦂳而急主四肢相煎木旺土衰四肢者辰¶
　戌丑未四末也土位也固臍丹田者八味丸是也又¶
　云木多損土又傷肌肉漸似成勞左傳曰風滛末疾¶
　固臍丹田爲脾言之¶
<pb:KR3e0067_WYG_003-24b>¶
寸部脉𦂳一條弦胸中伏痛狀繩牽¶
　主脉浮客脉弦浮弦相合胸中急痛屬少陽以小柴¶
　胡湯和解之弦在上焦¶
關中有弦寒在胃¶
　主客脉俱弦知木氣有餘致寒氣大實於胃中附子¶
　理中丸主之弦在中焦¶
下焦停水滿丹田¶
　主脉沉客脉弦沉弦相合風寒氣有餘下焦停水术¶
<pb:KR3e0067_WYG_003-25a>¶
　附湯主之弦在下焦¶
六𦂳者陽也主風氣此太陽少陽相合主伏陽上冲變¶
　爲狂病宜黄連瀉心湯¶
　　黄連　生地黄　知母(各半/兩)黄芩(二/兩)甘草(半/兩)¶
　右㕮咀每服一兩水一盞半煎服¶
𦂳脉三關數又弦上來風是正根元忽然狂語人驚怕¶
不遇良醫不得痊¶
　潔古云此是三陽合病𦂳數太陽也弦多少陽陽明¶
<pb:KR3e0067_WYG_003-25b>¶
　也故實則譫語雲岐曰其脉𦂳洪而實陽氣有餘之¶
　象主熱即生風發作狂語可用小承氣湯主之¶
　　生地黄　黄芩　山梔子仁(各一/兩)大黄(半/兩)¶
　右㕮咀水煎一兩以利爲度¶
𦂳脉闗前頭裏痛¶
　主脉浮客脉𦂳浮𦂳相合諸頭痛皆屬三陽太陽頭¶
　痛羌活湯主之必愈入府大承氣湯下之少陽頭痛¶
　在經小柴胡湯主之入府小承氣湯下之陽明頭痛¶
<pb:KR3e0067_WYG_003-26a>¶
　在經白虎湯主之入府調胃承氣湯下之其脉弦而¶
　頭痛者内外也大柴胡湯主之𦂳在上焦¶
到關切痛無能動¶
　主脉弦客脉𦂳弦𦂳相合太陰受邪脾中切痛治之¶
　以芍藥湯¶
　　赤芍藥(二/兩)甘草(半/兩)桂(三/錢)¶
　右㕮咀水煎一兩加生薑七片服如實痛加大黄大¶
　承氣湯當揀而用之𦂳在中焦¶
<pb:KR3e0067_WYG_003-26b>¶
隠指寥寥入尺來繳結遶臍常手捧¶
　主脉沉客脉𦂳沉𦂳相合遶臍痛者太陽與芍藥湯¶
　主之不已是實濕在脾腎也术附湯主之𦂳在下焦¶
　桂枝芍藥湯¶
　　桂(一/兩)芍藥　炙甘草(各半/兩)¶
　右㕮咀每服一兩入薑棗煎服¶
七洪者陽也主頭痛四肢浮熱大腸不通燥糞結澀口¶
乾遍身疼痛潔古云此乃是正陽陽明身熱目痛鼻乾¶
<pb:KR3e0067_WYG_003-27a>¶
不得卧則知病在陽明經也洪脉者按之實舉之盛洪¶
者陽太過陰不及頭痛四肢熱大便難小便赤澀夜卧¶
不安治法陽證下之則愈如下之隨證虚實有大承氣¶
湯大柴胡湯桃仁湯隨證用之此證有兩議按之無舉¶
之盛當觧表不可下下之則死按之盛舉之無不可表¶
當下下之則愈¶
洪脉根元本是陽遇其季夏自然昌若逢秋季及冬季¶
發汗通腸始得凉¶
<pb:KR3e0067_WYG_003-27b>¶
　雲岐曰其脉舉按皆盛本爲相火之象發汗從表裏¶
　從表宜麻黄湯從裏宜大承氣湯　　麻黄湯¶
　　麻黄　芍藥(各一/兩)葛根(一兩/三錢)豉(一百/數)葱白(三/莖)¶
　右㕮咀每服一兩水二盞生薑七片煎服無時以得¶
　汗而觧未汗再服仲景謂身體疼痛立夏脉洪大診¶
　知其病瘥也通腸七宣丸七聖丸大柴胡大承氣可¶
　選而用¶
洪脉關前熱在胸¶
<pb:KR3e0067_WYG_003-28a>¶
　主脉浮客脉洪浮洪相合熱結於胸中凉膈散加減¶
　用之或連翹湯主之¶
　　連翹(二/両)柴胡　當歸　生地黄　芍藥(各半/両)黄芩¶
　　(一/両)大黄(三/錢)¶
　右㕮咀水兩盞煎服之洪在上焦¶
到關翻胃幾十重¶
　主脉弦客脉洪二者相合胃熱不停翻胃衂吐以酸苦藥¶
　除之或和之以調中湯¶
<pb:KR3e0067_WYG_003-28b>¶
　　大黄(比衆藥/减半)葛根　黄芩　芍藥　桔梗　茯苓¶
　　藁本　白术　甘草(炙各/等分)¶
　右㕮咀水煎一両服之不拘時候日二三服洪在中¶
　焦如秋冬寒在胃中不可用胃中有餘熱也又云熱¶
　在胸者凉藥不可速也胃化火冲出其食諸逆衝上¶
　皆屬於熱食不得入¶
更向尺中還若是小便赤澀脚酸疼¶
　潔古云洪尺由陰不及陽也從下至上先損腎肝故¶
<pb:KR3e0067_WYG_003-29a>¶
　小便赤澀骨痿筋緩雲岐曰主脉沉客脉洪沉洪相¶
　合小便赤澀閉塞不通宜澤瀉散主之¶
　　赤茯苓　澤瀉(各半/両)桑白皮　山梔子仁(各一/両)¶
　右㕮咀水煎一両服之得小便利爲度不除者腎氣¶
　不通可用大柴胡加大黄下之洪在下焦¶
凡此七表雖名陽脉有用熱藥者何答曰陽中有陰故¶
也通上下中二十一道脉證用藥法者七表之病在於¶
上下調之上下在中者和之於中辨其脉證知其主客¶
<pb:KR3e0067_WYG_003-29b>¶
用仲景之藥無不效也七表脉春夏得之爲順秋冬得¶
之為逆海藏云浮中風寒芤失血滑吐實下應須别弦¶
為拘急𦂳為痛洪大從來偏主熱¶
　　　論八裏形候歌¶
沉若爛綿尋至骨¶
　沉者陰也主陰盛陽乗之候沉者重也陰氣厥逆陽¶
　氣不舒故脉沉指下尋之似有舉之全無緩度三闗¶
　重取之若按水中綿索之狀其來不能透於皮膚但¶
<pb:KR3e0067_WYG_003-30a>¶
　於肉下得之曰沉主冷氣攻擊四肢疼逆寸沉伏冷¶
　痰於胸中關沉冷氣膨刺尺沉腰重便數膀胱冷痛¶
　又尺沉主肺弱水氣痛¶
㣲於指下細如絲¶
　㣲者陰盛陽衰之候指下㝷之脉來而小細細如絲¶
　徃來極㣲進退㝷之若有若無曰㣲㣲主氣虚冷逆¶
　崩中敗血陽道怯弱寸微膈間冷逆關㣲主氣促下¶
　流尺㣲丹田氣冷陰汗氣短¶
<pb:KR3e0067_WYG_003-30b>¶
緩小於遲來往慢¶
　緩者陰也主衛氣有餘榮血不及之候故指下尋之¶
　往來遲緩也緩者榮中不流而衛氣獨行不得與陰¶
　道相續故來遲緩往來不急不慢不能甚有力透肌¶
　曰緩緩主四體倦怠寸緩主皮膚頑痺關緩主腹中¶
　風結腎氣上攻夜多虚夢尺緩主風不利¶
濇則如刀刮竹皮¶
　濇者隂也主陽虚陰衰之候積氣虚弱陰陽澀滯尋¶
<pb:KR3e0067_WYG_003-31a>¶
　之似有舉之全無前虚後實來而不往如刀刮竹皮¶
　之狀濇者不快之貎曰濇濇主氣怯精寒不能自禁¶
　及女人胎氣不安敗血不止寸濇胃中積冷食不能¶
　轉關濇主榮氣散失不充肌肉尺濇丹田積冷夜夢¶
　遺精女人敗血胎中冷痛¶
遲重欲㝷來隠隠¶
　遲者陰也主隂勝陽衰指下重手乃得由陰絡透於¶
　陽絡陽氣不來陰氣獨上而榮衛凝滯血氣痞澀故¶
<pb:KR3e0067_WYG_003-31b>¶
　指下按之隠隠而來一息間三至曰遲主四肢厥冷¶
　體重惡寒寸遲心寒時戰闗遲肚中冷痛增寒尺遲¶
　腰重體寒便泄¶
伏潛骨重似來時¶
　伏者陰也主三陰毒氣伏於三陽關格閉塞之候指¶
　下㝷之似有呼吸定息全無再再不離其所骨間隠¶
　隐而來凑指復去其力不能接至肌骨下乃得之曰¶
　伏主毒閉塞四肢血氣不能相交而渾身沉重手足¶
<pb:KR3e0067_WYG_003-32a>¶
　厥冷寸伏積冷毒氣灌胸關伏主膓間積冷閉塞尺¶
　伏虚冷水氣伏結不消小腸膨冷痛¶
濡湊指邊還怯怯¶
　濡者陰也主榮中怯而衛氣虚指下按之似有再再¶
　還來湊指欲按依然却去往來軟大曰濡主少氣乏¶
　力目昏耳鳴下部虚冷寸濡主肝虚心煩闗濡氣虚¶
　精神恍惚尺濡惡寒冷汗體倦¶
弱按輕綿重不知¶
<pb:KR3e0067_WYG_003-32b>¶
　弱者陰也主虚氣攻表指下尋之輕手乃得重手稍¶
　無往來無力自至乃去輕手若按輕綿之狀曰弱主¶
　虚邪上攻血氣困乏少人憂老人稍順寸弱糓氣虚¶
　弱食不能消闗弱氣多虚尺弱腎臟風攻損皮膚左¶
　右皆主筋痿也¶
　　　八裏病脉¶
㣲爲虚¶
　爲弱　為衂　爲嘔　為泄　爲亡汗　為拘急¶
<pb:KR3e0067_WYG_003-33a>¶
　㣲弱為少氣　為中寒¶
沉爲在裏¶
　爲實　爲水　為寒　爲喘　爲癥　沉𦂳為上熱¶
　下冷　沉重而直前絶者為瘀血　沉血而中散為¶
　寒食成瘕　沉重不至寸徘徊絶者爲遁尸　沉遲¶
　爲痼冷　沉重爲傷暑發熱　沉𦂳為懸飲¶
緩爲在下¶
　爲風　為寒　為弱　爲痺　為疼　爲不仁　爲¶
<pb:KR3e0067_WYG_003-33b>¶
　氣不足　爲眩暈　緩而滑為熱中　緩而遲虚寒¶
　相搏食冷則咽痛¶
濇為少氣血¶
　爲亡汗　爲氣不足　爲逆冷　為下痢　為心痛¶
　　濇𦂳為痺　爲寒濕¶
遲爲寒¶
　爲痛　遲而濇為癥瘕咽酸¶
伏爲霍亂¶
<pb:KR3e0067_WYG_003-34a>¶
　爲疝瘕　爲水氣　爲溏洩　為停痰　爲宿食¶
　爲諸氣上衝　爲惡膿貫肌¶
濡爲虚¶
　爲痺　為自汗　爲氣弱　爲小便難　濡而弱爲¶
　内熱外冷自汗¶
弱爲虚¶
　爲風熱　爲自汗¶
　　　八裏脉名¶
<pb:KR3e0067_WYG_003-34b>¶
一㣲者陰盛陽衰氣虚怯弱之候其脉之狀指下尋之¶
往來甚㣲再再尋之若有若無細細如絲故謂之㣲夫¶
陽因而上衛外者也人之所以輔衛於一體運行於四¶
肢者陽氣而已平旦人氣生日中而陽氣隆日下而陽¶
氣已虚氣門乃閉是故暮而收拒無擾筋骨無見霧露¶
反此三時形乃困薄茍爲煩勞擾動則煎厥由生大怒¶
而傷不下行血菀於上使人薄厥皆陽氣之傷也㣲脉¶
之胗由陽道衰羸氣欠而逆虚寒之極爾故主敗血不¶
<pb:KR3e0067_WYG_003-35a>¶
止漏下便數體重腰疼面無光澤諸證生焉¶
二沉者陰氣厥逆陽氣不舒之候沉與浮相對浮以陽¶
邪所勝血氣發越而在外故爲陽主表沉以陰邪所勝¶
血氣困滯而不振故為陰主裏沉脉之狀指下尋之似¶
有舉之全無緩度三闗狀如爛綿或者謂沉與伏相類然¶
沉者但沉而已未至於伏也所謂伏者潛伏之謂固有¶
閉匿者矣沉則異於是但血氣羸弱而不自振故其脉¶
來不能透於膚但按之至骨肉則有餘也且氣之在人¶
<pb:KR3e0067_WYG_003-35b>¶
壯則形體强盛衰則形體羸弱惟人不知所以貴其生¶
而晝則醇酒淋其骨髓夜則房室輸其氣血六滛外賊¶
七情内擾於是真陽凋瘁榮衛耗極百病俱生率原於¶
此¶
三緩者衛氣有餘榮氣不足之候血流據氣氣動依血¶
二者相資不得相失緩者乃榮中不流衛氣獨行不相¶
續接故其脉來之且順去之且遲舉之且散徐徐然不¶
能甚有力透於膚表故曰緩緩應之象主脾者土也以¶
<pb:KR3e0067_WYG_003-36a>¶
緩爲正扁鵲云脉如九菽之重與肌肉相得者脾部也¶
其爲緩可知矣然脾之緩乃爲常者其緩在中故也至¶
於十二經診見之則異於是蓋血以氣為先氣以血為¶
從今氣獨行而血凝泣則偏陽獨勝而衛壅矣脉之緩¶
者原此烏得不為之病乎或難之曰緩之與遲二脉幾¶
數何以辨之予曰緩脉大而慢遲脉小而衰緩者衛有¶
餘而榮不足遲者陰氣盛而陽氣衰二診不侔當明察¶
焉¶
<pb:KR3e0067_WYG_003-36b>¶
四濇者陽盛陰虚之候敷而施之陽之正也歛而濇之¶
陰之正也脉有陰陽適平則血氣不至於相勝是為平¶
人今也陽氣有餘陰氣則虚乏陰不能和陽其血既欠¶
歛而濇之非濇之正也是以為陰之病内經曰濇者陽¶
氣有餘滑者陰氣有餘千金云脉滑者多血少氣脉濇¶
者多氣少血以二經義考之陰餘而滑爲氣欠陽餘而¶
濇則為血欠氣欠則血有餘故滑脉之來流利而且圓¶
血欠則氣有餘故濇脉之來艱澀而且散濇與滑相對¶
<pb:KR3e0067_WYG_003-37a>¶
故兼取而論之無求子云濇細而遲往來難時一止余¶
居士喻濇脉如刀刮竹皮之狀誠得¶
五遲者陰盛陽衰之候由陰絡透於陽絡陽氣不下陰¶
氣獨上因而榮衛凝澀血氣痞齟故其脉指下尋之重¶
手乃得一息之間隠隠而來三至而已是謂遲也夫呼¶
吸定息脉來五至平人之常今一息三至榮衛之行僅¶
得漏水之半而已遲孰甚焉此無他由心氣不交於腎¶
故也葢心腎之相為氣液猶陰陽之相為寒暑日月之¶
<pb:KR3e0067_WYG_003-37b>¶
相爲晝夜者也今也陰氣獨上陽氣不下交腎氣虚并¶
則元臟不能獨舒三焦之路閉塞榮衛何自而流通脉¶
行之所以遲者職由於此其為病必冷汗肢節痛肌膚¶
黑瘦體寒腹痛重覆不煖¶
六伏者陰毒之氣伏於陽絡關膈閉塞之候指下尋之¶
似有呼吸定息全無再再尋之不離其部於骨間隠隠¶
而來湊指復去有力不能上於肌肉則無至骨節則見¶
所以然者由毒氣閉塞三關不利故四肢厥冷血榮氣¶
<pb:KR3e0067_WYG_003-38a>¶
衛凝結而脉為之伏也¶
七濡者榮怯衛虚之候夫血榮氣衛相隨以行流注於¶
一身其晝夜之有經不可失也今榮中怯弱衛氣缺乏¶
自經絡逹於皮膚無以與之為流通則脉行之道濡而¶
不進故指下尋之似有按之依前却去曰濡昔人喻如¶
按水中帛誠得之凡診見濡脉皆為血氣虚弱之候¶
歌曰　濡而不進爲濡脉　虚軟如按水中帛　血榮¶
氣衛總皆虛　三部逢之皆病亟¶
<pb:KR3e0067_WYG_003-38b>¶
八弱者虛氣攻表之候故其脉見於膚表狀如爛綿輕¶
手乃得重按即無怏怏不能前進又如浮漚之勢近手¶
稍按則無矣凡見弱脉皆爲虚氣攻表陰絶之候及婦¶
人新産客風面腫¶
　　　論八裏脉變例¶
濟生㧞粹云夫八裏脉者乃右手三部寸闗尺受邪者¶
也陽乗陰也是㣲沉緩濇遲伏濡弱八裏脉也有裏之¶
表乃三陰經絡緫稱標之名也有裏之裏者乃三陰之¶
<pb:KR3e0067_WYG_003-39a>¶
本脾腎肝緫稱之名也且三陰標者為陰中之陽本者¶
爲陰中陰也盛則歸於胃土乃邪染有形故裏之表是¶
陰中之陽當漬形以為汗宜發之主宜緩裏之裏是陰¶
中之陰分也當急下之客宜急是知諸中客邪當急諸¶
主自病當緩前説七表乃春夏具三陽之説八裏乃秋¶
冬具三陰當推移所在主客相合脉證依緩急治之¶
假令惡寒者裏之表也當與麻黄附子細辛湯緩發之¶
是漬形以形也如有不惡風寒而反欲去衣身凉面目¶
<pb:KR3e0067_WYG_003-39b>¶
赤四肢逆數日不大便小便赤澀引飲身靜重如山讝¶
語昏冐脉沉細而疾數者是足少陰經反受火邪也是¶
裏之裏病乃陰中之陰陽邪也此客邪當急下去之以¶
大承氣湯除之仲景桂枝脉得麻黄證或麻黄得桂枝¶
證遞用麻黄桂枝各半湯如桂枝證二停麻黄證一停¶
當用桂枝二麻黄一湯法或麻黄證二停桂枝脉一停¶
當用麻黄二桂枝一湯法或麻黄脉桂枝證取脉為主¶
脉便為二停證爲一停用麻黄二桂枝一湯治之或桂¶
<pb:KR3e0067_WYG_003-40a>¶
枝脉麻黄證亦脉爲二停證作一停用桂枝二麻黄一¶
湯治之大抵聖人謂脉者司人之命故以脉為主多從¶
脉而少從證也舉此脉證交互二法是不合全從於脉¶
亦不合不從於證如合證當兩取之如證交變法中只¶
合從脉不從證也然亦不拘亦當臨時消息傳受逆從¶
元證来理所投去處及天之時令且七表有下者為内¶
外皆陽緩下入裏有汗者爲内外皆陰緩汗七表有汗¶
者爲外陽而内陰急汗八裏有下者爲内陽而外陰急¶
<pb:KR3e0067_WYG_003-40b>¶
下故素問説標本之化立四制之法爲此説也¶
　　　八裏脉主治¶
雲岐子曰八裏脉者乃右手三部寸關尺受之此八裏¶
脉乃客邪之脉主位之脉三部主脉寸濇闗緩尺數是¶
也此皆主隨客變也¶
一㣲者陰也主敗血不止面色無光㣲脉發象秋冬在¶
陰為慘陰太過陽不及是血不能守水勝火也血不止¶
者治之以香芎湯¶
<pb:KR3e0067_WYG_003-41a>¶
　　香附子(一兩/半)白芍藥　當歸(各一/兩)芎(半/兩)¶
　右為粗末水煎一盞食前服¶
指下尋之有若無漩之敗血小腸虚崩中日久爲白帶¶
痛下多時骨髓枯¶
　此腎氣有餘命門不足當補命門命門者男子藏精¶
　女子繫胞崩中白帶者命門敗也經水崩中謂之骨¶
　已枯治婦人伏龍肝散主之是為血不能守水勝火¶
　也血去精亡筋骨皆損陰成形養血補虚宜當歸芍¶
<pb:KR3e0067_WYG_003-41b>¶
　藥湯¶
　　當歸　白芍藥　熟地黄(各一/兩)乾薑(半/両)¶
　右㕮咀水煎一盞食前服¶
㣲脉關前氣上侵¶
　陽虚内氣上衝冷則生氣主脉濇客脉㣲濇㣲相合¶
　逆氣上侵可用膈氣散主之㣲在上焦又云肺氣上¶
　衝當以補肺散主之又治勞𠻳¶
　　阿膠(一両/半)甘草(三/錢)黍粘子(二錢/半)馬兜鈴(半両/炒)杏仁¶
<pb:KR3e0067_WYG_003-42a>¶
　　(去皮尖/十箇)¶
　右爲麄末水煎半盞食後温服加糯米煎更妙又均¶
　氣散治不足¶
當關欝結氣排心¶
　主脉緩客脉㣲緩㣲相合太陰虚痞均氣散主之補¶
　肺散亦可㣲在中焦¶
尺部見之臍下積身寒飲水即呻吟¶
　主脉數客脉㣲數㣲相合陰盛陽虚治之以二氣丹¶
<pb:KR3e0067_WYG_003-42b>¶
　㣲在下焦又云脉㣲飲水呻吟者陽虚也治之以八¶
　味丸呻吟者困重形于外也¶
一沉者陰也主氣脹兩脇手足時冷虚氣冲心悶而不¶
痛乃曰虚痞健胃建中湯理中湯是也手足冷治之以¶
八物湯¶
　　當歸　白术　人參　乾薑(各一/兩)附子(炮去/皮)白芍¶
　　藥　桂(各半/両)丁香(三/錢)¶
　右㕮咀水煎一盞不拘時服¶
<pb:KR3e0067_WYG_003-43a>¶
按之似有舉還無氣滿三焦臟腑虚冷氣不調三部壅¶
通腸健胃始能除¶
　沉者隂也壅者虚結也言通腸者温也局方温白丸¶
　主之健胃者以理中湯主之¶
寸脉沉兮胸有痰¶
　主脉濇客脉沉濇沉相合留滯胸中變為痰治化痰¶
　玉壺丸中加雄黄或半夏丸¶
　　半夏(一両/湯洗)雄黄(三錢/别研)¶
<pb:KR3e0067_WYG_003-43b>¶
　右爲末生薑汁糊丸如梧桐子大毎服三十丸至五¶
　十丸生薑湯下沉在上焦¶
當關氣短痛難堪¶
　主脉緩客脉沉緩沉相合胃中有寒即痛可以九痛¶
　丸或橘皮半夏湯¶
　　陳橘皮(去白/三兩)半夏(製/)枳殻(炒各/一兩)白术　茯苓　桂¶
　　(各半/両)¶
　右㕮咀每服一両生薑七片水煎食前服沉在中焦¶
<pb:KR3e0067_WYG_003-44a>¶
若在尺中腰脚重小便稠數色如泔¶
　主脉數客脉沉數沉相合客勝主也寒氣有餘命門¶
　三焦敗而虚故小便如泔八味丸中加桂附治之一¶
　法用黄耆丸主之沉在下焦¶
三緩者陰也主四肢煩滿氣促不安證在太陽風傷衛¶
當服桂枝湯一云主四肢煩滿氣促不安枳术湯主之¶
　　白术　枳實(麩/炒)甘草(各半/両)¶
　右㕮咀入生薑七片水煎半盞食後溫服¶
<pb:KR3e0067_WYG_003-44b>¶
來往尋之狀若遲腎間生氣耳鳴時邪風積氣來衝背¶
腦後三鍼痛即移¶
　太陽中風脉緩頸項强急不得側可鍼風池風府浮¶
　白穴則痛移也用桂枝湯主之若緩大者屬脾¶
緩脉關前搐項筋¶
　主脉濇客脉緩濇緩相合風邪傷衛項筋𦂳急可用¶
　桂枝湯不已葛根湯主之或羌活湯緩在上焦¶
　　羌活　升麻　黄芩　葛根　石膏(各一/両)麻黄(去/莭)¶
<pb:KR3e0067_WYG_003-45a>¶
　　(湯浸去/黄汁焙)防風　藁本　蔓荆子　細辛(各半/両)¶
　右㕮咀每服一両入生薑七片水煎温服無時¶
當關氣結腹難伸¶
　主脉客脉俱緩脾濕大勝胃中大虚七氣湯主之¶
　　半夏(製一/兩)人參　官桂　甘草(炙各/半両)¶
　右㕮咀每服一両入生薑七片水煎温服無時不已¶
　復煎蒼术四両去皮泔浸水一碗煎取二大盞去滓¶
　入桂枝白芍藥茯苓各二錢再煎取一盞服不已再¶
<pb:KR3e0067_WYG_003-45b>¶
　服或建中湯主之腹難伸者局方温白丸主之緩在¶
　中焦¶
尺上若逢癥冷結夜間常夢鬼隨人¶
　主脉數客脉緩數緩相合反爲寒病宜桂枝加乾薑¶
　湯治之¶
　　桂枝(一/両)白芍藥　乾薑(各半/両)炙甘草(四/錢)¶
　右爲㕮咀加生薑棗煎不已用半硫丸緩在下焦夢¶
　鬼者三焦虚氣神不守故也白芍藥一云白术¶
<pb:KR3e0067_WYG_003-46a>¶
四濇者陰也主通身疼痛女子有孕胎痛無孕敗血為¶
病¶
濇脉如刀刮竹行丈夫有此號傷精婦人有孕胎中痛¶
無孕還須敗血成¶
　主亡血失精婦人孕病或帶下赤白或敗血聖惠方¶
　烏金散治敗血局方四物湯地黄丸失精權道藥龍¶
　骨丸主之¶
　　龍骨　苦楝子(各二/兩)¶
<pb:KR3e0067_WYG_003-46b>¶
　右為細末醋糊丸梧桐子大空心溫酒下五十丸又¶
　云亡血失精半産漏下俱宜用酒煮當歸丸¶
濇脉關前胃氣并¶
　濇脉見處氣血俱傷金有餘損傷萬物主脉與客脉¶
　俱濇是也金有餘故并於上治之以匀氣散或利膈¶
　丸桔梗湯濇在上焦¶
　　桔梗(一/兩)半夏(製半/両)陳皮(三/両)厚朴(一/両)枳實(麩炒/半両)¶
　右㕮咀每服半兩食後水煎生薑服¶
<pb:KR3e0067_WYG_003-47a>¶
當闗血散不能停¶
　主脉緩客脉濇緩濇相合故曰血散可用溫經丸如¶
　胃不和調中丸濇在中焦¶
尺部如斯逢逆冷體寒臍下作雷鳴¶
　主脉數客脉濇數濇相合陽氣内虚陰氣有餘故為¶
　逆冷治之以蓽澄茄散或五補丸選用之濇在下焦¶
　　人參　茯苓　地骨皮　熟地黄　牛膝(去苖酒/浸各一)¶
　　(両/)¶
<pb:KR3e0067_WYG_003-47b>¶
　右蜜丸如桐子大毎服三十丸溫酒下空心稍增至¶
　五十丸服至十日及半月覺氣壅即服七宣丸經數¶
　日覺氣散即服五補丸凡人所疾皆因風不宣散即¶
　成壅緩熱風若氣不流行即成痃癖冷氣轉生諸疾¶
　尋其本由都爲不閑将理覺虛則補覺壅則宣常須¶
　五補七宣必相兼服之久服可去百病也¶
五遲者陰也主腎虚不安五遲本土也¶
遲脉人逢狀且難遇其季夏不能痊¶
<pb:KR3e0067_WYG_003-48a>¶
　遲者陰也季夏陽也此證爲失時反候陽盛陰虚治¶
　之宜瀉心肺補腎肝瀉心者導赤散補腎者地黄丸¶
神功診着知時候道是脾來水必乾¶
　季夏見遲脉是土尅水也故不能痊¶
寸口脉遲心上寒¶
　主脉濇客脉遲濇遲相合主陰盛之故爲心上寒治¶
　之以橘皮丸不已术附湯¶
　　白术　附子(炮去/皮臍)乾薑(炮/)桂(各一/両)¶
<pb:KR3e0067_WYG_003-48b>¶
　右㕮咀煎一盞食前服遲在上焦¶
當關腹痛飲漿難¶
　主脉緩客脉遲緩遲相合腹中痛甚桂枝加附子湯¶
　　桂　附子(炮各/一両)甘草(三錢/半)¶
　右㕮咀煎服或理中丸脉廽以消食丸遲在中焦¶
流入尺中腰脚重厚衣重覆也嫌單¶
　主脉數客脉遲數遲相合水能尅火陰氣盛可用附¶
　子理中丸遲在下焦¶
<pb:KR3e0067_WYG_003-49a>¶
六伏者陰也主毒氣閉塞三關四肢沉重手足自冷主¶
伏脉伏行於筋下氣伏於内¶
陰毒伏氣切三焦不動榮家氣不調不問春秋與冬夏¶
徐徐發汗治能消¶
　經曰清形以爲汗麻黄附子細辛湯或秋冬以升麻¶
　湯春夏以麻黄湯當緩與之陰盛陽虚汗之則愈¶
積氣胸中寸脉伏¶
　主脉濇客脉伏濇伏相合主胸中積氣治之沉香丸¶
<pb:KR3e0067_WYG_003-49b>¶
　或加減溫白丸伏在上焦濁氣在上則生䐜脹¶
當關腸癖常瞑目¶
　主脉緩客脉伏緩伏相合主中焦伏而不散乃風濕¶
　之氣故腸癖瞑目治以五膈寛中散¶
　　白荳蔲(一/両)縮砂仁　青皮　陳皮(去/白)丁香(各二/両)厚¶
　　朴(製八/両)甘草(炙/)木香(各一/両半)香附子(炒八/両)¶
　右爲極細末每服三錢白湯㸃服無時清上實下如¶
　發之用羌活前藥不已然後用此伏在中焦(一云血/散則膓)¶
<pb:KR3e0067_WYG_003-50a>¶
　(癖不散/則瞑目)¶
尺部見之食不消坐卧非安還破腹¶
　主脉數客脉伏數伏相合邪勝寒之甚而不能化食¶
　故破腹坐卧不安治之以生薑棗湯(一名四/白湯)¶
　　白术(一/両)黄耆　茯苓　白芍藥(各半/両)¶
　右爲麄末毎服半両入生姜煎服不已養脾丸伏在¶
　下焦清氣在下則生飱泄臟不藏矣¶
七濡者陰也主少力五心煩熱腦轉耳鳴下元極冷¶
<pb:KR3e0067_WYG_003-50b>¶
按之似有舉還無髓海丹田定已枯四體骨蒸勞熱甚¶
臟腑終傳命必殂¶
　髓者腎之四體骨蒸者腎氣衰絶終傳者七傳也土¶
　來尅水必殂也¶
濡脉闗前人足汗¶
　主脉濇客脉濡濇濡相合肺氣虚也而衛不能固於¶
　榮故多汗桂枝湯主之濡在上焦¶
當關氣少精神散¶
<pb:KR3e0067_WYG_003-51a>¶
　主脉緩客脉濡緩濡相合精神散失乃氣衰也治以¶
　定志丸或四君子湯加茯神濡在中焦至此難治也¶
尺部綿綿即惡寒骨與肉疎都不管¶
　主脉數客脉濡數濡相合主骨痿不能起於床五損¶
　至骨俱盡故不治¶
八弱者陰也主氣居於表生産後客風面腫氣弱多傷¶
也¶
三關怏怏不能前只爲風邪與氣連年少得此須憂重¶
<pb:KR3e0067_WYG_003-51b>¶
老弱逢之病却痊¶
　脉若爛綿者陽氣弱也以應秋毛之脉氣弱多傷怏¶
　怏者輕手乃得不前者重手稍無是也少年得此須¶
　憂重者乃春夏也此時當洪大而有力今反無力而¶
　不前故憂其重也是春夏爲逆秋冬為順老弱逢之¶
　病却痊老弱者秋冬也秋冬脉當浮毛故爲順¶
關前弱脉陽道虚¶
　主脉濇客脉弱濇弱相合陽氣虚也治之以五補丸¶
<pb:KR3e0067_WYG_003-52a>¶
　為久補四逆湯急治之¶
關中有此氣多踈¶
　主脉緩客脉弱緩弱相合胃氣内虚故氣多疎散治之¶
　以益黄散平胃散選用之弱在中焦¶
若在尺中陰氣絶酸疼引變上皮膚¶
　主脉數客脉弱數弱相合主下部損腎氣内絶既陰¶
　絶陽盛疼引於皮膚是三焦無陰鎮撫陽離其原也¶
　氣已損於肺無法可治也¶
<pb:KR3e0067_WYG_003-52b>¶
　¶
　¶
　¶
　¶
　¶
　¶
　¶
　普濟方卷三¶
