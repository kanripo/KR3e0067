# -*- mode: mandoku-view; -*-
#+TITLE: 普濟方
#+DATE: 2015-08-24 23:06:53.221465
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR3e0067_WYG_265-1a>¶
欽定四庫全書¶
　普濟方卷二百六十五　　明　周王朱橚　撰¶
　　服餌門¶
　　　丹藥(附論/)¶
夫輕清上騰重濁下結乾道有凝明之氣散作星辰坤¶
靈韜變化之精流於金石備諸藥品皆載神功隂陽既¶
合於運行水火宜專於信候遂能去其火毒全備至和¶
實由鍜鍊之勤乃著𤣥微之驗矣○谷神論云含津鍊¶
<pb:KR3e0067_WYG_265-1b>¶
氣吐故納新上入泥丸下至丹田謂之内丹陽龍隂虎¶
木液金精二氣交㑹烹鍊而成謂之外丹修真之士先¶
成内丹後鍊外藥内外相應則神仙可致也¶
　　　方¶
神仙中品黄龍丹(出聖濟/總録)¶
　　赤石脂(十/兩)黄牛乳汁(三/升)白沙蜜(二/斤)乳香(通明者/一斤)甘¶
　　草(三兩/末)白粳米(三斗五升分作五/次炊藥以熟為度)¶
　右將赤石脂為末以生絹夾袋貯之於泔水淨盆内¶
<pb:KR3e0067_WYG_265-2a>¶
　浸半日以手揉擺在水中候沉下刮入紙箱中控乾¶
　取五兩精細者入銀盒内盛之第一次於初七日淘¶
　米七升如炊飯相似安藥盒在内炊之飯熟為度夜¶
　中去其盒盖露之星辰下一宿第二次於月望日依¶
　前炊之亦去其盒盖夜露月明中一宿第三次於二¶
　十四日早晨依前法炊之去其盒盖於日中暴之要¶
　取日月星辰之氣足第四次先將牛乳三升入大盒¶
　内於慢炭火上逼令如魚眼沸下乳香候化次入前¶
<pb:KR3e0067_WYG_265-2b>¶
　三次炊煮赤石脂末用柳木箆攪令勻傾於乳鉢内¶
　細研復入盒依前用米七升安盒在内炊之米熟為¶
　度第五次以蜜二斤入盒内依前慢火逼之如魚眼¶
　沸即下前藥不住手用栁木箆攪勻入甘草末三兩¶
　同熬令帶濕便住再用米七升安藥盒在内炊米熟¶
　為度取盒於新水盆内浸半日取出於凈處頓初服¶
　時選天德日欲明時空心焚香面東七拜以好酒調¶
　下一匙許此乃出世延年仙丹無金石之毒亦無誤¶
<pb:KR3e0067_WYG_265-3a>¶
　生理服食之後乃得四氣調和經絡無滯但許傳授¶
　度人不可規利則其神效速晉廣平中華岳朱山人¶
　自㓜慕道年六十餘遊鍾山遇異人授此丹信而服¶
　之至唐龍紀改元寓揚州開元觀時已數百嵗矣復¶
　授道士周重興且曰此丹服之旬餘自覺臟腑通快¶
　精神清爽凡風勞氣冷一切大病悉皆除去若及兩¶
　料腸變為筋可與天地齊久凡人先須飬脾脾旺則¶
　肝榮肝榮則心壯心壯則肺盛肺盛則元藏實元藏¶
<pb:KR3e0067_WYG_265-3b>¶
　實根本固是謂深根固蒂長生久視之道也○修合¶
　用新潔器可盛一兩藥銀盒一隻可盛五斗物銀盒¶
　一隻新瓦盆三隻可盛一斗物木甑一隻盖甑盆一¶
　隻新淨鍋竈一副新淨乳缽一副銀匙一柄銀小杓¶
　兒一枚細竹小罩籬兒一枚柳木箆一枚淨木柴一¶
　百斤¶
神仙返魂丹(出聖濟/總錄)起死扶衰延年却老¶
　　丹砂　雄黄　雌黄(各三/兩)¶
<pb:KR3e0067_WYG_265-4a>¶
　右先細研雄黄雌黄二味用竹筒盛埋北方地中三¶
　日取出先傾出一半當心置丹砂亦研細却用傾出¶
　一半盖之又用雲母粉以絹袋子揉洗出暴乾塞筒¶
　子口埋地内只露筒口用炭火於筒中畔圍之緩緩¶
　燒三七日養化成水為度傾藥水盛銅器内垂井中¶
　五日無井只用深盆中盛水三四寸更置大荳半升¶
　在内即安藥器於水上浸五日亦得然後逐夜於露¶
　下露之纔日出收候藥水赤色可丸即丸如胡麻子¶
<pb:KR3e0067_WYG_265-4b>¶
　大蜜收貯若有人卒死者安在口中即活生人服者¶
　終身無病每月旦日服一丸若中毒藥其毒自吐出¶
　凡有七名一曰返魂二曰再生三曰追命四曰固壽¶
　五曰來甦六曰知命七曰得道其功不可具言此乃¶
　錢忠懿王所傳¶
長壽真人素丹砂方(出聖濟/總録)輕身却老强力悦色¶
　　丹砂(成塊者/四兩)青鹽(半/斤)硼砂(一兩另研/分作三分)磁石(一斤大/火煆四)¶
　　(十九度逐/度釅醋淬)¶
<pb:KR3e0067_WYG_265-5a>¶
　右先將磁石青鹽同為末醋拌令浥浥分作四服先¶
　一停鋪盒盒㡳將丹砂如蓮子排一重用硼砂一分¶
　糝盖了上用磁石青鹽盖之又布丹砂如前都三層¶
　着餘一分藥末盖之按令實先用瓦子一片盖合更¶
　用淨磚一片安爐㡳灰四寸鋪磚上乃坐藥盒於灰¶
　上更用灰盖盒上四面各及四寸切在子細用頂火¶
　四兩養七日待令取出除瓦片却用圓盒盖却用赤¶
　石脂固了口更用鹽鈆白蚯蚓糞紙筋和搗徧固合¶
<pb:KR3e0067_WYG_265-5b>¶
　四面令極牢了依前坐罏中磚上以灰盖用生熟火¶
　三斤一上煆通赤良久退火用灰五升罨却待冷取¶
　輕輕鑿開取砂㸔伏火如灰色一塊除却匱朱砂不¶
　折第一轉也更用硼砂一兩青鹽半斤二味熟研如¶
　粉入少許研如糊入前匱中和拌令乾濕得所凖前¶
　法布砂鋪藥却不固濟只合定如灰池中用火三兩¶
　養之復時可五度添火勿令絶養七日息火待冷取¶
　出砂㸔紫色佳是第二轉也只是較脆即將搗研如¶
<pb:KR3e0067_WYG_265-6a>¶
　粉入青鹽少同研了即以重抄細裹可拌作彈子大¶
　以線繫定用醋磨京墨重重厚塗晒令徹裏乾坐丸¶
　子於盒内定不固濟上以灰勻盖只用三兩火養三¶
　日復時大火五斤一上煆通赤待冷取出砂丸當如¶
　雪色第三轉也成矣取砂淘淨洗去鹽味焙乾用真¶
　牛乳一合并砂入有節青竹筒内以紬絹褁筒口𦂳¶
　墜於井内七日取晒乾研如粉煑&KR0037;肉拌為丸如菉¶
　荳大甲辰日齋潔焚香服一丸每日加一丸至第七¶
<pb:KR3e0067_WYG_265-6b>¶
　日却減至一丸又加之如初至六十日有應效至一¶
　年身輕健三年行如奔馬力過百夫久服長生能運¶
　氣脉為地仙矣顔如童子齒落更生髮白再黑忌羊¶
　血死肉魚鮮物¶
太清四扇丹(出聖濟/總録)安心辟邪治一切惡氣¶
　　丹砂(四兩研如麻豆上已採桃花二十兩真蜜一/斤同入銀器中重湯煑至五月朔日以新水)¶
　　(淘淨滌取砂令/童子面東研之)麒麟竭(四兩選真者五月/二日入丹砂中研)没藥(四/兩)¶
　　(透明者五月三/日入丹砂研)麝香(四兩全以當門子五/月四日入丹砂同研)¶
<pb:KR3e0067_WYG_265-7a>¶
　右先取出黨人參一兩甘草一分並細剉五月一日¶
　日未出時採露水一升真蜜三兩同浸之至端午日¶
　熬水至半去滓入大麥麵作糊和稍硬劑之丸如棟¶
　實大每服以沉香温水二合嚼下一粒或半粒補心¶
　導血駐顔益氣調和血脉去邪氣尤辟時疫嵗即全¶
　家齋潔旦起面東以井水化各人嚼下一粒斷不染¶
　疫久服則心安無夢邪氣不犯面有紅光合時忌女¶
　人猫犬壓穢常於潔浄處藏之一名通神保明丹兼¶
<pb:KR3e0067_WYG_265-7b>¶
　治婦人血氣衝心疼痛丈夫元氣及一切惡氣等並¶
　生薑酒下婦人炒薑醋湯下痁瘧臈茶下一粒或半¶
　粒量疾大小服¶
神仙太一煆丹(出聖濟/總録)輕身延年¶
　　聖無知(煎掠去白花/焙乾研二斤)硝石(五兩細研分作十分/每一度煆入一分)綘¶
　　礬(細研/五兩)麻油(一百兩分作十分/每一度煆入一分)¶
　右先將礬鹽入硝石一分拌和研勻用麻油十兩和¶
　了入固濟五升缾内以炭火十斤煆將瓦盖缾熖絶¶
<pb:KR3e0067_WYG_265-8a>¶
　炭盡為度取出細研更入硝石一分油一分凖前用¶
　炭十斤煆盡如此十度計用炭一百斤足後取藥搗¶
　羅為末旋取少許細研湯浸蒸餅為丸如梧桐子大¶
　每服十丸加至二十丸空心冷水下久服衆疾皆愈¶
　髭髮如漆筋骨輕健耳目聰明元方云服一年日行¶
　二百里五年通仙¶
神仙靈妙丹(出聖濟/總録)延年益壽恱顔色堅臟腑壯腰脚益血固精¶
　　水銀(四/兩)硫黄(一兩/五錢)¶
<pb:KR3e0067_WYG_265-8b>¶
　右先鎔開硫黄即投水銀以鐡匙炒作青沙子秤定¶
　四兩如重再炒去盡黄乃已方用煆藥合子一隻口¶
　差小者入青沙在内用新茶盞一隻㡳差大平淨面¶
　厚者盛新汲水七分許安盛沙盒上以細羅赤石脂¶
　末水拌作泥厚黏外縫令周宻盒下坐熟火猛炎得¶
　所微扇熁之盞中水耗旋添常令有約半日許令火¶
　自冷取起盞㡳成靈砂一簇打下秤得多少未盡者¶
　再用火依前熁之砂成以絹袋盛水煑三五沸或浸¶
<pb:KR3e0067_WYG_265-9a>¶
　半日漉乾細研如粉水煮半夏糊為丸如梧桐子大¶
　每服一丸空心井水下直到中腕旋下丹田常覺温¶
　煖忌羊血¶
神仙伏火内固丹(出聖濟/總録)補精育神延年悦色¶
　　丹砂(一/兩)錫藺脂(一/兩)¶
　右以漿水二碗同煑水盡為度用沙盒子一枚將煮¶
　過砂用蜜滚過使白附子末再滚為衣却用黑附子¶
　末水調裹砂在心中上下用蜀椒鋪㡳盖滿盒子又¶
<pb:KR3e0067_WYG_265-9b>¶
　用油調蛤粉固齊口縫外用鹽泥紙筋封固候乾用¶
　炭火五斤火盡候冷取出用紙裹丹砂入地竅埋一¶
　宿取出細研以糯米作糊丸如梧桐子大每日一粒¶
　清淨水下久服無毒¶
神仙益壽二氣丹(出聖濟/總録)¶
　　丹砂(二/兩)水銀(一兩/同研)百合花　夜合花　乾菊花¶
　　槐花(不拘多少/同為末)¶
　右用小磁盒將四花於末盒下用一半次入丹砂水¶
<pb:KR3e0067_WYG_265-10a>¶
　銀𦂳捺更用知母末盖盒定赤石脂固縫鹽泥固濟¶
　候乾一磚上用醋灰都裹定炭三五斤煆頂火炭盡¶
　為度候冷取出細研油單裹垂入井水中浸三宿出¶
　火氣次先蒸三徧出水氣次用&KR0037;肉丸如菉豆大每¶
　服一丸二丸酒下延年兼治諸般氣疾久服身中更¶
　不出蟲虱¶
三煆神丹法一煆銀茅二煆金茅非尋常伏火朱砂之¶
　　比趙彦正有言序不多録¶
<pb:KR3e0067_WYG_265-10b>¶
　　白附子(六/兩)地骨皮　川椒　枸把子　石葦　細¶
　　辛(各三/兩)天茄子(三/兩)¶
　右並不事治杵羅為末用磁盒子一枚須是徑三寸¶
　圍九寸髙四寸並用大寸先將藥末入盒子内可厚¶
　一指以來實築然後將成塊硃砂五兩或七兩或十¶
　兩蜜拌令勻以墨染紙裹之安在盒子中心須更用藥¶
　末周圍實築至盒子口可留一分更鋪以椒一分滿¶
　之又用墨紙一重盖定生油調蛤粉固盒口縫鉄線¶
<pb:KR3e0067_WYG_265-11a>¶
　十字繫定盒子用紙筋和膠泥大率三斤泥一斤泥¶
　土相和揑塑泥要不裂也固濟盒子周圍可厚一指¶
　半隂乾平地安定下不得用物亦不得作坑然後以¶
　醋拌灰浥定周圍包了泥盒又周圍立倚炭三十斤¶
　并盒子上用炭以瓦圍束勿令炭落上用熟炭一斤¶
　令漸漸生着至半日通着直至來日冷打開盒子取¶
　出硃砂其形塊大小輕重都不變但紫色耳再用蜜¶
　拌如前三煆成丹共十八斤炭十斤此法竒妙煉時¶
<pb:KR3e0067_WYG_265-11b>¶
　忌雞犬婦人孝子見崑崙紙多上墨尤佳¶
太素丹(一名白丹出余/居士選竒方)　治停寒肺虚痰實喘急咳𠻳¶
　　經久痰中有血及療氣虚感冷肺腑滑泄脾胃羸¶
　　弱不進飲食此藥治一切危困之疾神効益陽退¶
　　隂治虚損固冷及吐瀉暴脫傷寒隂證手足厥冷¶
　　真陽起石(二錢新瓦上用熟火煆過通/紅為度去火候冷研極細)煉成鍾乳¶
　　粉(一/兩)¶
　右合研令勻用糯米粽子尖拌和丸如雞頭子大臨¶
<pb:KR3e0067_WYG_265-12a>¶
　和時入白石脂一錢須大盤子不住手轉候八九分¶
　堅硬隂乾用新麤布以滑石出光每服二粒至三粒¶
　空心人参湯陳米飲下¶
白丹¶
　　熖硝(二兩/細研)白礬(三兩/研細)寒水石(四兩/研細)塊子砒霜(一兩/細研)¶
　右用燒藥罐子一箇盛得十兩藥者先用火炙以生¶
　薑汁塗數遍炙乾先下砒末在罐子㡳按實次下熖¶
　硝末按實次下白礬末按實次下寒水石末盖頭填¶
<pb:KR3e0067_WYG_265-12b>¶
　滿罐子上用圓瓦兒盖合口坐在地上簇炭五斤發¶
　頂火煆烟盡為度去火候冷取藥砒撮在㡳刮令淨¶
　盡研極細砒另研尤好次入純白石脂一兩只用好¶
　白磰土亦得同研細如粉滴水和成劑於手心内以¶
　數入内轉手丸如梧桐子大先隂乾或晒或焙令十¶
　分乾再入新乾鍋子内用圓瓦兒盖合口坐在磚上¶
　簇炭火三斤一煆通紅為度用新乾鍋子傾丹入一¶
　厚磁碟内如玉霜白每服一二粒空心用冷水吞下¶
<pb:KR3e0067_WYG_265-13a>¶
　以乾物壓之忌温熱物少時有孕不可服此藥如無¶
　藥罐只用煉得五十兩銀乾鍋子兩個分藥作兩處¶
　按實燒亦可此藥大治虚寒壯脾胃進飲食有大效¶
　寒水石南人謂之軟石膏¶
范忠宣公法煉金液丹¶
　　透明硫黄(四/兩)猪肪脂(八/兩)¶
　右先將硫黄碎為小塊子以沙石銚子煉肪脂成汁¶
　去却筋膜後下硫黄在内急以栁枝子攪纔候消不¶
<pb:KR3e0067_WYG_265-13b>¶
　可煉過却便下火先用湯一盞以新綿罩其上將所¶
　熬硫黄并脂傾在綿上硫黄沉脂浮候冷撥去脂將¶
　凝住硫黄以皁角湯洗十餘遍候不粘膩以栁木槌¶
　研三五日細如粉水浸蒸餅為丸如梧桐子大每服¶
　三五丸元米飲下陳瑩中録此方云頴川范忠宣公¶
　家法也忠宣無問老㓜有病無病旦旦服之如嗜茶¶
　飯以硫黄為脂所製不留臟腑間壯氣飬真莫甚於¶
　此真仙法也¶
<pb:KR3e0067_WYG_265-14a>¶
太上紫霞丹(升降隂陽神仙藥/也福州石醫方)¶
　　硫黄(研/細)針沙(羅去細者/各四兩)五倍子(一兩/打破)¶
　右同用沙鍋内以水煑一時放冷先揀了五倍子不¶
　用然後淘去針沙將硫黄鋪紙一張於灰上渗乾團¶
　作毬用荷葉一枚褁之安地上以大火煆候藥紅即¶
　攔去火經宿研令極細用膏飯和丸如皁角子大隂¶
　乾每服一二丸空心白湯下此藥治氣虚頭痛如神¶
水金丹¶
<pb:KR3e0067_WYG_265-14b>¶
　　透明硫黄(研/細)輕粉(一/兩)¶
　右先將硫黄研令極細於一斤之内取研細硫黄一¶
　兩與輕粉一兩合和同研一時辰許别頓一處先用¶
　真蛤粉十斤於一片新瓦上實填瓦口令平次用銀¶
　盂子一枚可盛硫黄末一斤以上者頓瓦中心四邉¶
　用蛤粉𦂳擁作池子極要實然後輕手脱去盂子將¶
　十五兩研細硫黄末用一大匙抄入池子内次入合¶
　和輕粉硫黄末二兩鋪盖頂上以匙撩令小實用熟¶
<pb:KR3e0067_WYG_265-15a>¶
　火五斤就瓦四邉煆之候硫黄成汁透㡳造化硫黄¶
　輕粉二氣融和用細蛤粉一大盂猛罨藥池之上其¶
　殘火留經宿直至寒罏取之已成一片刮去蛤粉淨¶
　盡研令極細用麵糊為丸如梧桐子大治男子婦人¶
　一切虚危痼冷腸滑不禁腹内纒疼瀉注不已手足¶
　厥逆飲食生冷吐瀉不止兼治婦人室女赤白帶下¶
　面黄痿瘦補暖丹田壯元陽每服七粒或十粒空心¶
　人参湯下¶
<pb:KR3e0067_WYG_265-15b>¶
雄硃丹治宿寒痼冷飲食嘔逆經隔五七年即疲瘠¶
　　異形變為勞瘵錢觀文方¶
　　硃砂　雄黄(各二/兩)¶
　右用沙盒子一箇先以牡丹皮二兩内外薫令黄色¶
　入前藥在内用釅米醋和臘茶作餅子盖定以赤石¶
　脂固盒口子縫又用赤石脂泥裹盒子一重再用黄¶
　泥紙筋又裹一重約一指厚先以草火燒令盒子極¶
　乾再用炭五斤漸漸添至一秤候火力漸消取出掘¶
<pb:KR3e0067_WYG_265-16a>¶
　地坑一尺埋一宿去火毒取出細研續入藥¶
　　胡椒　官桂(去/皮)赤石脂　附子(炮製去皮臍/另為細末)木香¶
　　　沉香　蓽薢　丁香　白术(各一/兩)乳香(五錢與/赤石脂)¶
　　(同研/細)¶
　右為細末入前煆藥同研勻却以清酒二斤二分熬¶
　去二分入附子末煑成糊丸如梧桐子大每服十丸¶
　温酒鹽湯空心服¶
蜀仙丹¶
<pb:KR3e0067_WYG_265-16b>¶
　　辰砂(四兩細研/水飛過)杏仁(二兩去/皮尖研)¶
　右用宣州木𤓰二枚切下盖子以竹刀刮去穰先入¶
　辰砂實按次入杏仁填滿却以盖子覆之用竹簽簽¶
　定以生絹袋裹之入磁器中蒸一百遍候數足取出¶
　刮去木瓜麤皮一處研細候可丸即丸如菉豆大每¶
　服十粒空心温酒米飲下大壯元氣去百病木瓜最¶
　忌犯鉄近鉄即不見效¶
資壽小金丹　補益真元治諸虚不足上盛下虛喘急¶
<pb:KR3e0067_WYG_265-17a>¶
　瀉泄手足厥逆小腹結痛翻胃脾寒霍亂嘔吐食不¶
　消化白濁夢遺便多盗汗恍惚虚驚耳鳴目眩久痢¶
　赤白腸風痔漏婦人諸疾經候不勻帶下崩中子宫¶
　虚冷久無胎孕此方温平不僣常服鎮養心氣滋益¶
　精神輕身延年活血駐顔¶
　　代赭石　餘糧石(四/兩)石中黄(二/兩)赤石脂(五兩/一分)¶
　右各研為細末再秤數足同入羅三兩遍再勻研細¶
　膩旋抄二三匙入盞中滴水丸如梧桐子大急手丸¶
<pb:KR3e0067_WYG_265-17b>¶
　畢再丸入盤以光實無皺裂為度赤石脂性硬故須¶
　急急丸之待隂乾入新乾鍋子裝載用木柴每排作¶
　二三行用炭排十字眼中放藥鍋子再四圍聚木炭¶
　以多為佳自頂放熟火令慢燒下不得用扇直至火¶
　與藥通紅待冷方取出入乾淨磁器中收貯每服兩¶
　粒或三粒&KR0037;湯送下或米飲下婦人艾湯空心服峽¶
　教王執中刋一書名既効方云金丹治療極多治瘧¶
　尤神效其方代赭石一斤餘糧石减半赤石脂石中¶
<pb:KR3e0067_WYG_265-18a>¶
　黄各四兩同研滴水丸如梧桐子大三斤炭煆盡為¶
　度每服三五粒空心冷鹽水下又有小金丹亦治瘧¶
　代赭石八兩火煆醋淬七次餘糧石火煆醋淬七次¶
　赤石脂四兩研石中黄二兩研滴水丸如梧桐子大¶
　隂乾三四日於銀器中滚令光滑用磁礶子盛炭火¶
　六七斤燒煆通赤却用盆盛冷水盆内坐銀盂子傾¶
　藥在盂内出火毒每服三五粒空心温米湯下¶
杏金丹(出本/草)　本出渾皇子亦名草金方服之壽二千¶
<pb:KR3e0067_WYG_265-18b>¶
　二百年不死只是以杏仁成丹輕重如金軟而可食¶
　因此立名從三皇後有得法者服之無有不得力奚¶
　仲呂望彭祖皆鍊之彭祖曰寧可見此方不用封王¶
　寧可見此藥不用封侯老子曰草金丹是衆仙秘要¶
　服之得力只為作之者難世俗之人皆不信有神驗¶
　將聖人妄説作之者不肯精心潔浄良有惡物觸犯¶
　藥即不成徒多損廢又何益矣其造不得令盲聾瘖¶
　啞大病及惡心人女子小人知見丹亦不成丹成無¶
<pb:KR3e0067_WYG_265-19a>¶
　忌只是夏姬服之壽年七百乃仙去¶
　煉丹法從寅月修杏樹人罕到者良又以寅月钁劚¶
　樹下地間圖陽氣通物至二月草生以鋤除草恐損¶
　地力至三月離樹五歩作畦隴淘成擬引天之暴雨¶
　亦須逺裁棘遍攔勿使疎入畜獸殘踏遇亢旱即泉¶
　源水洒潤杏樹下初春有霜雪即樹下燒火以救之¶
　恐損花蕚至五月杏熟收取當月旬内自落者去核¶
　取仁六斗以熱湯去皮去雙仁取南流水三石和研¶
<pb:KR3e0067_WYG_265-19b>¶
　取汁兩石八斗去渣并小美者亦得取新鉄釡受三¶
　石水作竈須具五嶽三台形用硃砂圖畫之其竈通¶
　四脚去地五寸着鐐不得絶稠恐下灰不得其釡用¶
　酥三升以鍊火及炭燃釡少少磨三斤酥盡即内汁¶
　釡中釡上安盆盆上鑚孔用筝弦懸車轄至釡㡳其¶
　孔以紙纒塞勿令泄氣初着糠火并乾牛糞火一日¶
　三動車轄以滚其汁五日有露液生十日白霜起又¶
　十日白霜盡即金花出若見此候即知丹霜成開盆¶
<pb:KR3e0067_WYG_265-20a>¶
　用炭火炙乾雄雞翎掃取以&KR0037;肉和丸如梧桐子大¶
　釡中獨角成者為上其釡口次也丹滓亦能治冷疾¶
　服丹法如人喫一斗酒醉即喫五升喫一升者即喫¶
　半升下藥取滿日空心煖酒服三丸至七日宿疾除¶
　愈聲喑盲攣跛疝氣野雞癭氣風癎痎氣瘡腫萬病¶
　皆除愈頭白即黑齒落更生張先師云二兩為一劑¶
　一劑延八十年兩劑延二百四十年三劑通靈不死¶
　若為天仙一萬年永忌房室若為地仙五千年三年¶
<pb:KR3e0067_WYG_265-20b>¶
　忌房室若為人仙一千五百年百日忌房室陳居士¶
　上表十月已後泥爐造為雷息之時亦不用車馬轟¶
　闐聲何以十月造天雷二月起八月息初造丹時祭¶
　五嶽神仙地祇亦取童子㸔火候二十四氣五行隂¶
　陽十二時取此氣侯用火丹乃成矣聖人所服皆致¶
　長生久壽世人不能常服或言此藥無效若精心確¶
　志必就神仙長年矣¶
李太白杏金丹(出聖濟/總録)¶
<pb:KR3e0067_WYG_265-21a>¶
　取肥實杏仁五斗以布袋盛用井花水同浸三日次¶
　入甑中以帛覆之上布黄沙五寸炊一日去沙取出¶
　又於粟中炊一日又於小麥中炊一日又於大麥中¶
　炊一日壓取油五升澄清用銀缾一隻打如水缾樣¶
　入油在内不得滿又以銀圓葉可缾口大小盖定銷¶
　銀汁灌固口縫入於大釡中煑七復時常撥動㸔油¶
　打開取藥入器中火滴成汁傾出放冷其色如金後¶
　入臼中搗之堪丸即丸如黄米大空心旦暮酒下或¶
<pb:KR3e0067_WYG_265-21b>¶
　用津液下或滚水下或燈心湯下俱可服時¶
　必宜數至二十丸不宜過多過少久服延年¶
　保氣變白除萬病合丹時用朱書此符三道衣領中藏¶
秘元丹　固守三田接養真氣¶
　　半夏(一斤漿水浸七/日切作半破)斑猫(四十九枚/去翅足)薜荔葉(二/兩)糯¶
　　米(一/升)¶
　右同於銚内炒候半夏赤黄色先以紙鋪地急傾藥¶
　於紙上瓦盆盖之一宿去三味只取半夏為末酒糊¶
<pb:KR3e0067_WYG_265-22a>¶
　丸如梧桐子大空心温酒下二十丸¶
覽聖丹　太上通神洞視預知吉㓙上辨仙真下察鬼¶
　魅¶
　　紫芝　石菖蒲(剉/焙)預知子(去/皮)茯神(去/木)石决明　草¶
　　决明(炒/)蜜蒙花(各二/兩)鴉睛(十四枚/隂乾)¶
　右搗羅為末鍊蜜和丸如梧桐子大空心浄水下二¶
　十丸¶
保真護命丹　治隂氣太盛五臟昏濁食畢困乏雖未¶
<pb:KR3e0067_WYG_265-22b>¶
　中年衰苶先至消隂¶
　　天麻(剉/)牛膝(去苖剉/各四兩)天仙子(一升淘/浄炒黄)¶
　右以絹袋盛浸酒中七日七夜取藥炒乾為末用浸¶
　藥酒作麵糊丸如梧桐子大每日空心酒下二十丸¶
玉芝丹　治一切風疾并婦人血氣¶
　　黑鈆(一/兩)水銀(一/兩)硫黄(一大/豆大)陽起石(三大/豆大)代赭(三大/豆大)¶
　　硝石¶
　右先鎔鈆成汁次下水銀急手攪令勻後下諸藥咬¶
<pb:KR3e0067_WYG_265-23a>¶
　鈆已下四味同研細了旋取㸃入鈆汁中熟攪之旋¶
　咬鈆汁灰於一拌候咬鈆盡然後瀉水銀於磁碗中¶
　但秤水銀有一兩在即止入於後櫃硫黄一兩五錢¶
　細研如末入缾中用碗合之漸漸火逼候鬼熖出即¶
　住火冷細研為櫃又將櫃入一小鐺中布置以物按¶
　中作坑子即將鈆中水銀一兩更入硫黄一分同研¶
　細為砂子入於内櫃中以一茶碗合定固之令乾鐺¶
　子下當以二兩火養仍以草灰没鐺子盖之勿令火¶
<pb:KR3e0067_WYG_265-23b>¶
　絶如此七日漸以火燒令通赤即藥成矣放冷取出¶
　紙襯攤於濕地盆合一復時出火毒細研如麵以&KR0037;¶
　肉和丸如粟米大每日空心温酒下五丸忌羊血鯉¶
　魚此名靈寳丹其櫃若以飯和圓如大豆熱茶下二¶
　丸大行時疾服了以厚衣盖身取汗出即瘥其櫃長¶
　生用之¶
紫粉靈寳丹　治筋骨風氣添精益髓神氣清爽好顔¶
　色紅白久服輕健補暖水臟¶
<pb:KR3e0067_WYG_265-24a>¶
　　水銀(三兩與上玉芝丹同法修製每二兩水/銀即入硫黄五錢結成砂子細研如粉)黑鈆¶
　　(四/兩)¶
　右取火硝石於鐺中心作一堆子尖尖裝之堆四面¶
　流下些些子令盖鐺㡳即取砂子末細細糝於堆子¶
　上勿令四面散訖更研入少許硫黄末盖之又以碗¶
　盖鐺口四面以濕紙固齊縫子上又以泥如法固齊¶
　候乾鐺下漸漸以火三五兩候㸔得所加至一斤已¶
　來可燒半日久又加三五兩如此疊疊加至四五斤¶
<pb:KR3e0067_WYG_265-24b>¶
　火煆之當鐺下上通赤即漸去火待冷輕手揭取藥¶
　成一團以甘草二兩水五升煎至二升去滓煑藥喫¶
　乾出火毒乾了細研水飛過以煮&KR0037;肉和丸如梧桐¶
　子大每日空心以津下一丸¶
青金丹　治一切風冷血氣¶
　　水銀　硃砂　硫黄　黄丹　鈆粉(各一/兩)¶
　右於銚子内先下硫黄銷成汁即下硃砂水銀結成¶
　砂候冷下黄丹鈆粉同細研入一瓷葫蘆中蜜固齊¶
<pb:KR3e0067_WYG_265-25a>¶
　以小火養從旦至午加火四斤一煆候火三分減二¶
　放冷取出其藥已青紫色細研以紙襯攤於潤地一¶
　復時出火毒後用赤箭脂汁調麵作糊丸如豌豆大¶
　每服空心以酸棗仁煎酒下十丸初服須要出汗即¶
　加薄荷汁生薑汁白蜜各半匙同服厚盖取汗¶
白金丹　治一切風偏風口不收半身不遂¶
　　硃砂(三兩别/研為末)雌黄(一兩/五錢)硫黄(一/兩)¶
　右二黄同研如粉先於鐺中銷成汁次下硃砂末攪¶
<pb:KR3e0067_WYG_265-25b>¶
　令勻即以桑灰汁煮三日三夜旋以煖水添之日滿即¶
　刮入鼎中以文火㶸乾出隂氣盡重固濟以十斤火¶
　煆候火銷至二三斤即住其藥日在鼎底作一片鑿¶
　取成白金狀以甘草餘甘子瓷器中水煑日出火毒¶
　研為末以粟米飯和丸如菉豆大每日空心以冷椒¶
　湯下三丸漸加至五丸服之大效忌羊血¶
水火銀硫黄紫粉丹　治一切冷氣反胃吐食冷熱血¶
　氣冷勞腸風一切冷病神效¶
<pb:KR3e0067_WYG_265-26a>¶
　　硫黄(六/兩)水銀(二兩/五錢)針砂(一兩漂/洗令浄)太隂𤣥精(二兩/研入)¶
　右先細研硫黄次下水銀㸃少熱水研如泥候水銀¶
　星斷即入鼎中并𤣥精針砂以水煑七日七夜當如¶
　魚目沸水耗即以熱水添之時以鑯匙攪七日滿即¶
　喫乾仍以微火燻隂氣盡即入盒子中固之泥法用¶
　砂盆末白堊土鹽花搗為泥固濟乾了入灰池内埋¶
　盒子兩邉以五兩火飬六七日日夜長令不絶日滿¶
　以大火十斤煆一日任火自銷冷了以甘草湯浸一¶
<pb:KR3e0067_WYG_265-26b>¶
　日出火毒已鮮紫色候乾細研為末以粳米飯和丸¶
　如黍米大每日空心以温酒下七丸漸加至十丸經¶
　旬日效¶
紫靈丹　治一切冷氣消食破女子宿血冷病神效¶
　　硫黄(八兩船上/者細研)白鹽花(三斤一斤半白用一斤半/以米醋三升拌日暴乾之)¶
　右用一鼎子先築白鹽令實中心剜作坑子入硫黄¶
　末即以米醋拌鹽盖之亦實築又以白鹽盖之宻宻¶
　固子以文火飬之從旦至午候漸加火燒至有塊熖¶
<pb:KR3e0067_WYG_265-27a>¶
　出小箒子醮醋洒之熖住即止放冷取出用水研飛¶
　過鹽藥在盆㡳乾了又細研以粟米飯和丸如菉豆¶
　大每日空心以温酒下五丸其鹽水煎化喫甚好¶
四壁櫃硃砂法　能除風冷温暖骨髓悦澤顔色久服¶
　無疾延年益壽¶
　　針砂(一/斤)硫黄(四/兩)硃砂(三/兩)白礬(四/兩)鹽¶
　右以濃醋一斗五升煑針砂硫黄二味令乾以火煆¶
　之待塊烟出盡後放冷再研别入硫黄二兩又以醋¶
<pb:KR3e0067_WYG_265-27b>¶
　一斗五升更煑候乾依前煆之鬼焰盡即止放冷以¶
　水淘取紫汁去其針砂澄紫汁極清去其清水盡隂¶
　即入白礬鹽同研安瓷器中四面下火煆之候瓶内¶
　沸定即止待冷取出細研以醋拌為櫃先用藥一半¶
　入鉛桶中築實即以金薄兩重硃砂入櫃上又以餘¶
　櫃盖之築實以四兩火飬三七日即換入銅桶中宻¶
　固濟用六兩火飬三七日足即用十斤火煆之任火¶
　自銷寒爐出藥硃砂已伏於濕地薄攤盆盒一時復¶
<pb:KR3e0067_WYG_265-28a>¶
　出火毒細研以&KR0037;肉和丸如麻子大每日空心以温¶
　水下五粒以鉛作桶可重二斤以銅作桶可重三斤¶
　忌羊血¶
太陽紫粉丹　治男子久冷婦人血氣冷勞五膈氣反¶
　胃㾀癖一切冷病無差者¶
　　硫黄　馬牙消　水銀(各三/兩)¶
　右以無灰酒旋㸃於乳缽中同研候水銀星盡即止¶
　日中乾之布於鐺内瓷碗合之以鹽泥如法固濟候¶
<pb:KR3e0067_WYG_265-28b>¶
　乾鐺下漸漸以三四兩火飬半日漸加至八九兩火¶
　經一復時待冷取藥細研以白蜜拌令濕於竹筒中¶
　盛糯米飯蒸一炊久出之更細研以&KR0037;肉和丸如梧¶
　桐子大每日空心以鹽湯或酒下三丸久冷人加至¶
　五丸服¶
青花丹　治霍亂吐脹冷氣心痛腸風血氣虚冷病小¶
　兒疳瘡神效¶
　　空青　定粉　白石脂　硃砂　桃花石(各一/兩)鹽¶
<pb:KR3e0067_WYG_265-29a>¶
　　花(四/兩)¶
　右同研如麵入瓷瓶中以鹽盖之固濟候乾了以一¶
　斤二斤火於瓶子四面逼之候熱四面着一秤火漸¶
　漸煆一食久任火自銷候冷開出取水飛去鹽味晒¶
　乾更入麝香一分同細研令勻以爛飯和丸如麻子¶
　大每日空心以温酒下五丸忌羊血¶
太陽流珠丹　治一切風冷風氣癥瘕結塊女人血氣¶
　赤白帶下腸風下血多年氣痢痃癖常吐清水反胃¶
<pb:KR3e0067_WYG_265-29b>¶
　吐逆神效¶
　　硫黄(一/斤)馬牙硝(四/兩)鹽花(四兩炒/令轉色)硼砂(二兩伏/火者)¶
　右同研如麵入瓷瓶内按實上更以炒鹽盖之出隂¶
　氣如法固濟將入一鼎下先鎔鉛半斤磹藥瓶子以¶
　鉄索括定又銷鉛注入鼎令没瓶子固濟了入炭爐¶
　中以火飬鉛常以熱為候如此一百日滿出鼎别以¶
　小火飬三日日滿大火煆令似赤即止於冷取出如¶
　琥珀以寒泉出火毒細研為末以棗肉和丸如菉豆¶
<pb:KR3e0067_WYG_265-30a>¶
　大每日空心以茶下二丸¶
四靈丹　悦顔補益¶
　　黄丹　水銀　鋼鉄(剉/末)硼砂(已上各/三兩)¶
　右研入瓷盒中固濟令乾安於炭爐中合上灰厚三¶
　寸常以一斤火飬一百日日足以十斤火煆任火自¶
　銷放冷取出細研以濃甘草湯拌於飯上蒸一炊久¶
　出火毒細研為末以水浸蒸餅和丸如梧桐子大每¶
　服空心以温酒送下三丸百日見效¶
<pb:KR3e0067_WYG_265-30b>¶
四靈丹　治筋骨風角弓風腎臓風熱毒風皮膚風大¶
　風感厥風並皆治之其功如神¶
　　硼砂(三/兩)水銀(一/兩)硃砂(一/兩)硫黄(二/兩)¶
　右將硼砂硫黄同研如麵於瓷盒中盛之如法固濟¶
　令乾入灰爐中其上灰厚三寸以火三兩飬一七日¶
　開取藥入水銀硃砂各一分同研以水銀星盡為度¶
　依前入盒飬一七日如此四度計二十八日開取細¶
　研以水飛過入竹筒中宻封頭於飯上蒸兩炊久及¶
<pb:KR3e0067_WYG_265-31a>¶
　熱取出於地上以紙襯盆盒一週時出火毒用粟米¶
　飯和丸如菉豆大每日空心以温酒下三丸十日後¶
　加至五丸忌羊血¶
伏火𤣥石櫃靈砂丹　補益筋骨悦顔色治女人風冷¶
　暖子宫久服不老延年¶
　　硃砂(三兩細/研紙褁)磁石(一斤半搗碎細/研淘去赤汁盡)¶
　右以石腦油十二兩拌磁石令調和先固濟一瓷瓶¶
　子令乾入磁石一半於瓶内築實中心剜作一坑子¶
<pb:KR3e0067_WYG_265-31b>¶
　可容得硃砂褁紙入櫃子上以餘藥盖之築令實瓶¶
　口以瓦子盖勿固之以小火逼隂氣盡候瓶子通熱¶
　即聚火一秤已來煆之令上下通赤任火自銷待冷¶
　開取砂已伏矣去紙灰取砂細研如麵以生姜汁稀¶
　調之安於茶碗中飯上蒸三炊乆晒乾研如粉以&KR0037;¶
　肉和丸如小豆大每日空心以温酒下三丸忌羊血¶
𤣥英散　祛風熱利三焦耐寒暑悦顔色久服去萬病¶
　　川樸硝(五斤以瓶燒令/通赤細研如粉)淡竹瀝(一/升)¶
<pb:KR3e0067_WYG_265-32a>¶
　右將竹瀝拌硝令勻濕用大竹筒一枚先以牡礪粉¶
　半斤築入筒中次下硝又以牡礪粉半斤築之以蠟¶
　紙三重封之勿令通氣安在甑中四面以黑豆埋之¶
　令沒筒口蒸一復時待冷去豆開筒去牡礪粉取硝¶
　細研如粉每日食後水調一錢服之服至二三斤漸¶
　耐寒暑少汗服至五七斤悦顔色去萬病夏月可以¶
　衣裘冬月可以履氷雪無懼矣¶
金液含化靈丹　補益延年功力不可具載¶
<pb:KR3e0067_WYG_265-32b>¶
　　山澤根末(八/兩)硃砂(二兩/五錢)¶
　右先鋪銀末一兩於瓷盒中即排硃砂塊子勿令相¶
　着上以銀末盖之令勻又布硃砂塊子又以銀末盖¶
　之候硃砂盡即以鹽花盖上令滿盒子口實按如法¶
　固濟入灰池中盒子上灰厚四寸常以二兩火養七¶
　日七夜勿令火猛但令盒子熱可通人手為度日滿¶
　取出重翻過排一依前法重固齊以火四兩飬二十¶
　日後加火至二三斤燒可一炊久放冷極冷取出細¶
<pb:KR3e0067_WYG_265-33a>¶
　研入龍腦半分同研如粉以構汁和丸如粟米大每¶
　日空心含三丸津液嚥之如要作油以桂心末一錢¶
　大羊腎膒脂煉成者彈子大入龍腦一錢和研兩日¶
　久入銀盒子中埋於糠甑中蒸三伏時當自化為¶
　油每日含如豇豆大去疾補益延年却老神仙之基¶
　也忌羊血¶
含化硃砂丹　祛熱毒風鎮心神治萬病反老悦顔功¶
　力甚大不可具述¶
<pb:KR3e0067_WYG_265-33b>¶
　　硃砂(三/兩)馬牙硝(三/兩)消石(三/兩)¶
　右同研如粉入瓷瓶中以重抄油紙三重宻固瓶口¶
　重湯煑之常如魚眼沸水耗即以熱水添之不歇火¶
　三七日夜滿開瓶子其硝自在瓶四面收之細研任¶
　服其硃砂即在中心取出細研以小瓷盒子盛固濟¶
　微火飬一日加火一斤煆令通赤放冷開取細研以¶
　&KR0037;肉和每一兩砂可丸得三百六十丸每日早晨含¶
　化一丸如要多含俱依分兩酌度修煉為丸婦人服¶
<pb:KR3e0067_WYG_265-34a>¶
　之亦佳忌羊血¶
金液丹　治臟腑積冷腰脚疼痛四肢虚羸下元衰憊¶
　　磁石(半/斤)硫黄(三/兩)¶
　右以童子小便一斗燒磁石赤於小便中淬以盡為¶
　度候乾入硫黄同研令細却入瓶中以六一泥固濟¶
　隂乾坐於灰地中常以火半斤飬一七日滿即更常¶
　用火五斤焼一七日足放冷出之以熱絹包褁納於¶
　井㡳一復時出火毒候乾研為末用蒸餅和丸如麻¶
<pb:KR3e0067_WYG_265-34b>¶
　子大每日空心以温酒下七丸神效無比¶
紫霞丹　補暖臟腑添益精髓延年駐顔祛風逐冷治¶
　痔漏瘰癧筋骨疼痛婦人服之益子宫神妙¶
　　消石　水銀　雄黄　硃砂　硫黄(與水銀炒作/砂子各一兩)¶
　　金箔(一百/片)¶
　右同研令勻取一瓷瓶鹽泥固濟待乾入藥於瓶内¶
　瓶盖鑚一小竅如半錢孔大盖瓶口訖仍納煻灰中¶
　煨之不得便令火大恐藥飛走專候竅中隂氣盡以¶
<pb:KR3e0067_WYG_265-35a>¶
　泥鹽固塞其竅以火半斤飬三日滿即用火一斤燒¶
　一七日候冷取出於土坑中出火毒三日後細研以¶
　&KR0037;肉和丸如麻子大每服空心以酒下三丸神效忌¶
　羊血¶
元石紫府丹(出聖/惠方)　補暖下元强筋骨聰耳明目保神¶
　益氣祛風利腰脚¶
　用磁石三斤好者以炭火燒令赤投一斗米醋中淬¶
　之以醋盡為度更燒投一斗好酒以酒盡為度有拆¶
<pb:KR3e0067_WYG_265-35b>¶
　破者一一收之細研以水飛過候乾入瓶中以大火¶
　煆令通赤用鹽花三兩同研令勻於地上鋪紙攤勻¶
　以盆盖三日出火毒以蒸餅和丸如梧桐子大每日¶
　空心以鹽湯或酒送下七丸漸加至十丸¶
隂伏紫霞丹(出聖/恵方)　治男子婦人久積冷氣腸風痢疾¶
　臍腹疼痛顔色痿黄不思飲食¶
　　硫黄(四兩/研)鹽花(一/斤)¶
　右先布鹽花半斤於平㡳鐺中次鋪硫黄末又以餘¶
<pb:KR3e0067_WYG_265-36a>¶
　鹽盖之濕紙固縫長令如魚眼沸七日七夜勿令絶¶
　水火耗即添湯時時開㸔攪之勿令粘着鐺㡳日滿¶
　喫乾入固濟瓶子内煆令通赤候冷以湯淋去鹽味¶
　取硫黄晒乾細研以&KR0037;肉和丸如梧桐子大每日空¶
　心以茶酒下五丸¶
倚金丹(出聖/㑹方)　治風邪癲癎鬼疰心痛解百毒療惡瘡¶
　丹石發動消渴隂黄安心神止驚悸除頭面風止赤¶
　白帶下神效¶
<pb:KR3e0067_WYG_265-36b>¶
　　丹砂(三/兩)水銀(三/兩)黄丹(一/斤)¶
　右同研令水銀星盡入瓷瓶中盖口如法固濟初以¶
　入火養候熱徹即加火十斤煆令通赤半日又藥成¶
　候冷開取面上白色内如紫金色光明甚好便細研¶
　如麵以紙鋪地攤藥在上以盆盖之出火毒一日後¶
　以粟飯和丸如菉豆大空心以温水下三丸忌羊血¶
黄庭丹(出聖/㑹方)　治男子婦人積冷氣塊破宿血止疼痛¶
　　硫黄(一/兩)硼砂(二/兩)¶
<pb:KR3e0067_WYG_265-37a>¶
　右同研如粉入瓷盒子内如法固濟候乾了入灰爐¶
　中以頂火四兩飬七日又於盒㡳着火四兩飬一日¶
　取出㸔硫黄在盒上硼砂在盒下依前研入盒又飬¶
　七日足又於盒㡳着火飬一日但㸔硫黄不上盒子¶
　即住火取出以黄蠟煑出火毒候蠟黑如漆去蠟以¶
　火焙乾重細研以粟米飯和凡如麻子大每日空心¶
　以酒或醋湯下三丸¶
保神丹(出聖/㑹方)　鎮心神治鬼魅驚邪心狂妄語夜多魘¶
<pb:KR3e0067_WYG_265-37b>¶
　夢精神恍惚小兒驚啼心臟壅熱服之必效¶
　　金薄(二百/片)膩粉(五/錢)¶
　右以新小鐺子中先布金箔一重糝膩粉又鋪金箔¶
　膩粉如此重重鋪了用牛乳可鐺子多少浸之以漫¶
　火煎至乳盡金箔如泥即成便以火上逼乾研之更¶
　入硃砂半兩麝香一分同研令細以水浸蒸餅和丸¶
　如菉豆大每日空心以新汲水下一二丸¶
安魂定魄丹(出聖/㑹方)　治驚邪癲癎天行熱病心神狂亂¶
<pb:KR3e0067_WYG_265-38a>¶
　無不應驗¶
　　黑鉛(二/兩)水銀　硫黄(細研各/一兩)¶
　右先銷鉛成水次下水銀攪令勻良乆即下硫黄末¶
　當為碧色攪勻即去火放冷細研如粉以軟飯和丸¶
　如菉豆大每服以新汲水研七丸服之¶
返䰟丹(出聖/惠方)　治卒中風不語及中惡迷悶安心神去¶
　風熱神效¶
　　生玳瑁　硃砂　雄黄　白芥子(已上各/一兩)¶
<pb:KR3e0067_WYG_265-38b>¶
　右搗羅為末同研如麵以安息香一兩細剉以酒下¶
　一升熬成膏和丸如菉豆大每服以温酒下三丸其¶
　藥端午日合之神效忌羊血¶
護命丹(出聖/惠方)　治男子冷氣婦人血氣腸風下血及赤¶
　白痢並宜服之¶
　　白礬　黄丹　寒水石(各三/兩)¶
　右同研細入固濟了瓷瓶中以醋滿瓶淨以文火熬¶
　令乾便加火煆令滿赤候冷開取入硫黄一兩同研¶
<pb:KR3e0067_WYG_265-39a>¶
　入瓶更煆令赤於潤地上盆合之三日三夜出火毒¶
　研為末以水浸蒸餅和丸如菉豆大每日空心以酒¶
　下十丸¶
栁黄丹(出聖/惠方)　治男子三焦壅熱煩渴不止鎮心神治¶
　脚氣乳石發動狂躁不徹¶
　　栁絮礬(一/兩)鉛霜(一/兩)¶
　右同研令細以&KR0037;肉和丸如梧桐子大每服以金銀¶
　湯下五丸若行路走馬熱渇不徹即含化七丸或常¶
<pb:KR3e0067_WYG_265-39b>¶
　含一丸便不患渇極妙¶
勝金丹(出聖/惠方)　治風邪驚癎心神迷亂毒風氣鬼疰心¶
　痛男子婦人並宜服之¶
　　雌黄(二兩葉子者炒令/紫色細研如粉)黄丹(一兩炒/令紫色)¶
　右以人乳拌勻濕飯甑上蒸一炊久以乳腐和丸如¶
　菉豆大每服以金銀湯下三丸當㵼出病根若病多¶
　年每日空心服三丸至五丸神效¶
黄英丹　治男子婦人久患心腹痛不可忍宜服¶
<pb:KR3e0067_WYG_265-40a>¶
　　硫黄粉　砒霜(以醋一升/煎令醋乾)蜜陀僧(燒令/通赤)乳頭香(别/研)¶
　　人糞霜(燒灰淋取汁熬/成霜各一兩)¶
　右除乳香外同研如粉以多年米醋半升煎乳香令¶
　消入寒食蒸餠末同研如膏後入諸藥和丸如梧桐¶
　子大每服酒下一丸但是心痛須臾即定如是多年¶
　心痛不差每日空心服一丸服至三十丸一生不再¶
　發神效¶
伏火四神玉粉丹　治一切冷病補益下元兼治諸瘧¶
<pb:KR3e0067_WYG_265-40b>¶
　痢功力難述亦名白金丹¶
　　握雪礬石　寒水石　陽起石(各一/兩)砒霜(一/分)¶
　右各研為末先取一油瓶子以六一泥固濟可厚三¶
　分已來待乾先下礬石充㡳次下砒霜次下陽起石¶
　上以寒水石盖之其瓶口磨一磚盖之以六一泥固¶
　縫於灰池内安磚安藥瓶子初以文武後漸煆令通¶
　赤住火候冷取出研令極細於潤地鋪熟絹上攤藥¶
　可厚半寸以盆合定周圍用濕紙不令透氣一炊時¶
<pb:KR3e0067_WYG_265-41a>¶
　取出少待出隂氣細研以麵糊丸如菉豆大每日空¶
　心以鹽湯下五丸如患瘧痢以新水下神效¶
紫精丹　治男子婦人一切風及積冷氣暖臍腹止疼¶
　痛¶
　　硫黄(三兩細研如麵/粗即不伏火色)針砂(四兩用葛布篩羅/去塵取細者用)¶
　右與硫黄同研令勻用湯二升拌之候冷便去其水¶
　入固濟瓶中初用文火飬令熱徹次用大火煆令通¶
　赤候冷又細研用熱水淘取濃者不取在下着㡳者¶
<pb:KR3e0067_WYG_265-41b>¶
　如是飛十遍已來澄濾得盡棄却針砂然後用重抄¶
　紙於灰上鋪喫乾已無火毒用水浸蒸餅和丸如菉¶
　豆大每日空心茶酒送下五丸¶
碧珠丹　治臟腑積冷腸風痔疾一切㵼痢立效¶
　　青礬(半/斤)硫黄(二/兩)¶
　右以醋一斗二升於鍋中煮待乾取出入瓷瓶中盖¶
　頭以六一泥固濟候乾以火五斤煆一復時寒泉出¶
　毒了細研以麵糊和丸如麻子大每日空腹以柏子¶
<pb:KR3e0067_WYG_265-42a>¶
　仁湯下十丸¶
還元丹　補益下元治虚冷氣¶
　　砒霜(五/兩)硝石(五/兩)白礬(五/兩)硫黄(二/兩)¶
　右各細研先固濟瓷子一所候泥乾掘地坑深一尺¶
　納入灰坐瓶子在其間先下硫黄平攤次安硝石砒¶
　霜白礬别取羅了石灰填滿瓶子令實以物盖瓶口¶
　便聚炭約二十斤上安熟火三五兩漸漸燒令通赤¶
　任火自銷候冷取出以絹褁懸在井中一宿出火毒¶
<pb:KR3e0067_WYG_265-42b>¶
　細研以水浸蒸餅和丸如粟米大每服空心以温酒¶
　下三丸¶
小三生丹　暖下元益精氣黑髭鬢悦顔色¶
　　硃砂(細/研)水銀(細/研)硫黄(細研各/二兩)生鉄(十五斤磨洗了/以大火燒赤投)¶
　　(五斗漿水中/二三十遍)¶
　右取平底鐺一口以前三味用淬漿水煑之三七日¶
　常令如魚眼沸水耗即暖漿水添之日滿桃取少許¶
　於火試之如有鬼熖又煎之以無熖為度喫乾却入¶
<pb:KR3e0067_WYG_265-43a>¶
　瓶中按實以燒盖如法固濟用火半斤飬七日滿以¶
　火五斤煆令通赤待冷破瓶取之投湯盆中淘去藥¶
　味澄取藥晒乾細研如粉以甘草餘甘子煑半日出¶
　火毒又研以蛤粉糊和丸如麻子大每日空心以温¶
　酒下七丸忌羊血¶
碧玉丹　止一切疼痛一名應病丹¶
　　硫黄(四/兩)水銀(一/兩)雄黄(一/兩)硝石(四/兩)古字錢(一百五十/文足百燒)¶
　　(令通赤于醋中/淬之垢淨即止)¶
<pb:KR3e0067_WYG_265-43b>¶
　右一處細研令水銀星斷用一箇固濟了瓷瓶子入¶
　錢一重藥一重徧令盡以瓦塞瓶口以鹽泥固之候¶
　乾以文武火逼去隂氣常用火半斤燒一復時候更¶
　用三斤火燒半日放冷取之其藥如碧玉色研為末¶
　以熟夾絹裹于土坑中焙一復時出火毒以粟米飯¶
　和丸如麻子大但有疼痛處以温酒下五丸不過三¶
　服見效¶
玉液丹　治男子元氣婦人血氣久積虚冷臍腹疼痛¶
<pb:KR3e0067_WYG_265-44a>¶
　並宜服之¶
　用硼砂二兩細研以好紙一張褁却硼砂以線𦂳繫¶
　定用瓷罐子一枚可盛一升物者先下黄丹五六兩¶
　便安硼砂褁在中間又以黄丹五六兩盖之後以瓦¶
　子盖瓶口于瓦桶内磚上坐之用麄穀糠三斗盖之¶
　上用火燒一日任火自銷候冷取出去却黄丹細研¶
　以麵糊和丸如菉豆大每服空心以鹽湯下五丸¶
曾青丹(出聖/惠方)　治癲癎驚風壓熱鎮心¶
<pb:KR3e0067_WYG_265-44b>¶
　　曽青(四/兩)黄丹(一/兩)白錫(二/兩)¶
　右研曽青黄丹安於乾鍋内上以白錫為屑盖之後¶
　入爐以火五斤燒之候錫鎔即取出放冷細研以白¶
　粱米飯和丸如菉豆大空心以冷水下五丸¶
神硃丹(出聖/恵方)　暖臟腑止疼痛甚妙¶
　　雄黄(一兩/研)古字錢(四/兩)¶
　右燒古字錢令浄搗羅為末於瓶中布錢末一半次¶
　布雄黄上以餘錢末盖之固濟了候乾文火飬七日¶
<pb:KR3e0067_WYG_265-45a>¶
　滿即開取細研用棗肉和丸如梧桐子大每服以温¶
　酒下五丸¶
銅粉丹(出聖/惠方)　壯腰固精髓益顔色耐寒暑¶
　　熟銅屑(四/兩)硃砂(二/兩)硝石(一/兩)硫黄(二/兩)¶
　右硃砂硝石硫黄三味同研為末取一銅桶子内布¶
　銅屑一重安藥一重如此重重布盡六一泥固濟待¶
　乾即入灰池内以火四兩飬一復時後以大火燒令¶
　通赤候冷取出於濕地上一復時去火毒研為末以¶
<pb:KR3e0067_WYG_265-45b>¶
　粟米飯和丸如菉豆大每服空腹以温酒下七丸忌¶
　羊血¶
白雪丹(出聖/惠方)¶
　用白礬五兩上好者搗羅為末於銀鍋中以真牛乳¶
　五升和白礬煎令如雪以寒食蒸餅末旋下於鍋中¶
　攪令勻可丸如梧桐子大每服空心以粥飲下十五¶
　丸功力不可偹述¶
神符玉粉丹(出聖/惠方)　久服延年駐顔萬病皆去¶
<pb:KR3e0067_WYG_265-46a>¶
　　水銀(二/兩)黑鉛(一/斤)¶
　右於新鉄鐺中銷鉛成水以白礬末二錢入小筒内¶
　當鐺中心下之㸔沸定即以小竹管盛水銀投入鐺¶
　中送令到白礬上以火飬鉛常令成汁候之五日後¶
　必有物出向鉛面上如金蟻子即以物收之候盡即¶
　止秤如兩數研為末入硫黄䓁分結成砂子即以物¶
　收之更研如粉入瓶宻固濟候乾常以火四兩灰厚¶
　三寸飬至六十日滿開依前法取出細研入瓶更飬¶
<pb:KR3e0067_WYG_265-46b>¶
　六十日㸔紫色即更固濟以火煆令通赤待冷取出¶
　以濃甘草湯沃之候乾細研如粉以飯和丸如菉豆¶
　大每日空心送下一丸若飬至一年火力與小還丹¶
　同矣¶
華盖丹(出聖/惠方)　變髭髮能延壽去熱毒風神效無比¶
　用黑鉛五斤鑄如方響片子以鉄筋穿作竅以繩穿¶
　之用淨磁甕盛米醋一斗將鉛片子懸排于甕口可¶
　離醋一寸以來以紙密封甕口每七日一度開取鉛¶
<pb:KR3e0067_WYG_265-47a>¶
　片子出于淨紙上以箆子輕手掠取霜但七日一度¶
　取經五七度後即小力不堪也即别取新鉛為之每¶
　一兩霜入龍腦半分同研如粉以露水和如梧桐子¶
　大每夜含一丸便卧勿語任丸自銷此丹能變白髭¶
　髪如先不曽白者常隔日含之一生不白如已白者¶
　含此丹至二十丸後抜却白者即黑自生不逾六十¶
　丸至一百丸盡如黳色久含延壽一生忌蒜¶
上洞小丹(出楊氏/家藏方)　治諸虚百損真陽虚憊形體羸弱¶
<pb:KR3e0067_WYG_265-47b>¶
　臟腑虚弱臍腹久疼及婦人子宫宿寒赤白帶下盗¶
　汗心怯精神憔悴服他藥不能見效者宜服此丹¶
　　辰砂(一斤用絹/帛包褁)黄蘖(一兩/剉)蜜(八/兩)¶
　右三味一處用重湯同煑七復時取出辰砂控乾後¶
　用羊蹄根車前草二味等分搗細用砂盒一枚入二¶
　味藥鋪㡳入辰砂在内又以二味藥盖頭滿築以盒¶
　盖子合定鉄線扎縳赤石脂固縫鹽泥固濟令乾以¶
　炭二秤周圍簇定發頂火煆一復時火冷取出火毒¶
<pb:KR3e0067_WYG_265-48a>¶
　研令極細用糯米粥和丸如雞頭肉大每服一粒米¶
　湯送下空心食前¶
小靈丹(出楊氏/家藏方)　治真元虚損精髓耗憊本氣不足面¶
　黑耳鳴腰膝沉重膀胱疝瘕手足麻痺筋骨拘攣心¶
　腹疼痛冷積瀉痢腸風痔漏八風五痺頭目昏眩飲¶
　食不進精神恍惚疲倦多睡漸成勞疾婦人胎藏久¶
　冷絶孕無子赤白帶下月經不調風冷血氣並皆治¶
　之常服助飬真元補暖丹田活血悦顔健骨輕身¶
<pb:KR3e0067_WYG_265-48b>¶
　　代赭石　赤石脂　紫石英　禹餘糧¶
　已上四味各四兩各火煆赤入米醋中淬各七遍同¶
　研為細末入一砂盒内合了外用鹽泥固濟日中晒¶
　乾用炭二十斤頂火一煆以炭火盡為度取出藥盒¶
　於辰地上掘坑埋一復時取出研三日令極細次入¶
　後藥¶
　　乳香(另/研)沒藥(另/研)五靈脂(研細已上三/味各二兩)¶
　右同前四味一處研令極勻水煑糯米餅和得所入¶
<pb:KR3e0067_WYG_265-49a>¶
　鉄臼中搗一千丸如雞頭肉大隂乾每服一粒温酒¶
　或新汲水送下空心服孕婦不可服¶
雙白丹(出楊氏/家藏方)　治脾胃積寒隂陽虚弱吐痢不止及¶
　痢下血並皆治之¶
　　陽起石(一分/搗碎)白石脂(一分/另研)白礬(半/兩)砒(半兩二味/同研為末)¶
　右用沙盒一枚入陽起石鋪遍盒㡳次入白礬砒後¶
　入白石脂盖頭用鹽泥固濟候乾以炭火五斤煆令¶
　通赤候火盡入地坑内埋一宿取出同胡粉細研煮¶
<pb:KR3e0067_WYG_265-49b>¶
　糯米粉糊丸如麻子大每服一粒霍亂吐㵼倒流水¶
　下赤白痢冷米飲下忌食熱物一時辰¶
玉綉毬丹(出楊氏/家藏方)　治男子婦人一切虚冷氣血虧損¶
　筋骨羸瘦漸成勞疾及大病方安氣血未復飲食過¶
　傷臟腑虚滑或腹痛暴下全不思食嘔逆酸水腹脇¶
　脹滿夜多虚汗及婦人赤白帶下久無子息並皆服¶
　之¶
　　砒(一兩取益母草燒灰一兩獨掃燒灰一兩同砒/研勻米醋和成一塊候乾放新瓦上用熟炭火)¶
<pb:KR3e0067_WYG_265-50a>¶
　　(五斤煆令通紅以扇急搧盡去灰其/砒白成一塊如玉綉毬様研令細)白礬(一兩火/煆成汁)¶
　　(候煆枯净秤/一兩研如粉)鍾乳粉(一/兩)¶
　右同研令極勻煑糯米厚粥為丸如雞頭肉大每服¶
　一粒空心新汲水送下忌食猪羊血¶
久煉大素丹(出楊氏/家藏方)　治男子婦人一切虚損夜夢紛¶
　紜遺精失溺大便滑泄久痢肌瘦及婦人子宮久寒¶
　赤白帶下並宜服之¶
　　礜石(鹽泥固濟大火煆/十日十夜放冷用)陽起石(入乾鍋子内煆/令通紅放冷用)寒¶
<pb:KR3e0067_WYG_265-50b>¶
　　水石(入乾鍋子内煆/令通紅放冷用)礬石(飛過成/灰用)¶
　右各等分一處同研極細如粉入白石脂細末少許¶
　滴水為丸丸時就口以氣吹之如雞頭肉大候乾入¶
　乾鍋子内以瓦盖口一日燒令通赤取出傾在建盞¶
　内放冷每服一粒温酒或米飲送下空心服¶
玉霜丹(出楊氏/家藏方)　治男子虚冷婦人帶下及一切㵼痢¶
　之疾¶
　　砒(一/兩)熖硝(五/錢)¶
<pb:KR3e0067_WYG_265-51a>¶
　已上二味同研細以濃墨汁塗紙候乾褁作十褁先¶
　用熱炭火三斤燒新乾鍋子令紅先下一褁藥候烟¶
　盡再下一褁如此下十褁藥盡㸔鍋内其信砒煉如¶
　汁即傾出碟内候冷研細再用¶
　　寒水石(一兩火煆過/候冷研細)白石脂(一兩/研細)¶
　右四味同研勻水和丸如雞頭肉大日中晒極乾再¶
　入乾鍋内上用圓瓦盖口以炭五斤煆通紅為度傾¶
　出碟内如玉色候冷磁盒收之每服一粒或二粒虚¶
<pb:KR3e0067_WYG_265-51b>¶
　冷吐㵼腹痛下痢赤白米湯送下婦人子宫久冷赤¶
　白帶下腹脇撮痛冷醋湯送下空心服¶
洞陽金丹(出十便/良方)　治真陽不足五臟氣冷常服飬精¶
　神安魂魄通血脉止渴久服輕身延年令人不懼寒¶
　暑除去萬病¶
　　硃砂(五兩一方用枸把葉二十片初采得時兩日/掌之觀其日呪之七遍呪曰我要服你與我)¶
　　(們念呪取日氣一口噴/在葉上如此七遍可用)¶
　右用沙盒子一箇於㡳内鋪枸杞根皮末一錢又注¶
<pb:KR3e0067_WYG_265-52a>¶
　蜜五錢蜜上鋪金箔五片方入硃砂上又盖金箔上¶
　又注蜜五錢蜜上盖枸把根皮末三錢許多亦不妨¶
　按令實蜜和赤石脂末固盒子縫務要嚴宻次用鹽¶
　紙泥固濟盒子一指厚放乾置平地上用醋拌細灰¶
　擁合拍作塜子用炭一秤簇起發頂火煆之候火盡¶
　經宿取出盒去泥開盒其硃砂如鉄色又黄土内埋¶
　一宿出火毒研令極細用&KR0037;肉或糯米煮糊和丸每¶
　兩作四十粒隂乾每服一二粒至三粒空心熱水下¶
<pb:KR3e0067_WYG_265-52b>¶
椒丹(出十便/良方)　眉州青神縣王家累世服食方暖水臟¶
　降氣明目補骨髓保長壽命¶
　右辰砂一兩細研如塵椒揀大粒帶紅色去枝梗并¶
　合口者不用秤一兩五錢以生絹袋盛用無灰淳濃¶
　酒浸椒袋令酒在上二三分以來一宿取出空少時¶
　入硃砂鉢内掍之令勻餘者滴浸椒酒少許又掍之¶
　令硃砂盡為度日曝乾每服五十丸加至百丸不得¶
　用火焙不可犯生水此藥可久服¶
<pb:KR3e0067_WYG_265-53a>¶
王倪丹砂(出御藥/院方)　無所不主大補心益精血愈痿疾¶
　壯筋骨久服不死王倪者丞相遵十二代孫文明九¶
　年為滄州無棣令有一人善相見倪曰公死明年正¶
　月乙夘我有藥可以不死也能從我乎倪再拜稱幸¶
　乃出煉丹砂法餌之開元元年倪妻之弟亦遇異人¶
　授以杏丹法曰吾聞王倪能煉丹砂願以此易之倪¶
　以杏丹賜其子弁而倪與授杏丹者後皆仙矣刺史¶
　李休光表賜問其弟為道觀煉丹砂法¶
<pb:KR3e0067_WYG_265-53b>¶
　　丹砂(二十/八兩)甘草　逺志(去/心)㯽榔　訶梨勒皮(各一/兩)¶
　　桂(去粗皮搗/碎八兩)¶
　右甘草等四味剉末以水二斗盛釡中以細布嚢盛¶
　丹砂垂于釡中着水和藥炭火煮之第一日兼夜用¶
　隂火水絞動第二日兼夜用陽火魚眼沸第三日兼¶
　夜用木火動花沫沸第四日兼夜用大火汨汨沸第五¶
　日兼夜用土火微沸第六日兼夜用金火乍緩乍急¶
　第七日兼夜用水火緩緩調沸先其泥二釡一釡常¶
<pb:KR3e0067_WYG_265-54a>¶
　煖水用添煮藥釡水涸即添暖水常令不減二斗七¶
　日滿取出丹砂于銀盆中盛其盒中先布桂肉一兩¶
　拍碎即令布丹砂又以餘桂一兩覆之即不合置甑¶
　中先布糯米厚三寸乃置盒又以糯米覆焙上亦令¶
　米厚三寸許桑薪火蒸之每五日換米桂其甑蔽可¶
　換竹子為之不爾蒸多甑墮下釡中也甑下側開一¶
　小孔常暖水用一小竹子注添釡中勿令水減第一¶
　五日用春火如常炊飯兼夜第二五日兼夜用夏火¶
<pb:KR3e0067_WYG_265-54b>¶
　猛于炊飯第三五日用秋火以炊飰乍緩乍急兼夜¶
　第四五日用冬火兼夜火暖如炊飰依五行相生用¶
　文武助之藥成即出丹砂以玉椎用力缽中研之當¶
　膩如麵即可服加以楮實煎丸如梧桐子大每日食¶
　前服一丸每日三食計服三丸煉成丹砂二十兩為¶
　劑二年服盡後每十年即煉服三兩仍取正月一日¶
　起服一月使盡既須每十年二兩不可旋合宜須預¶
　煉取一劑藏貯随時服之其丹砂上等刀圭煉時宜¶
<pb:KR3e0067_WYG_265-55a>¶
　齋戒毋令婦女雞犬見¶
造楮實煎法¶
　六月六日收取楮實熟者絞取汁于銀器用慢火熬¶
　成膏合和前末藥¶
孫用和㨗法王倪丹砂¶
　　上等辰砂(十/兩)甘草　訶子　檳榔　逺志(各二/兩)¶
　右先剉草藥如豆大以水一斗煎藥取汁六升去¶
　滓絹袋盛砂浸於藥汁中以重湯微火煮令乾即取¶
<pb:KR3e0067_WYG_265-55b>¶
　硃砂入銀盒中置甑内以糯米二斗鋪盖上用桑柴¶
　三日夜如春時製藥一日文火二日武火三日盛武¶
　火三宿微火夏時製藥一日武火二日文火三日盛¶
　武火三宿微火秋時製藥一日盛武火二日文火三¶
　日大火三宿微武火冬時製藥一日微火二日文火¶
　三日盛武火三宿微武火如此三日滿取砂研如粉¶
　以楮實煎丸如梧桐子大每日空心酒下一丸食後¶
　漿水下一丸蒸時以桂末四兩鋪盖¶
<pb:KR3e0067_WYG_265-56a>¶
飛靈丹　調榮衛暖臟腑去頭風壯下部竒效不可具¶
　述¶
　　辰砂(一兩/上等)水磨雄黄(一/兩)¶
　右二味滚研細用一白垍盒子先以牡丹皮燒烟熏¶
　盒子黑色光厚入前藥按令平實以白附子末盖頭¶
　更用車前草末實滿盒子醋調赤石脂固縫乾鹽泥¶
　通身固濟醋灰作塜子炭五斤一煆通紅良久退火¶
　放冷取出再研細仍先吹去草藥滓以糯米糊丸如¶
<pb:KR3e0067_WYG_265-56b>¶
　梧桐子大病在下空心服病在上食後稍空服並以¶
　京&KR0037;湯下一丸¶
小延齡丹　鎮墜補暖¶
　　水銀　黑鉛　硃砂(研/)硫黄(研各/一兩)¶
　右將水銀黑鉛結成砂子次下硃砂次下硫黄慢火¶
　炒之從巳至未不住手攪令色變青紫為上取出放¶
　冷研細軟飰和丸如麻子大每服一二十粒&KR0037;湯下¶
一行禪師秘丹　固真氣暖下元和臟腑强腰脚進飲¶
<pb:KR3e0067_WYG_265-57a>¶
　食¶
　　硃砂(一兩羅/搗好者)舶上硫黄(二兩不/夾石者)¶
　右細研水飛過用針砂半斤水淘令極清入前藥二¶
　味鼎内煑七復時如水耗添熱水日足先取少許放¶
　鉄取上下以猛火試之無黑熖為度取出水飛淘取¶
　藥去針砂再入鼎内煑乾以炭火十斤煆其色不變¶
　兩數不折候冷用紙褁入地坑内出火毒經一宿取¶
　出再研細以&KR0037;肉丸如梧桐子大每日空心清米飲¶
<pb:KR3e0067_WYG_265-57b>¶
　下三五丸合時忌雞犬婦人男子及一切穢物¶
吴府紫金丹¶
　　硃砂(十兩細研使帛五/寸夾絹袋子盛)附子(一兩/五錢)甘草(一兩/五錢)川烏¶
　　頭(三/兩)蒼术(三/兩)草烏頭(三/兩)紫芫花(三/兩)¶
　草藥六味共為粗末使生絹一尺五寸縫袋三個分¶
　上數味盛袋内¶
　右將上數味草藥袋三個圍硃砂袋在内使麻繩𦂳¶
　繫袋口于銀鍋内懸胎水煑一日取出解開不用草¶
<pb:KR3e0067_WYG_265-58a>¶
　藥將硃砂焙乾入乳缽再研細將大小水火鼎罐一¶
　副火前炕乾大罐内使生薑汁塗數遍令乾將雲母¶
　數片先入在罐内次入銀箔十片金箔十片在雲母¶
　上方入硃砂再入金箔十片銀箔十片盖砂又入雲¶
　母數片盖金銀箔次將小罐子坐在大罐口上使醋¶
　拌赤石脂泥固濟口縫用鉄線十字繋定上下兩箇¶
　罐子作一處使鹽泥固濟約厚一分隂乾以磚泥闊¶
　尺五寸爐竈候乾燒熟炭十斤放在爐㡳把藥罐虚¶
<pb:KR3e0067_WYG_265-58b>¶
　懸坐火上其上小罐内常以湯缾添水令滿罐子四¶
　面稍添火圍定煆之每硃砂一兩約乾盡八兩水為¶
　度十兩硃砂共使水五斤水盡取出藥罏放冷將罐¶
　敲開硃砂自結成鏡面鍋子一團取出其餘沙石並¶
　皆不用將硃砂秤知缽兩用白夾絹袋盛了約砂每¶
　一兩使釅醋二升用銀鍋懸砂袋煮候醋盡為度將¶
　硃砂焙乾再依後藥入盒内煆¶
　　天南星　地骨皮　川椒　五倍子¶
<pb:KR3e0067_WYG_265-59a>¶
　右四味各四兩為粗末用蜜拌勻以面徑六寸深六寸¶
　沙盒一箇先將蜜拌草藥鋪一重在盒㡳厚一寸半¶
　許上鋪橘葉一重盖藥令徧將硃砂劈作數塊滚蜜¶
　使崑崙紙裹排在橘葉上再用橘葉蓋砂令徧將蜜¶
　拌草藥實滿盒子盖定以醋拌赤石脂泥固濟口縫¶
　使鉄線十字𦂳繋用鹽泥紙上用地黄龍糞固濟盒¶
　子約厚三分隂乾放平地上用醋炭五斤作一塜盖¶
　硃砂盒子名曰老君塜使隂陽炭三十斤煆約餘剰¶
<pb:KR3e0067_WYG_265-59b>¶
　燼二三斤以來去炭用土一担徧盖一宿開塜將盒¶
　内草藥不用將硃砂吹淨紙灰入乳缽研細米糊丸¶
　每硃砂一兩分作六七十圓每服三五粒空心濃煎¶
　棗湯下吴信王昔得此方於秦鳳問異人世世鍊食¶
　久服可以健神飬氣百疾頓除絶無炎僣之患雖嬰¶
　孩研灌少許亦自無妨然甚秘之近因新兠師煥章¶
　公仲禮經從力求而得不敢私藏鋟於卷後博濟世¶
　人¶
<pb:KR3e0067_WYG_265-60a>¶
蜜煮硃砂丹(出家藏/經騐方)　定心志輕身體明眼目¶
　　辰砂(十兩去/夾石者)蜜(十/斤)人参　白茯苓　白术　附子¶
　　　川椒　仙靈脾　龍膽草　白芍藥　熟地黄¶
　　　黄茋　肉從蓉　逺志　巴㦸　破故紙　石¶
　　斛　兎絲子　益智　五味子　柏子仁　黄菊¶
　　花　覆盆子　麥門冬　枸把子¶
　右各一兩細剉各取一半於瓶内盛以絹袋盛好塊¶
　砂十兩以麻線懸于瓶口竹片上注河水半瓶重湯¶
<pb:KR3e0067_WYG_265-60b>¶
　煮過三晝夜取出候乾再入蜜十斤并前件一半餘¶
　藥傾在蜜内攪勻復入砂袋内依前懸掛河水煮十¶
　晝夜取出焙乾研細以糯米粽尖角為丸如梧桐子¶
　大空心每服五七粒煎人参湯或&KR0037;湯下權卿信之¶
　在劍外二年常服此耳目聰明心志不彫予亦效顰¶
　頗覺得力¶
參丹(出家藏/經騐方)　此丹非他伏火丹之比不僣不躁得天¶
　地冲和之氣水火既濟之功治榮衛不平和心腎不¶
<pb:KR3e0067_WYG_265-61a>¶
　升降氣閉痰厥心腹疼痛臟腑泄滑小便頻數肌體¶
　瘦悴目暗耳聾精神恍惚健忘多驚諸虚百損不進¶
　飲食及婦人血崩氣暈子宫久冷並有竒效¶
　　上好顆塊辰砂(一百/兩)新羅人参(六十/兩)大様金箔(三/百)¶
　　(片/)¶
　右辰砂研如粗砂不可太細人参作㕮咀用瓦缾或¶
　銀缾以布巾鋪㡳先將熟絹夾袋兩個安人參一半在辰¶
　砂袋内上以人参一半盖之鍋上蒸熱燒桑柴别以¶
<pb:KR3e0067_WYG_265-61b>¶
　銀鍋燒湯准偹瓶下水耗逐添須要候火𦂳慢恰好¶
　不要煎過亦不得令火歇每七日一次開瓶取出砂¶
　袋將人参攪拌過再依前法安頓袋内蒸候四十九¶
　日住火去人参不用只將硃砂同金箔以木鎚研極¶
　細不見金箔星為度糯米粉煮糊丸如菉豆大每服¶
　五七丸加至十五丸人参&KR0037;湯空心下興元戎師秦¶
　唐傑初惠此丹數百粒與一二病者服果有竒效遂¶
　求其方令藥局修製廣以濟衆仍鋟于方冊¶
<pb:KR3e0067_WYG_265-62a>¶
扶嬴黑白丹(出家藏/經驗方)　治老年氣血虛耗血少不能榮¶
　衛經絡精神憔悴行歩戰掉筋脉緩縱目視茫茫¶
　黑丹¶
　　用麋茸去床膏皮毛酒浸一宿酥炙令黄又用鹿¶
　　茸事治如麋茸之法各等分並為細末酒糊丸如¶
　　梧桐子大¶
　白丹¶
　　用鍾乳粉一味糯米糊丸¶
<pb:KR3e0067_WYG_265-62b>¶
　右用此二丹兼服如血少即多用黑丹温酒或米湯¶
　送下三十丸空心食前服史丞相常服此二藥真有¶
　竒效¶
飬氣鎮心丹(出家藏/經驗方)¶
　　逺志(去心/二兩)人参(去蘆/二兩)辰砂(一錢/另研)天門冬(去心/一兩)石菖¶
　　蒲(去鬚/一兩)生龍腦　白茯苓(去木/一兩)¶
　右為細末煉蜜丸如梧桐子大用硃砂龍腦為衣每¶
　服二三十丸煎人参湯食後臨睡服張樂陸慶長寺¶
<pb:KR3e0067_WYG_265-63a>¶
　丞診脉㧞劑與史載之許叔微為伯仲其家傳方書¶
　一編載此方云人以為補下元而使氣實杜士謂不¶
　然先補心氣而五臟實心氣正而元氣自實也若更¶
　以藥補下元尤妙此方極飬心氣若止補元氣耗心¶
　氣非飬氣之理也中年以後宜服之此説極有理雖¶
　名醫亦少知之¶
神仙紫霞丹(出選/竒方)¶
　　硃砂(一/兩)¶
<pb:KR3e0067_WYG_265-63b>¶
　右小粉盒一箇天南星半夏等分為末先用一錢在¶
　下安硃砂在中上又一錢盖頭頂次用赤石脂為末¶
　水調糊縫口外用鉄線扎定以六一鹽泥固濟厚一¶
　寸許六七日先以慢火飬半日後用大火煆通紅為¶
　度冷取出研為末次用¶
　　禹餘糧(四/兩)丁頭代赭石(二/兩)紫石英(一/兩)¶
　以上三味火煆通紅以好醋煆七遍為度¶
　　赤石脂(二兩/生用)硫黄(醋煮乾/一兩)附子(二箇炮製/去皮臍)海螵蛸¶
<pb:KR3e0067_WYG_265-64a>¶
　　(一兩/去壳)¶
　右四味為細末再用乳缽研無聲為度次用新糯米¶
　粽爛研和丸黍子大新布袋此桂府滑石打作片子¶
　同藥打光磁盒盛之每服三丸至五丸空心煎濃棗¶
　湯下忌猪羊血久服壯元陽益真氣婦人子宫久冷¶
　氣血虚憊宜服之功效不可具述¶
張子華伏火丹(出十便/良方)¶
　　辰砂(五兩顆塊不夾石者每/炒一兩用匱藥一兩)白附子(三/兩)椒目(三/兩)天¶
<pb:KR3e0067_WYG_265-64b>¶
　　南星(五/兩)地骨皮(五/兩)¶
　右將匱藥四味為末先將硃砂以紙裹作一塊次以¶
　蜜和匱藥却用裹砂烈呌以紙重裹入盒内下地坑¶
　初一火用炭三十斤次用二十斤次用十五斤次用¶
　十斤每火仍換匱藥令冷取出匱藥將砂細研半夏¶
　糊丸如雞頭大每服一二粒空心米湯下¶
三皇真人煉丹方(出本/草)¶
　丹砂一斤色發明者研末重絹篩之令靡靡以醇酒¶
<pb:KR3e0067_WYG_265-65a>¶
　不見水者沃丹撓之令如封泥狀盛以銅盤中置髙¶
　閣上勿令婦人見曝之身自起居數撓燥復沃之當¶
　令如泥若隂雨疾風復藏之無人處天晏出曝之盡¶
　酒三斗而成能長曝之三百日當紫色握之不汚手¶
　如着了未乾可丸欲服時沐浴薰香齋戒七日勿令¶
　婦人近藥過傍丸如麻子大常服平明向日吞三丸¶
　服之一月三蟲出服之五六月腹内諸疾皆愈服之¶
　一年眉髪更黑嵗加一丸服三年神人至¶
<pb:KR3e0067_WYG_265-65b>¶
　　　酒藥(附論/)¶
夫酒者榖蘖之精和飬神氣性惟剽悍功甚變通能宣¶
利腸胃善導引藥勢今則兼之名草成彼香醪莫不採¶
自仙方偹乎藥品痾恙必滌功效可慿故存於編簡爾¶
　　　方¶
地黄酒(出聖/惠方)　治風羸益氣力輕身明目令人能食久¶
　服去萬病婦人服之更佳¶
　　生地黄(取粗者切一石五斗於浄木/臼中搗以生布絞汁取五斗)大麻子(一斗/微炒)¶
<pb:KR3e0067_WYG_265-66a>¶
　　(搗/爛)糯米(一石/揀净)細麯(十斤/搗細)杏仁(一斗去皮尖雙仁/者炒黄搗為膏)¶
　右先取地黄汁五斗入甕浸麯候發炊米二斗作飯¶
　令暖如人體取杏仁麻子末各一升二合拌和酘麯¶
　汁中待飯稍冷又炊米一斗以杏仁麻子末各一升二¶
　合拌一依前法酘之如此凡八次訖待酒沸定封泥¶
　二七日即取熟清温服一盞再服之¶
地黄酒(出聖/惠方)　補益變白¶
　　肥地黄(一斤/搗碎)糯米(五斗/熟炊)麵麴(五斤/搗碎)¶
<pb:KR3e0067_WYG_265-66b>¶
　右相和於盆中就掬於不津甕中蜜封春夏三七日¶
　秋冬五七日滿啟之當中有一盞綠汁是真精也宜¶
　先酌飲之餘以生布絞取别置器中任從飲之續釀¶
　使其相接不過三劑髪黑若以新牛膝搗絞取汁三¶
　斤用拌釀即變白更急矣¶
地黄酒(出聖/惠方)　大補益令人不衰髪不白¶
　　生地黄(一斗/細切)糯米(淘/浄)¶
　右相和炊熟攤令冷更和麯末二升同入於七斗酒¶
<pb:KR3e0067_WYG_265-67a>¶
　中攪令相得入於甕中熱即掲頭冷即盖甕有汗即¶
　拭之候熟壓漉冬温夏冷日飲三杯¶
黄精酒　主萬病延年補飬髪白再黑齒落更生¶
　　黄精(四/斤)天門冬(三斤/去心)术(四/斤)松葉(六/斤)枸把根(五/斤)¶
　右都剉以水三石煮取汁一石浸麯十斤炊米一石¶
　如常法釀酒候熟任飲之忌桃李雀肉¶
又方¶
　　黄精(五斤/細切)糯米(五斗淘净與黄/精同炊為飰)麯末(七斤/半)¶
<pb:KR3e0067_WYG_265-67b>¶
　右取麴末候飯冷相和入甕中如常造酒法候熟壓¶
　取酒每日常暖飲一兩盞¶
黄精酒(出聖/惠方)　主萬病延年補飬髪白再黑齒落更生¶
　　黄精(去皮/三斤)天門冬(去皮/三斤)松葉　枸把根(各五/斤)¶
　右為粗末以水三石入前藥在内煮取二石用糯米¶
　一石細麯半斤蒸米同麯入在前藥水中封閉二七¶
　日熟任性飲之延年益壽反老還童除萬病¶
天門冬酒(出聖/惠方)　補五臟六腑不調亦令無病¶
<pb:KR3e0067_WYG_265-68a>¶
　　天門冬(三十斤去心搗碎以/水二石煮取汁一石)糯米(一石/淘淨)細麴(十斤/搗碎)¶
　右炊米熟相拌入甕宻封三七日候熟壓漉冬温夏¶
　冷日飲三杯¶
天門冬酒　延年不老¶
　　淳酒(一/斗)細麴末(一/斤)糯米(一斗/淘淨)天門冬(五升去心皮/搗絞取汁火)¶
　　(煎如/稀湯)¶
　右先以酒浸麴候麴發熱炊糯米為飯&KR0408;寒温將天¶
　門冬煎都拌和令匀入不津甕中宻封秋夏一七日¶
<pb:KR3e0067_WYG_265-68b>¶
　數㸔勿令熱過春冬三七日候熟取酒每服三合日¶
　再服¶
枸把酒(出聖/惠方)　長筋骨留容顔¶
　　枸把根(不生塜上者洗淨去蒼皮剉一石以水二/石煮取一石去渣入小麥麯末十斤候麴)¶
　　(發即用半糯米秫共一石淨淘炊/之令熟攤冷暖得所即下後藥)桃仁(三升去皮尖/麩炒令微黄)¶
　　大麻仁(三升炒/令香熟)烏麻仁(二升炒令香/三味並搗碎)甘菊花(十/兩)生¶
　　地黄(一斗/切)¶
　右都搗熟入上件麴米中攪拌令匀入於甕中候發¶
<pb:KR3e0067_WYG_265-69a>¶
　定即泥甕頭三七日令熟初開甕下篘取清然後壓¶
　如常法冬温夏冷隨性飲之不令至醉為妙¶
枸把酒(出聖/惠方)　除五臟邪氣消渇風濕下胸脇氣利大¶
　小腸填骨髓長肌肉治五勞七傷利耳目消積瘀傷¶
　寒瘴氣虚勞呼吸短氣及脚氣腫痺並主之¶
　　米(二石黍/糯並得)細麯(十斤/搗碎)生地黄(三十斤洗/浄細切)枸把根(二/十)¶
　　(斤刮去浮皮剉寸以水二/石浸三日煮取汁一石)豆䜴(二斤以枸杞/湯煮取汁)秋麻¶
　　仁(三升微炒細研以/枸杞湯淋絞取汁)¶
<pb:KR3e0067_WYG_265-69b>¶
　右以地黄一味共米同蒸熟候飯如人體温温以藥¶
　汁都和一處入甕宻盖頭經三七日即開冬温夏冷¶
　日飲三杯¶
神仙枸把子酒(出聖/惠方)　療虛羸黄瘦不能食服不過兩¶
　劑必至肥充無所斷禁¶
　　枸把子(五升乾/者搗碎)生地黄(切三/升)大麻子(五升/搗碎)¶
　右先蒸麻子令熟攤去熱氣入地黄枸把子相和得¶
　所納生絹袋中以無灰清酒五斗浸之宻封春夏七¶
<pb:KR3e0067_WYG_265-70a>¶
　日秋冬二七日取服多少任情性常令體中微有酒¶
　力醺醺為妙¶
枸把根釀酒(出聖/惠方)　治風冷虚勞¶
　　枸把根(切一/石)鹿骨(一具/打碎)¶
　右以水三石煎取汁一石去渣澄清入糯米一石浄¶
　淘炊熟細麴十斤搗碎都和一處入甕宻封三七日¶
　開冬温夏冷日飲三杯¶
枸把酒(出千/金方)¶
<pb:KR3e0067_WYG_265-70b>¶
　用枸把根一百三十斤切以東流水四石煮一日夜¶
　取清汁一石浸麴一如家醖法熟取清貯不津器中¶
　内乾地黄末二斤半桂心乾薑澤瀉蜀椒末各一升¶
　啇陸末二升以絹袋貯内酒㡳𦂳塞口埋入地三尺¶
　堅覆上三七日沐浴整衣冠再拜平曉向甲寅地日¶
　出處開之其酒赤如金色旦空腹服半斤十日萬病¶
　皆愈二十日瘕痕减惡疾人以水一升和酒半斤分¶
　五服愈千金翼又云若欲服石者取溪中青白石如¶
<pb:KR3e0067_WYG_265-71a>¶
　棗杏大者二升以水三升煮一沸時以此酒半合置¶
　中須臾即熟可食¶
生枸杞子酒(出聖/惠方)　主補虚肌肉益顔色肥健能去勞¶
　熱¶
　用枸把子五升以好酒二斗搦勿碎浸七日漉去渣¶
　飲之初以三合為始後即任性飲之¶
石斛酒(出聖/惠方)　主補虚勞益氣力除腰脚痺弱利闗節¶
　堅筋骨及頭面遊風¶
<pb:KR3e0067_WYG_265-71b>¶
　　石斛(四兩/去根)黄茋　丹参(二/兩)杜仲(去粗/皮)牛膝(去/蘆)人参¶
　　(去蘆/頭)五味子　白茯苓　山茱茰　薯蕷　萆薢¶
　　　防風　生薑(已上各/二兩)枸把子　天門冬(去/心)薏苡¶
　　仁(已上各/三兩)細辛(一/兩)¶
　右都細剉以生絹袋盛用酒五斗於磁甕中浸之七¶
　日開初温服三合日再服漸至一盞為度¶
又方(出聖/惠方)　治風虚勞腹内冷不多食¶
　　石斛(四兩/去根)丹参　芎藭　杜仲(去粗/皮)防風(去蘆/頭)陳¶
<pb:KR3e0067_WYG_265-72a>¶
　　橘皮(湯浸去/白焙)白术　人参(去蘆/頭)桂心　五味子¶
　　白茯苓　黄茋　薯預　當歸(已上各/二兩)乾薑(炮/製)牛¶
　　膝(去苖各/二兩)甘草(一兩炙/微赤)¶
　右細剉生絹袋盛用清酒五斗於甕中浸七日開初¶
　温服三合日再服漸加至一盞為度¶
又方(出聖/惠方)　治風痺脚弱腰胯冷疼利闗節堅筋骨令¶
　人强健悦澤宜服¶
　　石斛(十兩/去根)牛膝(半斤/去苖)杜仲(四兩刮/去粗皮)丹参(四/兩)生地黄¶
<pb:KR3e0067_WYG_265-72b>¶
　　(切一斤晒/令水氣乾)¶
　右細剉以生絹袋盛用清酒五斗於甕中宻封浸七¶
　日開每服一中盞日可二三服之¶
薯蕷酒(出聖/惠方)　治頭風眩不能食補益氣力¶
　　薯蕷　山茱萸　白术　五味子(已上各/八兩)防風(十/兩)¶
　　(去蘆/頭)人参(去蘆/頭)丹参　生薑(已上各/六兩)¶
　右細剉生絹袋盛用清酒三斗入磁甕中浸七日開¶
　每度温飲一盞日三杯為定¶
<pb:KR3e0067_WYG_265-73a>¶
生薯藥酒(出聖/惠方)　補虚損益顔色¶
　用薯藥於砂盆中爛研然後刮下於銚中先以少酥¶
　炒一大匙令香次旋添入酒一盞煎攪令匀空腹飲¶
　之佳¶
菊花酒(出聖/惠方)　治八風十二痺補虚損不足¶
　　菊花　五加皮　枸把根　白术(已上各/八兩)甘草¶
　　秦芁(去苖各/四兩)生地黄(一斤/切)¶
　右搗碎以水三石煮一石以糟牀壓取汁用糯米一¶
<pb:KR3e0067_WYG_265-73b>¶
　石炊熟細麯十斤搗碎拌和令匀入甕中宻封三七¶
　日取飲任性不得過醉¶
菊花酒(出聖/惠方)　壯筋骨補髓延年益壽耐老¶
　　菊花　生地黄　枸把根(各五/斤)¶
　右搗碎以水一石煑取汁五斗炊糯米五斗細麯碎¶
　同拌令匀入甕宻封候熟澄清每温飲一盞日三杯¶
菖蒲酒(出聖/恵方)　主大風十二痺通血脉調榮衛治骨立¶
　痿黄醫所不治者服一劑經百日顔色豐足氣力¶
<pb:KR3e0067_WYG_265-74a>¶
　倍常耳目聰明行及奔馬髪白更黒齒落更生晝夜¶
　有光延年益夀久服得與神通¶
　用菖蒲削治切薄晒乾一斗生絹袋盛之以好酒一¶
　石入不津甕中安藥囊在酒中宻封泥之百日發視¶
　之如緑葉色復炊一斗秫米安酒中復封四十日便¶
　漉去滓温飲一盞日三次其藥渣曝乾搗羅為散酒¶
　調一錢服之尤妙一切三十六種風有不治者悉效¶
又方(出聖/恵方)¶
<pb:KR3e0067_WYG_265-74b>¶
　用菖蒲搗絞取汁五斗糯米五斗炊熟細麴五斤搗¶
　碎相拌令匀入甕宻蓋三七日即開每温飲一中盞¶
　日三服之¶
又方(出聖/恵方)¶
　　菖蒲(一斗細/剉蒸熟)生术(一斗去/皮細剉)¶
　右入絹袋盛用清酒一斗入不津甕中盛宻封春冬¶
　二七日秋夏一七日取開每温飲一盞日三次令人¶
　不老强健面色光澤神效¶
<pb:KR3e0067_WYG_265-75a>¶
松葉浸酒(出聖/恵方)　除一切風攣跛蹷疼悶手不上頭腰¶
　背强直兩脚酸疼頑痺不能久立半身不遂頭風耳¶
　聾目暗見風淚出鼻不聞香臭唇口生瘡惡疰流轉¶
　如錐刀所刺皆悉主之¶
　　松葉(七/斤)獨活(十/兩)麻黄(十兩去/根節)¶
　右細剉入生絹袋盛以酒五斗入甕宻封浸之春秋¶
　七日冬十日夏五日侯日足每温飲一小盞日三次¶
松葉浸酒　去大風治骨節疼痛¶
<pb:KR3e0067_WYG_265-75b>¶
　　五粒松葉(二十斤剉碎/浄洗漉乾)清酒一石¶
　右入不津甕中宻封七七日熟量力飲之¶
松脂酒　治大風有驗¶
　　松脂(三斤煉成者/搗羅為末)糯米(二/斗)麴(二/斤)¶
　右炊米熟方冷以炊米湯五斗温温都拌和入不津¶
　甕中封蓋候熟即量性飲之¶
松節酒　治百節風虚脚痺疼痛¶
　　松節(十斤搥碎以水一石/煮取汁五斗去滓)糯米(五斗/炒熟)細麴(五斤/搗碎)¶
<pb:KR3e0067_WYG_265-76a>¶
　右拌和入甕中宻封三七日開取酒可温飲一盞日¶
　三服¶
柏葉酒　治𫝊尸骨蒸瘦病¶
　　柏葉(三十斤搗碎以水/一石煮取汁五斗)黍米(一石/浄洗)細麴(十/斤)¶
　右以柏葉汁浸麴發動即炊米熟候冷拌匀入甕宻¶
　封二七日開壓取酒日三度量力飲之以差為度¶
术酒方¶
　用术三十斤去黒皮淨洗搗碎以東流水三石於不¶
<pb:KR3e0067_WYG_265-76b>¶
　津器中浸之二十日壓漉去滓以汁於甕中盛夜間¶
　候流過時抄自己姓名置在汁中如是五夜其汁當¶
　變如血旋取汁以浸麴如家醖造法造酒酒熟任性¶
　飲之十日萬病除百日白髮再黒齒落更生面有光¶
　澤久服延年不老忌桃李雀肉¶
又方¶
　用术五斗水淘刷去黒皮晒乾粗搗以水一石煑令¶
　極軟稍稍益水少取汁看候黄色乃壓漉取汁可及¶
<pb:KR3e0067_WYG_265-77a>¶
　七斗一石炊熟細麴一斤搗碎以术汁都拌入甕中¶
　宻封三七日開日飲三杯久服延年不老忌桃李雀¶
　肉¶
又方¶
　用术煎一斗好酒三斗相拌入磁甕中盛泥封頭三¶
　七日開初服一盞後即任意勿至醉為妙五十日諸¶
　病皆愈氣力十倍行及奔馬忌桃李雀肉¶
神仙烏麻酒　治虚勞補五臟久服延年不老¶
<pb:KR3e0067_WYG_265-77b>¶
　用烏麻子三升微炒搗碎以酒二斗浸經宿隨性飲¶
　之盡即旋造¶
烏麻酒　除風氣令人充恱強壯¶
　用烏麻投水中掠去浮者取一斗九蒸九晒令香以¶
　木杵臼搗碎用疎生絹袋盛之令極寛轉即結袋頭¶
　又以細繩子接繫袋取懸於甕中用無灰酒五斗¶
　以新盆蓋覆甕其盆底上鑚下一小竅引出繫袋繩¶
　頭又繫於小横子上以泥封固莫使洩氣每日六七¶
<pb:KR3e0067_WYG_265-78a>¶
　度引挽其繩令藥汁於酒中滿七日藥成乃開甕舉¶
　袋瀝汁令盡冬温夏冷隨性飲之不令至醉若此以¶
　酒浸石斛丹參牛膝杜仲石英磁石等補脚腰尤善¶
　未盡一劑充恱倍常亦無所忌患風者宜用大麻子¶
　蒸熟炒香搗入袋中一方烏麻法作大良矣¶
五加皮酒　治風痺不仁四肢攣急疼痛¶
　用五加皮細剉一升以清酒二斗浸十日温服一中¶
　盞亦可與术地黄各二十斤細剉以水一石五斗煑¶
<pb:KR3e0067_WYG_265-78b>¶
　取汁一石浸細麴一斤黍米一石浄洗炊熟拌和入甕¶
　蓋覆如法候熟任性飲之不令至醉¶
桃仁酒¶
　　桃仁(一千二百枚湯/浸去皮尖雙仁)清酒(三/斗)¶
　右先搗桃仁令碎炒盆中細研以少酒絞取汁再研¶
　再絞使桃仁盡即止都入小磁甕中置於釜中以重¶
　湯煮看色黄如稀&KR0307;便出每服一中盞日二次其味¶
　甚美女人服之更佳令人光恱下三蟲益顔色¶
<pb:KR3e0067_WYG_265-79a>¶
紫蘇子酒　治風順氣利膈神效¶
　　紫蘇子(一升/微炒)清酒(三/斗)¶
　右搗碎以生絹袋盛安酒中浸一宿少飲之¶
丹參酒　通九竅補五臟令人不病¶
　　丹參(五/斤)清酒五斗¶
　右浄洗晒乾水氣寸切以絹袋盛安於酒中浸三日¶
　量力飲之佳¶
䑕粘子酒　治一切風¶
<pb:KR3e0067_WYG_265-79b>¶
　用䑕粘子一斗以水淘去浮者晒乾搗碎於浄砂盆¶
　内入無灰酒五升研令極爛即以絹羅濾取白汁其¶
　滓再以酒五升研之候濾白汁盡為度續入酒一斗¶
　相和令匀安不津器中宻封春秋二七日夏一七日¶
　冬三七日足則開每日平旦以物攪起令濁即取温¶
　服一小盞盡次一盞服訖封之勿使氣洩良久方可¶
　飲食晩間再服主大風手足癱緩收與不得病重者¶
　不盡兩石即差若初覺時急服不過一二斗差亦療¶
<pb:KR3e0067_WYG_265-80a>¶
　瀝節風痛賊風二痺頑麻重者不過五斗差腰脚疼¶
　痛筋骨急重病後汗流不止四肢強直服三年差或¶
　因熱食體中如錐刺口喎面戻頭旋心悶嘔吐風在¶
　心藏服三四斗差矣¶
葡萄酒(出聖/恵方)　駐顔煖腰腎¶
　　乾葡萄(一斤/末)細麴末(五/升)糯米(五/斗)¶
　右炊糯米熟候冷入麴并葡萄末攪入匀入甕蓋覆¶
　候熟即飲一盞¶
<pb:KR3e0067_WYG_265-80b>¶
五枝酒(出聖/恵方)　治中風手足不遂筋骨攣急¶
　　夜合枝　花桑枝　槐枝　柏枝　石榴枝(已上/並取)¶
　　(東南者各/半斤剉)防風(去蘆/頭)羌活(各十/兩)糯米(五/斗)小麥麴(五/升)¶
　　(末/)黒豆(揀擇𦂳小/者二斗)¶
　右已上五枝用水一石煎取五斗去滓澄濾浸米及¶
　豆二宿漉去蒸熟後更於藥汁内入麴并防風羗活¶
　等末同攪入甕如法蓋覆候酒熟時飲一盞常令醺¶
　醺甚有大效¶
<pb:KR3e0067_WYG_265-81a>¶
天蓼术酒(出聖/恵方)　治膝補五勞袪風益氣¶
　　天蓼术(十斤/剉)&KR1045;米(一/石)細麴(十斤/搗碎)黑豆(二/斗)¶
　右以水三石先煮天蓼术取汁一石去滓其秫米黑¶
　豆一處淨淘蒸熟放冷以藥汁都拌和令匀入不津¶
　甕封三七日開温服一盞日再為度¶
商陸酒(出聖/恵方)¶
　　商陸末(五斤白/色者)天門冬(五斤/末)細麴(十斤/搗碎)秫米(一石/淘浄)¶
　右先炊米熟放如人體温别煎熟水一石放冷都拌¶
<pb:KR3e0067_WYG_265-81b>¶
　和令匀入不津甕中宻封釀六十日成去滓隨性飲¶
　之五日食減二十日腹滿絶穀不復用食尸蟲並¶
　瘢痕皆滅此方出五符中忌犬肉¶
三石浸酒(出聖/恵方)　治腎氣補虛損¶
　　磁石(八/兩)白石英(十兩/細研)陽起石(六/兩)¶
　右搗碎以水淘清後用生絹袋盛以酒一斗浸經五¶
　日後任意暖服其酒旋取旋添極妙¶
地仙酒(出十便/良方)　廬山譚先生年五十嵗服此酒至一¶
<pb:KR3e0067_WYG_265-82a>¶
　百四十嵗上昇¶
　　老硫黄　花椒(各四/兩)訶子(七十/二個)¶
　右三味各生絹夾袋盛麻線繫口如法每用酒一斗¶
　浸十日為度硫黄永不換椒一季一換如服一升却¶
　入好酒一升如服半升却入好酒半升或一升服至¶
　經年髮鬢再黑煖水臟明目皮肉紅潤康健延年久¶
　服無毒自然減綿衣合時忌雞犬婦人見每晨服一¶
　盞臨睡再服¶
<pb:KR3e0067_WYG_265-82b>¶
服餌五加方(出本/草)¶
　魯定公單服五加酒以致不死靈隠公佯託死時人¶
　亦莫知晤耳張子聲楊建始王叔才于世彥等皆服¶
　此酒而房事不絶得夀三百嵗有子二十人世世有¶
　得服五加酒散而獲延年不死者不可勝計或只為¶
　散以代湯茶而餌之驗亦然也¶
雞蘇酒(出本/草)¶
　　以雞蘇釀酒并漬酒常服之佳¶
<pb:KR3e0067_WYG_265-83a>¶
　　煎藥¶
　　　方¶
地黄煎(出聖/恵方)　大補益養命延年駐顔不老¶
　生地黄汁(三/升)酥(二/斤)蜜(三/升)棗膏(二/升)髓(一升牛羊/皆得用)杏仁(一升湯/浸去皮)¶
　　(尖研/用之)生薑汁(一/升)天門冬(十兩/去心)黄茋(八兩/剉)紫苑(六兩去/苗土)桔梗(五兩炒/蘆頭)甘¶
　　草(八兩炒/炙微赤)五味子(八/兩)百部(六/兩)狗&KR0387;(七/兩)丹參(八/兩)牛膝(十兩/去苗)杜仲¶
　　(十兩去/粗皮)防風(七兩去/蘆頭)麥門冬(六兩/去心)地骨皮(十/兩)桑根白皮(十/兩)¶
　　桂心(六/兩)羗活(六/兩)肉蓯蓉(十兩酒浸/去粗皮)白茯苓(十/兩)薏苡仁(十/兩)¶
<pb:KR3e0067_WYG_265-83b>¶
　右天門冬二十味細剉以水七斗煎取三斗攪去粗和生地¶
　黄汁生薑汁綿濾于銅鍋内以微火煎之三分減二即下¶
　酥蜜髓及棗杏仁等相合以重湯煎以物數數攪之可¶
　如稀&KR0307;即止以磁瓶貯之每服以温酒調服一匙日二服¶
地黄煎(出聖/惠方)　補五勞七傷長肌肉填骨髓¶
　　生地黄汁(一/斗)生薑汁(一/升)酥(一/斤)蜜(一/斤)杏仁(一升湯浸/去皮尖研)¶
　右先取地黄汁於銀鍋中煎如稀餳内薑酥蜜杏仁¶
　等和更煎令調于不津器中盛每服以酒調一蜆殻¶
<pb:KR3e0067_WYG_265-84a>¶
　服之日三度¶
九仙薯蕷酒(出聖/惠方)　治腰脚疼痛腰内一切冷病服之¶
　令人肥白顏悦澤身體輕健骨髓堅牢行如奔馬久¶
　服可為地仙矣¶
　　薯蕷(一/斤)杏仁(一升湯浸去/皮尖雙仁)生牛乳(三/升)¶
　右研爛杏仁入牛乳絞取汁以杏仁盡為度後取薯¶
　蕷相和都入新磁瓶盛之宻封瓶口安于釡中以重¶
　湯煮一復時乃成每日空心以温酒調一匙服之¶
<pb:KR3e0067_WYG_265-84b>¶
枸把子煎(出聖/惠方)　是西河女子神秘有驗千金不𫝊又¶
　名神丹煎服者去萬病通神明安五臟延年不老并¶
　主婦人無子冷病有驗能常服令人好顔色年如十¶
　五六時¶
　　枸把子(三/升)生地黄汁(三/升)杏仁(一斤去皮尖/雙仁研膏)麥門冬¶
　　汁(半/升)人参末(三/兩)白茯苓末(三/兩)¶
　右已上四味入銀鍋内以慢火煎如稀餳安参苓末¶
　攪匀又以慢火煎候如膏滴入水不動即成每服一¶
<pb:KR3e0067_WYG_265-85a>¶
　&KR0037;大酒和服之日二服¶
枸把煎(出聖/惠方)　填骨髓補虚勞益顔色久服老者反少¶
　身輕明目延年¶
　　枸把根(切三斗净/洗漉乾)生地黄汁(二/升)鹿髓(一/升)&KR0037;膏(半/斤)¶
　右先將枸杞根以水五斗煎一斗去渣澄清安鍋中¶
　煮取汁三升安地黄汁鹿髓&KR0037;膏以慢火煎如稀餳¶
　每服以温酒調半匙日三服¶
枸杞煎(出聖/惠方)　大補益令人充悦及治諸風久服延年¶
<pb:KR3e0067_WYG_265-85b>¶
　　枸把根(洗刮去苖土細切三斗勿令塜/墓上者以水七斗煮取一斗)¶
　右相和入銀鍋内以文火煎如稀餳用磁器宻封盖¶
　每日空心以酒調半匙服之晚再服亦善¶
枸把煎(出王氏/𫝊濟方)　明目悦顔壯元氣潤肌膚¶
　用採枸把子不枸多少去蒂滑水洗淨淘出挖乾用¶
　夾布袋一枚入枸把子在内於砧上推壓取自然汁¶
　澄清一宿石器内慢火熬成膏安磁器内收每服半¶
　匙温酒調下久服大有益如合時天色稍暖其壓下¶
<pb:KR3e0067_WYG_265-86a>¶
　汁更不用經宿其煎熬下三兩年並不損壊如久逺¶
　服多煎下亦無妨¶
天門冬煎(出聖/惠方)　治大風有騐久服延年不老¶
　用天門冬一石去心安磁器中宻盖口以蠟封其上¶
　埋燥室中經一年開㸔如糖色搗羅為末蜜調如餳¶
　每服一大匙日三服忌鯉魚¶
天門冬煎(出聖/惠方)　益氣力延年不老¶
　用生天門冬十斤去心剉碎以酒五斗和絞取汁安¶
<pb:KR3e0067_WYG_265-86b>¶
　銅器中入白蜜一升重湯煮之如餳每服温酒調一¶
　匙日三服得地黄和更佳忌鯉魚¶
术酥(出聖/惠方)　去風消食補益不可具述¶
　用秌末肥术三石以水刷去黑皮晒乾木臼中搗碎¶
　即于缾中薄鋪白茅茅上施布即下术以布掩之以¶
　合蒸一炊取下入盆以湯拌濕潤再入瓶蒸一炊久¶
　便入酒糟中壓令汁盡其汁入銀鐺以重湯煮不住¶
　攪之時取少許看硬軟如常酥即成貯于不津器中¶
<pb:KR3e0067_WYG_265-87a>¶
　不計時候以温酒調&KR0037;許久服之甚良忌桃李雀肉¶
术煎(出聖/恵方)　除百病輕身明目久服斷榖延年¶
　用好术一石以水洗去黑皮細剉以水三石煮至一石¶
　去渣取汁以黍米三斗磨作末安汁中微火煮之¶
　令稠可作餅子圓闊二寸許每服以酒下一枚日¶
　三服忌桃李雀肉¶
神仙术煎(出聖/惠方)¶
　取术新從山劚出者不拘多少去苖净洗木臼中熟¶
<pb:KR3e0067_WYG_265-87b>¶
　搗新布絞取汁如此三兩遍汁出盡為度于銀器或¶
　磁器中煎令如餳即成矣每日以温酒調服一合隨¶
　性空喫尤佳久服輕身益氣祛風寒不饑渴百病¶
　皆除忌桃李雀肉¶
麥門冬煎(出聖/惠方)　治結氣腹中傷飽胃弱脉微羸瘦短¶
　氣身重面黄心下支滿虚勞客熱口乾躁渇心煩嘔吐¶
　愈痿蹷强隂益精消榖調中保神定氣安五臟令人¶
　肥健美顔色有子久服身輕不老不飢¶
<pb:KR3e0067_WYG_265-88a>¶
　用新麥門冬五斤去心搗令熟絞取汁入白蜜半斤¶
　于銀鍋内以重湯煮不住手攪候如飴即盛于不津¶
　器毎服以温酒調半匙服之¶
薔薇散煎　久服令人輕健¶
　用薔薇根莖碎剉熟蒸曝乾為末每服酒調二錢¶
　日三服亦可濃煮汁為煎酒調服更佳¶
鹿角膠煎　治五勞七傷身無潤澤腰&KR0387;疼痛¶
　四肢沉重久填骨髓好顔色袪風氣潤髮¶
<pb:KR3e0067_WYG_265-88b>¶
　鬢¶
　　鹿角膠(一斤炙黄/研為末)生地黄汁(五/斤)生乾薑汁¶
　　(半/斤)紫蘇子(半斤研以酒/三升絞取汁)牛酥(半/斤)白蜜(半斤/煉蜜)¶
　　(熟掠/去末)¶
　右煎地黄生薑紫蘇等汁可五分耗一次下蜜¶
　次下酥又煎三五沸即下膠末攪匀更煎如稀¶
　餳傾於不津器中盛之每服以温酒調一匙服之¶
　日二服¶
<pb:KR3e0067_WYG_265-89a>¶
鹿角膠煎¶
　　鹿角膠(三兩搗碎炒令/黄搗羅為末)牛乳(一/升)白蜜(一/合)牛酥(一/合)¶
　　生薑汁(一/合)¶
　右先煎乳熟即下膠消訖次下薑汁次下蜜惟須¶
　緩入煎十煎沸傾於瓷器中仍數數攪匀令酥乳¶
　於上待凝以竹刀割為小片每食後細細含嚥之¶
　其補不可具言¶
髓煎方　填骨髓治百病補虚勞換白髮¶
<pb:KR3e0067_WYG_265-89b>¶
　　生地黄(五十斤搗絞取汁/以慢火煎成半)牛酥(三/升)白蜜(三/升)生薑¶
　　(二/斤)牛髓(五斤煉/成者)羊脂(五升煉/成者)¶
　右已上都入銀鍋中以微火煎如稀&KR0307;安磁器中¶
　每服以温酒調如雞子黄大日服羮粥中服之益¶
　精美髮白摘去之下有黒者再生若未白者永不¶
　白¶
神仙服桂煎法¶
　　桂心(三斤搗/羅為末)甘竹瀝(一/斗)¶
<pb:KR3e0067_WYG_265-90a>¶
　右相和于銅器中湯上煎令可丸如梧桐子大初服¶
　一丸以好顔色耐寒暑日行千里¶
紅雪一名通中散　治黄熱黄疸脚氣濕瘴解酒毒消¶
　宿食開三焦利五臟爽精神除毒熱破積滯去腦悶¶
　眼昏頭痛鼻塞口瘡重舌腸癰喉閉宜服¶
　　川樸硝(十/斤)羚羊角屑(三/兩)川升麻(三/兩)黄芩(三/兩)枳殻(三/兩)¶
　　(麩炒微/黄去穰)赤芍藥(三/兩)人参(二兩去/蘆頭)淡竹葉(二/兩)甘草(二/兩)¶
　　(生/用)木香(二/兩)㯽榔(二/兩)芎根(一兩/五錢)大青(一兩/五錢)藍葉(一兩/五錢)¶
<pb:KR3e0067_WYG_265-90b>¶
　　桑根白皮(一兩/五錢)木通(一兩/五錢)梔子(一兩/五錢)硃砂(一兩/細研)蘇¶
　　枋(六兩/槌碎)麝香(五錢/細研)¶
　右除硃砂麝香外並細剉以水二斗五升煎至九升¶
　去滓更以綿濾過再以緩火煎令微沸後下朴硝以¶
　栁木箆攪勿住手候凝次下硃砂麝香末攪令匀傾¶
　于新磁盆中經宿即成矣細研每服一錢至二錢以¶
　新汲水調下臨量老少加減服之¶
紫雪　治脚氣毒徧内外煩熱口中生瘡狂易呌走解¶
<pb:KR3e0067_WYG_265-91a>¶
　諸藥毒發熱卒黄疫癘毒氣傷寒温瘧五尸五疰心¶
　腹諸疾□刺疼痛蠱毒鬼魅邪氣驚癎並皆治之¶
　　金(五十/兩)寒水石(三/斤)石膏(三/升)元参(一/斤)羚羊角屑(五/兩)沉¶
　　香　木香(五/兩)丁香(二/兩)甘草(半斤/生用)川朴硝(十/斤)犀角屑¶
　　(五/兩)¶
　右除金朴消外並搗羅為散内金同以水五升煮取¶
　二升去滓下朴硝於汁中緩入火煎以栁木箆攪勿¶
　住手候欲凝入研硃砂三兩麝香末一兩急攪即¶
<pb:KR3e0067_WYG_265-91b>¶
　成紫色傾入新磁盆中經宿乃成細研每服以冷水¶
　調三錢服之量人老少以意加減¶
碧雪　治大人小兒心熱驚狂諸癎熱病皆主之¶
　　川升麻(二/兩)黄芩　鈎籐　犀角屑　大青(已上各/一兩)¶
　　青黛(一/兩)虎睛(一/對)天竹黄(半/兩)麝香(一/分)龍腦(一/分)川朴硝(一/斤)¶
　　竹瀝(三/合)¶
　右虎睛天竹黄麝香龍腦青黛等别細研入餘外藥¶
　並細剉用水一斗煎至三升濾去滓澄清下朴硝微¶
<pb:KR3e0067_WYG_265-92a>¶
　火更煎以栁木箆攪勿住手候消散下竹瀝并研了¶
　藥更攪令匀候稍凝即于新瓦盆中盛經宿即凝搗¶
　羅為末每服以金銀湯二錢食後并夜臨卧時服老¶
　少以意服之¶
碧雪煎　治心神煩熱時行瘟病主癲癎療熱毒風壓¶
　丹田解百毒去頭疼眼赤口瘡酒黄大人小兒一切¶
　熱病悉皆治之¶
　　大青(三/兩)吴藍葉(二/兩)竹茹(三/兩)麥門冬(二兩/去心)子芩(三/兩)甘¶
<pb:KR3e0067_WYG_265-92b>¶
　　草(三兩/生用)枳殻(二兩/去穰)地骨皮(三/兩)龍膽(三兩去/蘆頭)犀角屑¶
　　(二/兩)元参(二/兩)赤茯苓(二/兩)川升麻(二/兩)羚羊角屑(二/兩)¶
　已上十四味並細剉以水二斗煎至一斗去滓澄清¶
　　龍齒(二兩/細研)牛黄(二/兩)麝香(一兩/細研)青黛(五兩/細研)川朴硝(七/斤)¶
　右煎了藥汁入于鍋内下朴硝以慢火煎不住手攪¶
　稀稠得所研了龍齒牛黄麝香青黛等攪令匀入磁¶
　器中收每有患者以冷水調下半匙量大小加減服¶
　之¶
<pb:KR3e0067_WYG_265-93a>¶
黄雪(出聖/恵方)　治風熱療天行瘴毒壓丹田安心神止狂¶
　熱神效¶
　　川朴硝(五/斤)川大黄(二/兩)黄芩(三/兩)山梔子(二/兩)犀角屑(一/兩)¶
　　(細/研)紫石英(三兩/細研)甘草(三兩/生用)竹茹(三/兩)麝香(五錢/細研)硃砂¶
　　(一兩/細研)羚羊角屑(二/兩)欝金(二/兩)¶
　右除朴硝紫石英硃砂麝香外並細剉以水一斗二¶
　升煎至五升去渣澄清以文火煎之下朴硝栁木攪¶
　勿住手候稍稠即下紫石英硃砂末攪令匀候欲凝¶
<pb:KR3e0067_WYG_265-93b>¶
　結後下麝香末又攪令匀傾于新盆中經宿取出搗¶
　羅為末每服一錢至二錢以甘草湯調下老少以意加¶
　減服之¶
金石凌法(出聖/惠方)　療天行諸黄疸乳石發動生諸瘡腫¶
　心熱舌乾咽喉閉痛¶
　　金(三十/兩)石膏(三斤/搗碎)滑石(三斤/搗碎)寒水石(三斤/搗碎)¶
　已上用水四斗于大銀鍋内煎取汁三斗去渣澄清¶
　　子芩(一/斤)梔子仁(三百/個)川升麻(二/兩)犀角(二/兩)黄連(五兩/去鬚)¶
<pb:KR3e0067_WYG_265-94a>¶
　　甘草(半斤/生用)欝金(二/兩)¶
　已上細剉取前金石汁煎至一斗去渣澄清¶
　　馬牙硝(三/斤)川芒硝(二/斤)川朴硝(三/斤)川硝石(二/斤)¶
　右藥汁于銀鍋中緩火煎後下馬牙硝良久次下芒¶
　硝次下朴硝次下硝石每下硝以栁木箆攪勿住手¶
　看硝盡良久候凝即傾放數箇新磁盆内兩日即搗¶
　羅為散每服以竹瀝或蜜水調下一錢至二錢大小¶
　以意加減¶
<pb:KR3e0067_WYG_265-94b>¶
石甘露餳(出聖/惠方)　鎮心除熱神效¶
　用川朴肖每一斤以白蜜十三兩用搗羅朴硝為末¶
　後以白蜜和匀便入新竹筒中其竹筒随藥多少大¶
　者一節小者兩節但藥得半筒已上即止不得¶
　令滿安入炊飯甑中令有藥處在飯内其空出飯外¶
　其上不妨盖甑蒸之候飯熟取筒承熱綿濾入瓷器¶
　中以竹箆攪之勿住手至凝即藥成收入瓷盒中如¶
　熱月即以冷水浸盒㡳每于食後及夜卧含化一茶¶
<pb:KR3e0067_WYG_265-95a>¶
　匙¶
桑煎(出本/草)¶
　以桑枝一小升細切熬令香以水三大升煎取二大¶
　升一日服盡無論食前後¶
煉榖子煎法(出本/草)¶
　取榖子五升六月六日採以水一石煮取五升去渣¶
　微火煎如餳即堪用¶
左慈真人千金地黄煎(出中藏/經方)¶
<pb:KR3e0067_WYG_265-95b>¶
　以生地黄一秤取汁熬入熟地黄末丸酒下二十丸¶
金髓煎(出本/草)¶
　以枸把子不計多少逐日旋採採紅熟者去嫩蒂子¶
　揀令潔浄便以無灰酒于净浸之須是甕用酒浸以¶
　兩月為度用蠟紙封閉𦂳宻無令透氣候日數足漉¶
　出于新竹器内盛貯旋于砂盆中研令爛細然後以¶
　細布濾過研後濾皆畢去滓不用即并前浸藥酒濾¶
　過藥汁攪匀量銀鍋内多少升斗作㡬次慢火煎成¶
<pb:KR3e0067_WYG_265-96a>¶
　膏切不住手頻攪恐粘㡳不匀候稀稠得所傾出用¶
　净瓶器成之勿令泄氣每早晨温酒下二大匙頭夜¶
　卧服之百日中身輕氣壯積年不廢可以羽化¶
茅山术煎¶
　劚取生术去土水浸再三煎如飴糖酒調服飲之更¶
　善¶
　¶
　¶
<pb:KR3e0067_WYG_265-96b>¶
　¶
　¶
　¶
　¶
　¶
　¶
　¶
　普濟方卷二百六十五¶
