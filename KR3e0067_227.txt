# -*- mode: mandoku-view; -*-
#+TITLE: 普濟方
#+DATE: 2015-08-24 23:06:51.780801
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百二十七
<pb:KR3e0067_WYG_227-1a>¶
欽定四庫全書¶
　普濟方卷二百二十七　　明周王朱橚撰¶
　　虚勞門¶
　　　虛勞(附論/)¶
虛勞者五勞六極七傷是也五勞者一曰志勞二曰思¶
勞三曰心勞四曰憂勞五曰痩勞又有五勞肺勞者短¶
氣而靣腫鼻不聞香臭肝勞者靣目亁黒口苦精神不¶
守恐畏不能獨卧目視不明心勞者忽忽喜忘大便苦¶
<pb:KR3e0067_WYG_227-1b>¶
難或時鴨溏口内生瘡脾勞者舌本苦直不得咽唾腎¶
勞者背難以俛仰小便不利色赤黄尿有餘瀝莖内痛¶
隂濕囊生瘡小腹急滿也六極者一曰氣極令人内虚¶
五臟不足邪氣多正氣少不欲言二曰血極令人無顔¶
色眉髪堕落忽忽喜忘三曰筋極令人数轉筋十指爪¶
甲皆痛苦倦不能乆立四曰骨極令人痠削齒苦痛手¶
足煩疼不可以立不欲行動五曰肌極令人羸痩無潤¶
澤飲食不生肌膚六曰精極令人少氣噏噏然内虚五¶
<pb:KR3e0067_WYG_227-2a>¶
臟氣不足髪毛落悲傷喜忘七傷者一曰隂寒二曰隂¶
痿三曰裏急四曰精自出五曰精少隂下濕六曰精液¶
清七曰小便苦数臨事不舉又一曰大飽傷脾脾傷喜¶
噫欲卧靣黄二曰大怒氣逆傷肝肝傷少血目暗三曰¶
疆力舉重乆坐濕地傷腎腎傷少精腰背痛厥逆下冷¶
四曰形寒寒飲傷肺肺傷少氣欬𠻳鼻鳴五曰憂愁思¶
慮傷心心傷若驚乍喜乍怒六曰風雨寒暑傷形形傷¶
髪落肌膚枯槁七曰大恐懼不節傷志恍惚不樂男子¶
<pb:KR3e0067_WYG_227-2b>¶
婦人脉大為勞極虚亦勞男子勞之為病其脉浮大手¶
足煩躁春夏劇秋冬差隂寒精自出痠疼診寸口脉浮¶
而遲浮即為虚遲即為勞遲即衛氣不足浮即榮氣竭¶
脉直上者逆虚也脉澀無陽是腎氣少寸關澀無血氣¶
逆泠是大虛脉浮㣲緩而大者勞也脉㣲濡相薄為五¶
勞㣲弱相薄虚損為七傷詩曰脉來浮大或弦數此脉¶
為勞須早覺浮大沉緩尚堪醫血氣未耗人未弱雙¶
弦肝木已侵脾加數則殆休進藥症勞大率生寒熱榮¶
<pb:KR3e0067_WYG_227-3a>¶
衛不和津液竭火炎於上痰𠻳生汗出上氣時咯血水¶
流於下毛髪焦夢漏遺精并滑泄小便滑數赤白濁脚¶
弱無力困&KR1170;&KR1170;虚勞變証百千般大槩病源如上說法¶
當先養胃調脾鎮安氣海仍依節次當滋腎育心神治¶
病須知有妙訣○醫經載五勞六極之症非傳屍骨蒸¶
之比多内不能生施於過用逆於隂陽傷於榮衛遂成¶
五勞六極之病焉蓋勞力謀慮成肝勞應乎筋極曲運¶
補機成心勞應乎脉極意外過慮成脾勞應乎内極¶
<pb:KR3e0067_WYG_227-3b>¶
遇事而憂成肺勞應乎氣極房事不節成腎勞應乎骨¶
極此五勞應乎五極者也蒙莊有言精大用則竭神大¶
勞則憊借是可以論病矣夫人所以根本此性命者氣¶
與血也終日役役神倦力疲縱欲恣情遂使五臟氣血¶
俱虚此五勞之所從始也六極七傷類焉故心家虚則¶
便濁汗多肝家虚則筋攣目眩腎家虚則腰痛泄精肺¶
家虚則咳𠻳闗熱脾家虚則嘔吐不食日就羸黄前數¶
證大抵心下引脇俱疼蓋滯血不消新血無以養之也¶
<pb:KR3e0067_WYG_227-4a>¶
治法大要潮熱者不可過用寒涼秘結者不可驟與踈¶
泄𠻳喘者不可妄施發散咯血者不可錯認以為熱但¶
以滋養荣血為上調平臟氣次之其要又於養氣調血¶
之中而増益也其或骨間有熱以至四肢緩弱不舉此¶
名骨痿欲斯疾之有瘳也難矣雖然當歸地黄黄耆芍¶
藥固養血之上藥也亦當以益胃消痰輩佐之葢人以¶
榖氣為本所謂精氣血氣由榖氣而生古人以五味五¶
榖五藥養其病者不無先後於其間也當歸地黄滯膈¶
<pb:KR3e0067_WYG_227-4b>¶
引痰黄耆芍藥多則傷胃是可謂膠柱調瑟而劑量輕¶
重之不審矣○凢男子婦人所患證候皮膚發熱肌肉¶
消痩四肢倦怠兼有頭疼頰赤心忪唇亁口燥日脯漸¶
熱夜有盜汗涕唾稠黏胸膈不利或時喘𠻳五心煩熱¶
睡卧不安飲食減少多思水漿經脉不通病名何病曰¶
勞病論曰女子不月血滯之病也男子腎虚精不足也¶
凢治此經降心火益腎水此之謂也可先用通解丸㵼¶
三二行次服當歸飲子又用加減五苓散木香三稜丸¶
<pb:KR3e0067_WYG_227-5a>¶
人參黄耆散犀角散之類詳其虛實選而用之若咯膿¶
咯血大小便血但亡血者不可宣吐勿服酸辛熱物薑¶
附之類藥不可不戒慎也若犯諸下血之證者不可發¶
汗不可温補脾胃之藥若服之雖進飲食不生肌肉此¶
病轉加危篤乃成虚勞之病也¶
　　　方¶
五石黄耆丸　療五勞七傷諸虚補益¶
　　黄耆　紫石英(研/)赤石脂　石硫黄(研/)石斛　白¶
<pb:KR3e0067_WYG_227-5b>¶
　　石脂　白礬石(煉研各/二兩)桂心(四/兩)烏梅(炮去/皮)煉鍾乳¶
　　(研/)芎藭　防風(各二/兩)茯苓(三/兩)亁姜(四/兩)棗(一百/枚)當歸¶
　　　細辛(各三/兩)人參　肉蓯蓉　附子(炮/)亁地黄(各/二)¶
　　(兩/)芍藥　甘草(炙各/三兩)白术(二/兩)¶
　右草石各别搗篩棗蜜和丸如梧桐子大空腹酒下¶
　十丸日三漸加至三十丸忌海藻菘菜猪肉冷水桃¶
　李雀肉生葱酢物蕪荑生菜¶
長生聚寳丹(出德生/堂方)治男子婦人諸虛百損五勞七傷¶
<pb:KR3e0067_WYG_227-6a>¶
　腎臟寒膀胱怯冷心神恍惚元氣虛憊目昏耳聾唇¶
　焦口燥四肢倦怠百節酸疼面色黧黒腰脚沉重肌體¶
　羸痩行步艱辛小腹堅硬下部濕痒兩脇脹滿手臂麻¶
　疼不能動夜夣遺精小便滑數白濁神思不定虛多¶
　汗陽事不舉及治諸種風氣手足不遂痰涎壅塞語¶
　音低事多健忘一切虛損常服壮筋骨補元陽真氣¶
　助脾去風邪厚膓胃安魂定魄耳聦目明進美飲食¶
　百病不生婦人諸病可除子嗣可必常以濟人功效不¶
<pb:KR3e0067_WYG_227-6b>¶
　能盡述¶
　　半兩錢(七文醋/煆炙)自然銅(二錢半醋/煆七㳄)虎骨(兩半/酥炙)龜板¶
　　(一箇大者/酒浸炙)當歸(酒/浸)乳香(另/研)桑螵蛸(炒各一/兩半)牛膝(净/酒)¶
　　(浸/)没藥(叧/研)金剛骨(炒/)蓯蓉(酒/浸)龍骨(煅/)㯽榔　訶子¶
　　肉　川烏(炮各/一兩)木鱉子(一兩半去/油殻叧研)川棟子(一兩半/皮核去)¶
　　葫蘆巴(酒/浸)白膠香(另/研)人參　白附子　何首烏¶
　　草烏(青鹽/炒)木香　五靈脂(去/土)丁香(各一/兩)地龍(七錢/半)¶
　　砂仁(净/)赤芍藥　破故紙(酒/浸)附子(去皮/臍)熟地黄(酒/浸)¶
<pb:KR3e0067_WYG_227-7a>¶
　　白芷　天麻(酒/浸)宣木𤓰(各一/兩)續斷　骨碎補(各一/兩半)¶
　　巴㦸(酒浸/去心)烏藥　朱砂(另研各/一兩)安息香(酒浸/另熬)兎絲¶
　　子(酒/浸)鹿茸　五加皮(酒/浸)酸棗仁(酒浸/炒)沉香　鹿角¶
　　霜(另/研)蘓合香油(另與安息香/一處入藥)琥珀(另研各/一兩)麝香(二/錢)¶
　　(半真者/後研)白茯苓(一兩七錢/半去皮)白茯神(一兩七錢/半去木)¶
　右為細末入安息香蘓合油熬和前藥酒糊為丸如¶
　梧桐子大毎服三十五丸五更温酒下如覺麻乃是¶
　藥行不久即散更量虛實加減至五十丸亦妙婦人¶
<pb:KR3e0067_WYG_227-7b>¶
　艾醋湯下¶
天門冬大煎(出千/金方)治男子五勞七傷八風十二痺傷中¶
　六極一氣極則令人内虚五臟不足邪氣常多正氣¶
　少多寒痺腹痛喘息驚恐頭痛二肺極則寒痺腰痛¶
　心下堅有積聚小便不利手足不仁三脉極則顔色¶
　苦青逆噫多恍惚失氣状似悲泣之後苦舌强咽喉¶
　乾寒熱惡風不可動不嗜食若眩喜怒妄言四筋極¶
　則拘攣小腹堅脹心痛膝寒冷四肢骨節皆疼痛五¶
<pb:KR3e0067_WYG_227-8a>¶
　骨極則肢節厥逆黄疸消渇癰疽妄發病重浮腫如¶
　水病狀六肉極則發疰如得擊不復言甚者至死復¶
　生衆醫所不能治此皆六極七傷所致非獨房室之¶
　為也憂患積思喜怒悲歡復隨風濕結氣欬時嘔吐¶
　食變大小便不利時泄利重下溺血上氣吐下乍寒¶
　乍熱卧不安席小便赤黄時時惡夢與死人共飲食¶
　入塜神室魂飛魄散筋極則傷肝傷肝則腰背相引¶
　難可俛仰氣極則傷肺傷肺則小便有血目不明髓¶
<pb:KR3e0067_WYG_227-8b>¶
　極則隂痿不起入房不交骨極則傷腎傷腎則短氣¶
　不可乆立隂疼惡寒甚者卵縮隂下生瘡濕痒手搔不¶
　欲住汁出此皆為腎病甚者或多遭風毒四肢頑痺手足¶
　浮腫名曰脚弱一名脚氣醫所不治此悉主之常服尤佳¶
　　天門冬(切三斗半/壓取汁)生地黄(切三斗半/壓取汁)白蜜(三/升)酥(用/三)¶
　　(升/煉)枸杞根(三斤净洗以水二石五/斗煑取一斗二升澄清)鹿腦骨(一具擣/碎以水)¶
　　(一石煑取/五斗澄清)¶
　已上並用大斗銅器中㣲火先煎天門冬地黄汁減¶
<pb:KR3e0067_WYG_227-9a>¶
　半相合煎取大斗二斗下後件散藥煎取一斗内銅¶
　器重釜煎令稀稠可丸如梧桐子大平旦空腹酒服¶
　二十丸日二加至五十丸慎生冷醋滑猪雞魚蒜油¶
　麺等須擇四時王相日修合今具散藥方于後¶
　　茯苓　桂心　白术　萎㽔　五加皮　菖蒲¶
　　逺志　澤㵼　薯蕷　栢子仁　人參　石斛¶
　　牛膝　杜仲　覆盆子　細辛　獨活　枳實¶
　　芎藭　大豆黄卷　黄耆　蓯蓉　續斷　狗脊¶
<pb:KR3e0067_WYG_227-9b>¶
　　　胡麻仁　萆薢　白芷　橘皮　茯神　巴㦸¶
　　天　石南(各三/兩)阿膠(十/兩)甘草(六/兩)蜀椒　薏苡仁(一/升)¶
　　大棗(一百枚/煑作膏)鹿角膠(五/兩)蔓荆子(三/兩)¶
　右治下篩内煎中有牛髓鹿髓各加三升大佳小便¶
　澀去栢子仁加秦芁三兩亁地黄六兩隂痿失精去萎¶
　㽔加五味子二兩頭風去栢子仁加菊花防風各二¶
　兩小便利隂氣弱去細辛防風加山茱茰二兩腹中¶
　冷去防風加亁姜二兩無他疾依方修合丸此煎九¶
<pb:KR3e0067_WYG_227-10a>¶
　月下旬抹藥立冬日合至五月上旬止若十二月臘¶
　日合者經夏至七月下旬止若停留經夏不壊當於¶
　屋後隂處入地深六尺填沙置藥中上加沙覆之則¶
　經夏不損也女人先患熱者得服患冷者勿服¶
神化丸(出千/金方)治五勞七傷氣不足隂下濕癢或生瘡小¶
　便有餘瀝失精自出小腹急繞臍痛膝重不能久立自¶
　視漠漠見風涙出脛酸精氣衰㣲卧不欲起手足厥¶
　冷調中利食¶
<pb:KR3e0067_WYG_227-10b>¶
　　蓯蓉　牛膝　薯蕷(各六/分)續斷　山茱茰　大黄¶
　　(各五/分)逺志　澤㵼　天雄　栢子仁　兎絲子¶
　　人參　防風　石斛　栝蔞根　杜仲　黄連¶
　　白术　甘草　礐石　當歸(各一/兩)桂心　石南¶
　　亁姜　蛇床子　赤石脂　萆薢　茯苓　細辛¶
　　　菖蒲　芎藭(各三/分)¶
　右為末蜜丸如桐子酒服五丸日三加至二十丸¶
石英煎(出千/金方)治男子女人五勞七傷消枯羸痩風虛痼¶
<pb:KR3e0067_WYG_227-11a>¶
　冷少氣力無顔色不動作口苦咽燥眠中不安惡夣驚¶
　慣百病¶
　　紫石英　白石英(各一觔碎如米以醇酒化開銅/器中㣲火煎取三升以竹箆攪)¶
　　(勿住手去/沸澄清)亁地黄(一/觔)白蜜(三/觔)酥　桃仁(各三/升)石斛¶
　　(五/兩)栢子仁　逺志　茯苓　山茱茰　人參　麥¶
　　門冬　桂心　亁姜　五味子　白术　蓯蓉¶
　　甘草　天雄　白芷　細辛　芎藭　黄耆　防¶
　　風　薯蕷(各二/兩)¶
<pb:KR3e0067_WYG_227-11b>¶
　右治下篩内煎中如不足加酒取足為限煎令可丸¶
　丸如梧子大酒服十丸日三稍加至四十丸無度無¶
　病者可单服煎令人肥白充實¶
瑱骨丸(出千/金方)治五勞七傷安五臟治萬病¶
　　石斛　人參　當歸　牡蒙　石長生　石韋¶
　　白术　逺志　蓯蓉　巴㦸天　紫苑　茯苓¶
　　亁姜　天雄　蛇床子　牛膝　牡蠣　附子¶
　　丹皮　栢子仁　甘草　薯蕷　阿膠　亁地黄¶
<pb:KR3e0067_WYG_227-12a>¶
　　　五味子(各二/兩)蜀椒(三/兩)¶
　右為末白蜜和丸如梧子大酒服三十丸日三¶
腎瀝散(出千/金方)治虛勞百病¶
　　&KR1489;羊腎(一具/隂乾)茯苓(一兩/半)五味子　甘草　巴㦸天¶
　　　乾姜　細辛　桂心　石龍芮　牛膝　山茱¶
　　茰　防風(各一/兩)亁地黄(二/兩)人參(五/分)鍾乳粉(五/分)石斛¶
　　(五/分)兎絲子(五/分)蓯蓉(五/分)附子(五/分)丹參(五/分)¶
　右治下篩合鍾乳粉和攪更篩令匀以温酒服方寸¶
<pb:KR3e0067_WYG_227-12b>¶
　七稍加至二七日再¶
鍾乳白澤丸(出和/劑方)治丈夫諸虛百損五勞七傷真氣不¶
　足元藏不固神志俱耗筋力頓衰頭目眩暈耳内虛鳴¶
　心悶痛氣迎嘔吐痰𠻳喘促胸膈脹悶脾洩下痢遺¶
精便濁厥冷自汗脉微欲絶婦人血海虛冷崩漏不止¶
　赤白帶下經候不調臍腹時痛面無顔色飲食不進但¶
　是一切虛勞之疾並宜服之¶
　　白檀香(取/末)滴乳香(叧研各/一兩)陽起石(煅令通/紅研)附子(炮/去)¶
<pb:KR3e0067_WYG_227-13a>¶
　　(皮臍各/一兩半)鍾乳粉(二/兩)麝香(另研/一錢)¶
　右和匀滴水搜成劑分作六十丸每服一丸水一盞¶
　煎化及七分空心熱服如急病不拘時乆服補益精¶
　血助陽消隂養心神定魂魄延年増夀起死囬生温¶
　酒鹽湯下¶
大薯蕷丸　療男子五勞七傷氣喘急内冷身重骨節¶
　疼腰背疆痛腹内羸痩不得飲食婦人絶孕疝瘕諸¶
　病補虚益氣服¶
<pb:KR3e0067_WYG_227-13b>¶
　　薯蕷(五/分)大黄(六/分)前胡(三/分)茯苓　人參(各三/分)杏仁(三/分)¶
　　(炒去/皮)當歸(七/分)桔梗　防風(各二/分)黄苓　麥門冬(各/八)¶
　　(分/)甘草(五分炙/加三分)五味子(四/分)亁地黄(九/分)棗(百/枚)芍藥¶
　　石膏(研/)阿膠(炙/)乾薑　桂心(各四/分)澤㵼(八/分)白术(二/分)¶
　　亁漆(三/分)黄耆(五/分)¶
　右搗篩蜜和丸如梧桐子大空腹以酒下三十丸日¶
　再忌猪肉冷水桃李雀肉海藻菘菜生葱蕪荑等物¶
　服此藥能令人肥白肌膚光澤¶
<pb:KR3e0067_WYG_227-14a>¶
燒肝散(御藥/院方)治五勞七傷三十六種風二十四般氣臍腹寒¶
　痛四肢沉困倦黄瘦乆患諸藥不能治病皆救之¶
　　黒附子(一/兩)縮砂仁　川芎　青皮　陳皮　肉桂¶
　　　益智　肉荳䓻　紅豆　山茵蔯　柴胡(去/苗)芍¶
　　藥　桔梗　白术　蒼术(去皮/炒)逺志(去/心)亁姜　白¶
　　芷　良姜　細辛　蓬莪茂　蕪荑　蓽撥　大¶
　　椒(已上各/五錢)¶
　右為末每服五錢猪羊腎四兩批開葱白二枝細切¶
<pb:KR3e0067_WYG_227-14b>¶
　摻藥葱重重盡紙裹三五重文武火燒香熟空心熱¶
　喫白麺燒餅二箇壓米飲送次喫好酒三兩盞頻頻¶
　喫此藥多騐¶
經進地仙丹(和劑/方)治男子五勞七傷腎氣虛憊精神耗¶
　行歩艱辛飲食無味眼昏耳焦面色黧黒皮膚枯燥¶
　女人血海虛冷月經不調臟寒少子下部穢惡又治痔¶
　瘻瘡腸風㵼血諸風諸氣及虛弱易感寒暑並皆療¶
　之¶
<pb:KR3e0067_WYG_227-15a>¶
　　人參　黄耆(各一/兩半)附子(炮/)蓯蓉(酒浸焙/各四兩)白术(一/兩)川¶
　　椒(去目及合口者/㣲炒出汗四兩)川烏(炮/)白茯苓　甘草(各一/兩)兎¶
　　絲子(酒/浸)覆盆子　天南星(湯洗姜/汁製焙)防風(去/蘆)白附子¶
　　　何首烏　牛膝(去蘆酒浸/一宿四兩)狗脊(去/毛)赤小豆　骨¶
　　碎補(去/毛)烏藥　羌活(各二/兩)木鱉子(三/兩)萆&KR1082;(二/兩)地龍¶
　右為細末煑酒麺糊為丸如梧桐子大每服三十丸¶
　加至四十丸空心温酒吞下陶隠居云是時有人母¶
　幼年得風氣疾後屢發攣結疼痺乆不能起百治不¶
<pb:KR3e0067_WYG_227-15b>¶
　差卧床五十餘年肌肉消盡僅存筋骨乃於隠士處¶
　得此方依方修合日進二服纔至五十餘服是母病¶
　頓除髪白再黒齒落更生至八十歲顔色如二十歲¶
　人筋力倍壮耳聪目明時有老奴常偷服其藥嚴冬¶
　御絺葛履霜雪無寒色負荷倍重於常時行歩如飛¶
　疑為鬼物所凴遂打殺埋於水傍沙中乆復為恠而¶
　里俗且云凢奴婢死為恠但折其脛令不得動作遂¶
　掘出折其脛見其髓盡實如黄金色折其臂赤然靈¶
<pb:KR3e0067_WYG_227-16a>¶
　効頗異隠居云此奴若不打殺成地仙也¶
五補丸(出千/金方)治腎虛氣損五勞七傷腰脚酸疼肢節苦¶
　痛目昏暗心中喜怒恍惚不定夜卧多夣覺則口亁¶
　食無味心常不樂多有恚怒心腹脹滿四體疼痺吐¶
　酸水小腹冷氣尿有餘瀝大便不利悉主之乆服可¶
　延年四時勿絶一年萬病皆除之¶
　　杜仲　巴㦸天(各六/分)人參　五加皮　天雄　牛¶
　　膝　防風　逺志　薯蕷　狗脊(各四/分)亁地黄¶
<pb:KR3e0067_WYG_227-16b>¶
　　蓯蓉(各錢/二分)兎絲子　茯苓　覆盆子　石龍芮(各/八)¶
　　(分/)蛇床子　石南　白术(各三/分)天門冬(七/分)¶
　右為末蜜丸如梧桐子大酒服十丸日三有風去天雄¶
　五加皮石南茯苓白术加芎藭當歸黄茋獨活柏子¶
　仁各三分有氣加厚朴枳實橘皮各三分冷加亁薑¶
　桂心吳茱茰附子細辛蜀椒各三分泄精加韭子白¶
　龍骨牡蠣鹿茸各三分泄痢加赤石脂龍骨黄連烏¶
　梅肉各三分春依方服夏加地黄五分黄芩三分麥¶
<pb:KR3e0067_WYG_227-17a>¶
　門冬四分冬則去此加亁薑桂心蜀椒各三分若不¶
　熱不寒亦不須増損直爾服之三劑以上即覺功効¶
　悉皆慎酢蒜鱠陳臭大冷醉吐自外百無所慎稍加¶
　至三十丸不得増常以此為度¶
十華散(出和/劑方)治丈夫五勞七傷渾身疼痛四肢拘急腰¶
　膝無力元氣虛不思飲食霍亂吐㵼四肢冷麻解二¶
　毒傷寒療脚氣流注腫痛行歩不得及虛勞等患並¶
　治之¶
<pb:KR3e0067_WYG_227-17b>¶
　　五加皮　陳皮(去/白)亁薑(炒/)甘草(各六/兩)桔梗　羌活¶
　　　黄茋　肉桂(去麤/皮)蒼术(去皮以上各/八兩八錢)大川烏(三/兩)¶
　　附子(六/兩)¶
　右為細末每服二錢水一盞薑二片棗一枚煎至六¶
　分不拘時候熱鹽酒調服亦得¶
兎絲子丸(醫方/大成)治腎氣虛損五勞七傷小腹拘急四肢¶
　酸疼靣色黧黒唇口亁燥目暗耳鳴心忪氣短夜夢驚¶
　恐精神困倦喜怒無常悲憂不樂飲食無味舉動乏力¶
<pb:KR3e0067_WYG_227-18a>¶
　心腹脹滿脚膝痿緩小便滑數房室不舉股内濕痒水¶
　道澀痛小便出血時有遺瀝並宜服之久服填骨髓續¶
　絶傷補五臟去萬病明視聽益顔色輕身延年¶
　　兎絲子(净洗/酒浸)鹿茸(去毛/酥炙)石龍芮(去/土)肉桂(去麤/皮)附子¶
　　(炮去皮/各一兩)石斛(去/根)熟地黄(乾/用)白茯苓(去/皮)牛膝(酒浸一/宿焙乾)¶
　　續斷　山茱茰　肉蓯蓉(酒浸/切焙)防風(去/苗)杜仲(去麤/皮各)¶
　　(錢/半)蓽澄茄　補骨脂(去毛/酒浸)沉香　巴㦸(去/心)茴香(炒/各)¶
　　(三/分)五味子　桑螵蛸(酒/浸)芎藭　覆盆子(去枝葉蕚/各五錢)¶
<pb:KR3e0067_WYG_227-18b>¶
　　澤㵼(一/兩)¶
　右為細末以酒煑麺糊為丸如梧桐子大每服二十¶
　丸温酒或鹽湯下空心服如脚膝無力木𤓰湯下曉¶
　食前再服又方用龍齒三分逺志五錢不用石龍芮¶
　肉蓯蓉澤㵼¶
剉散(出和/劑方)治男子婦人五勞七傷感冷胃寒氣虚弱面¶
　少力常服壮筋骨肢體輕健進食¶
　　天仙藤　青蒿子(炒/)桑白皮(炒/)香附子(炒/)荆芥穂¶
<pb:KR3e0067_WYG_227-19a>¶
　　　前胡　柴胡　桔梗　麻黄(去節/根)蒼术(炒/)亁葛¶
　　　陳皮(各十/觔)茴香(炒/)秦艽　川芎　白芍藥　藁¶
　　本　黄茋　半夏(為粗末/薑汁炙)羌活(各二/觔半)甘草(炒/)肉桂¶
　　(去粗/皮)白芷　厚朴(去皮酒薑汁/炒各五觔)¶
　右為麤末每服三錢水一盞半入生薑烏梅棗子煎¶
　至七分去滓温服並二滓再煎服¶
黄耆丸(出聖/恵方)治男子五勞七傷風虛羸痩腰膝疼隂盛¶
　陽虛身力衰殘夜夣遺泄乆服令人五臟内實肌膚¶
<pb:KR3e0067_WYG_227-19b>¶
　外充靣色紅光反老為童¶
　　黄耆(剉/)人參(去蘆/頭)石斛(去根/剉)桂心　肉蓯蓉(酒浸/一宿)¶
　　(剉去鱗/皮炙亁)鹿茸(去毛塗酥/炙令㣲黄)兎絲子(酒浸三日暴/乾别搗為末)陽起¶
　　石(酒煑三日細/研水飛過)熟亁地黄　杜仲(去粗皮炙/㣲黄剉)鍾乳¶
　　粉　白茯苓　狗脊　赤石脂(細/研)萆薢(剉/)山茱茰¶
　　　薯蕷　附子(炮裂去/皮剉)五味子　蛇床子　巴㦸¶
　　　白术　續斷　澤㵼¶
　右各一兩搗羅為末入陽起石研令匀煉蜜和搗五¶
<pb:KR3e0067_WYG_227-20a>¶
　七百杵如梧桐子大每日以空腹用温酒下三十丸¶
　晚食前再服漸加至五十丸¶
生地黄丸　療五勞七傷六極八風十二痺消渇心下¶
積聚使人身體潤服之多情性補益養精¶
　　生地黄(一錢/二分)石斛　天門冬　兎絲子(酒浸二宿/焙乾别搗)¶
　　麥門冬(去心各/一錢)茯苓　甘草(炙/)人參　大黄　牛¶
　　膝　當歸　杏仁(去皮/尖焙)麻子仁(各八/分)亁薑　𤣥參¶
　　　地骨皮(各六/分)白术　芍藥　紫苑　防風　肉¶
<pb:KR3e0067_WYG_227-20b>¶
　　蓯蓉(各七/分)椒(三分去目/炒出汗)¶
　右為末蜜和丸如梧桐子大空心酒下二十丸日再¶
　服漸加至三十丸忌鯉魚海藻菘菜桃李雀肉大酢¶
　等物¶
石斛萬病散　療五勞七傷大風緩急濕痒不仁或偏¶
　枯筋脉拘攣胸脇支滿引身彊直或頸項腰背疼四¶
　肢酸煩隂痿臨事不起痒濕卧便盜汗心腹滿急小¶
　便中疼痛或時便血咽亁口燥飲食不消往来寒熱¶
<pb:KR3e0067_WYG_227-21a>¶
　體羸瘦肌肉損減或無子若生男女纔欲成人便死¶
　此極勞血氣心神不足所致藥悉主之令人康健多¶
　子¶
　　牛膝　逺志(去/心)續斷(各二/兩)蛇床子(三/分)兎絲子(三兩/酒浸)¶
　　蓯蓉　茯苓　杜仲　桂心(各二/分)亁薑　蜀椒(去/汗)¶
　　(各一/分)細辛　附子(炮/)天雄(炮/)防風　乾地黄　白¶
　　术　萆&KR1082;　石斛　雲母粉　菊花　菖蒲(各二/分)¶
　右隨病倍其分搗篩為散先食以酒服方寸七日三以¶
<pb:KR3e0067_WYG_227-21b>¶
　知為度神良忌猪羊肉冷水桃李雀肉生葱生菜¶
　大酢餳等¶
安腎丸　治男子諸風五勞七傷顔色枯瘁手足不隨語¶
　言蹇澀口眼歪斜筋脉攣急腰脚疼痛元臟虛冷面¶
　青黒腹脇脹滿下痢洩精夜夣鬼交驚悸健忘骨髓¶
　傷敗及陽事不興胃冷精流隂囊濕痒膀胱疝氣小¶
　腸下脾腎俱弱癥結痰飲霍亂吐㵼轉筋不止胸膈¶
　逆氣艱飲食服之補腎填精壮陽補虛損暖腰膝縮¶
<pb:KR3e0067_WYG_227-22a>¶
　便澀精温中去痰止嘔吐暖下元定心氣消食止渇¶
　榮肌除莖中寒熱疼逐寒濕諸冷痺去一切風益精¶
　髓去腰膝冷益顔色破癥結開胃進食明目¶
　　川烏(麺炒/去皮)川萆&KR1082;　茴香(炒/)杜仲(醋浸/炒)蜀椒(去目/炒)¶
　　當歸　木𤓰　栢子仁　兎絲子(酒/浸)熟地黄(酒浸/各三)¶
　　(兩/)川棟子(三兩半/去核)澤㵼　逺志(甘草煮/去心)川巴㦸(紫/者)¶
　　(去心/酒浸)牛膝(酒/浸)肉蓯蓉(酒浸/炒)葫蘆巴(酒浸/炒)山茱茰(去/核)¶
　　(炒/)白茯苓(去/皮)蛇床子(各二/兩)破故紙(四兩/炒)蒼术(五兩/米泔)¶
<pb:KR3e0067_WYG_227-22b>¶
　　(浸去皮茅/山者佳)¶
　右為細末酒糊為丸如梧桐子大每五六十丸空心¶
　食前鹽湯下温酒亦得日進二服¶
猪肚丸　治男子婦人一切勞疾四肢羸痩口苦舌亁¶
　日多睡夜間不眠咳𠻳膿血脚手疼酸背膀拘急諸¶
　藥不治者¶
　　大黄(炮/)鱉甲(醋炙/黄)柴胡　秦艽　附子　黄連(各/一)¶
　　(兩/)細辛　川烏　黄耆　桃仁　甘草　亁薑(各/五)¶
<pb:KR3e0067_WYG_227-23a>¶
　　(錢/)青蒿子(半/升)葱白　薤白(各一/握)烏梅(五箇取肉/小便浸)杏¶
　　仁(五/錢)¶
　右為末用獖猪肚一枚安藥在内用線縫之童子小¶
　便五升同入火瓦瓶内煨極熟取出肚子研爛細切¶
　葱薤白同研無灰酒一斗煎成膏入飛羅麺四兩同¶
　丸梧子大每服三十丸鹽湯空心吞下日三服以衣¶
　葢之出汗如膠甚妙¶
聚寳丹　治五勞七傷諸虛不足温中正氣袪風活血逐¶
<pb:KR3e0067_WYG_227-23b>¶
　寒除濕填精益髓强隂壮陽聪耳明目開心益智煖胸¶
　化食消痰寛中殺丸蟲通九竅補五臟秘精止夢遺¶
　除咳𠻳實肌膚治腰膝疼痛輕身¶
　　白茯苓(去/皮)山茱茰(去/核)五味子　亁山藥　石蓮肉¶
　　　雞頭肉　金櫻子　巴㦸(去/心)破故紙(炒/)牛膝(酒/浸)¶
　　熟地黄(酒浸/焙)石菖蒲　逺志(去/心)杜仲(去粗皮/炒㫁絲)龍骨¶
　　枸杞子(酒浸/焙)楮實　茴香(炒/)仙茅　蓯蓉(酒浸濕/焙亁)¶
　　沉香(以上各/一兩)¶
<pb:KR3e0067_WYG_227-24a>¶
　右為細末棗膏為丸如梧桐子大每服五十丸以硃¶
　砂為衣空心温酒或鹽湯下如有氣滯不順用木香¶
　調氣散入鹽少許湯調下¶
天雄丸　治五勞七傷元氣衰憊腰膝久冷精氣散尖小¶
　便稠濁補填骨髓益壮血脉駐精氣暖腰膝潤肌肉¶
　補諸風虛不足等¶
　　天雄(三兩炮裂/去皮臍)石斛(去根/剉)補骨脂(微/炒)天麻　麋角¶
　　屑　澤㵼　巴㦸　五味子　沉香　續斷　蓯¶
<pb:KR3e0067_WYG_227-24b>¶
　　蓉(酒浸一宿刮/去鱗皮炙亁)兎絲子(酒浸三日曝/乾别搗為末)龍骨　山茱¶
　　萸　杜仲(去麤皮炙/令微黄剉)防風(去蘆/頭)腽肭臍(酒浸炙/令㣲黄)木¶
　　香(各一/兩)¶
　右為末煉蜜和搗五七百杵丸如梧桐子大每日空¶
　心以酒下三十丸鹽湯下亦得¶
肉蓯蓉丸　治五勞六極七傷隂痿内虛口亁汗出失¶
　精隂濕痒小便赤黄隂中疼痛卵偏大小腹裏急腰¶
　脊難俯仰脛酸疼目視䀮䀮腹脇脹滿膀胱乆冷生¶
<pb:KR3e0067_WYG_227-25a>¶
　百疾宜服此¶
　　肉蓯蓉(三兩酒浸一宿/刮去皺皮炙乾)赤石脂　石韋(㧞去/毛)逺志¶
　　(去/心)石菖蒲　栢子仁　蛇床子　防風(去蘆/頭)細辛¶
　　(各三/分)薯蕷(二/兩)天雄(炮裂去/皮臍)白馬莖(炙/黄)山茱萸　石¶
　　斛(去根/剉)杜仲(去麤皮炙/微黄剉)續斷　牛膝(去/苗)石南(各一/兩)¶
　　熟地黄　兎絲子(酒浸三宿别搗/為末各一兩半)¶
　右為末煉蜜和搗三二百杵丸如梧桐子大每服空¶
　腹及晚食前以温酒下三十丸¶
<pb:KR3e0067_WYG_227-25b>¶
八仙丹　治男子婦人五勞七傷身體骨節疼痛腰腿¶
　弱行歩艱難腎臟虚憊¶
　　小茴香(㣲/炒)川烏　虎骨(酥/炙)甜𤓰子(微/炒)乳香　自然¶
　　銅(醋火煆/七次)川棟子(酒/浸)没藥　蒼术(米泔浸去皮春/五夏三秋五冬)¶
　　(七/日)¶
　右各等分為細末好頭醋打糊為丸如梧桐子大空¶
　心下四十丸至五十六十丸温酒送下亁物壓之午¶
　後半飽服之¶
<pb:KR3e0067_WYG_227-26a>¶
治五勞七傷房事衰弱¶
　用枸杞葉半觔切粳米二合䜴汁中煑作粥五味末¶
　葱白調和食¶
覆盆子丸　治五勞七傷強力益氣補虚損壮腰脚安¶
　五臟駐顔色¶
　　覆盆子　薯蕷　石斛(去根/剉)熟亁地黄　桂心¶
　　陽起石(酒浸煑半日/細研水飛過)巴㦸　牛膝(去/心)蛇床子　肉¶
　　蓯蓉(酒浸一宿刮/去皺皮炙亁)兎絲子(酒浸三日曝/亁别搗為末)山茱萸¶
<pb:KR3e0067_WYG_227-26b>¶
　　枸杞子　五味子　人參(去/蘆)赤石脂　澤㵼　鹿¶
　　茸(去毛塗酥/炙令微黄)白茯苓　逺志(去心以上/各一兩)¶
　右為末煉蜜和搗五七百杵如梧桐子大每日空心¶
　以温酒下二十丸漸加至三十丸¶
薯蕷丸(出聖/恵方)治男子五勞七傷乆虛損羸瘦腰脚弱顔¶
　色痿瘁下元衰憊脾胃氣寒飲食無味諸虛不足¶
　　薯蕷(二/兩)石斛(去根/剉)牛膝(去/苖)鹿茸(去毛酥塗/炙令微黄)肉蓯蓉¶
　　(酒浸一宿刮/去皺皮炙亁)茯苓　五味子　續斷　巴㦸　附¶
<pb:KR3e0067_WYG_227-27a>¶
　　子(炮裂去/皮臍)山茱萸　人參(去蘆/頭)桂心　熟亁地黄¶
　　　澤㵼　杜仲(去粗皮炙/微黄色)蛇床子　逺志(去/心)覆盆¶
　　子　兎絲子(酒浸三日曝乾剉搗/為末以上各一兩)¶
　右為末煉蜜和搗三五百杵丸如梧桐子大每日空¶
　心以温酒下三十丸漸加至四十丸¶
澤㵼丸(出聖/恵方)治男子五勞七傷四肢無力腰膝冷痛多¶
　小便面色痿黄不能飲食¶
　　澤㵼　附子(炮裂去/皮臍)鹿茸(去毛塗酥/炙微黄)雲母粉　肉¶
<pb:KR3e0067_WYG_227-27b>¶
　　蓯蓉(酒浸一宿剉/去皺皮炙乾)熟亁地黄(各一/兩)桂心(一兩/半)逺志¶
　　(去/心)牛膝(去/苗)人參(去蘆/頭)白茯苓　甘草(炙微/赤剉)丹皮¶
　　防風(去蘆/頭)杜仲(去粗皮炙/微黄剉)石斛(去根/剉)薯蕷　山茱¶
　　萸　巴㦸　五味子(各三/分)¶
　右為末煉蜜和搗三二百杵丸如梧桐子大每日空¶
　心以温酒下三十丸漸加至四十丸¶
萆&KR1082;散　治虛勞隂陽失度傷筋挫脉噓吸短氣溢漏¶
　下小便赤黄隂下濕痒腰脊如折顔色墮落¶
<pb:KR3e0067_WYG_227-28a>¶
　　萆薢　棗肉　生地黄　桂心　杜仲　麥門冬¶
　　(各一/觔)¶
　右㕮咀以酒一斗五升浸三宿取出曝亁復浸如此候¶
　酒盡曝亁治下篩食後酒服方寸七日三¶
補骨脂丸(出肘/後方)治男子女人五勞七傷下元乆冷烏髪¶
　鬢一切風病四肢疼痛駐顔壮氣¶
　用補骨脂一觔酒浸一宿放亁用油麻一升同炒令¶
　麻子聲絶即播去只取補骨脂為末醋煑麺糊丸如¶
<pb:KR3e0067_WYG_227-28b>¶
　梧桐子大早辰温酒鹽湯下二十丸¶
大百勞散(出宣/明論)治一切勞疾肌劣喘急不卧痰涎不食¶
　　蛤蚧(一/對)龞甲(一箇去裙襴/醋炙搥碎)附子　人參　柴胡¶
　　川亁薑　白茯苓　白术　茴香　青皮(去/白)杏仁¶
　　(去皮/尖)知母　貝母　陳皮(去/白)官桂　甘草(炙/)半夏¶
　　(生薑/製)蒼术(湯浸各/一兩)蘇木　草龍膽(各五/錢)¶
　右為末每服二錢水一盞生薑三片棗二枚烏梅二¶
　枚同煎稍熱服空心如汗加小麥二十粒不用鐡器¶
<pb:KR3e0067_WYG_227-29a>¶
　煎¶
石韋丸(出千/金方)黄帝問五勞七傷於髙陽負髙陽負曰一曰¶
　隂衰二曰精清三曰精少四曰隂消五曰囊不濕六¶
　曰□一作胸脇苦痛七曰膝厥痛冷不能行骨熱逺視¶
　淚出口乾腹鳴時有熱小便淋瀝莖中痛或精自出¶
　病如此所謂七傷一曰志勞二曰思勞三曰心勞四曰¶
　憂勞五曰瘦勞此謂五勞黄帝曰何以治之髙陽負¶
　曰石韋丸主之¶
<pb:KR3e0067_WYG_227-29b>¶
　　石韋　細辛　礜石　逺志　茯苓　澤㵼　菖¶
　　蒲　杜仲　蛇床子　肉蓯蓉　桔梗　天雄¶
　　牛膝　山茱萸　栢子仁　續斷　薯蕷(各二/兩)防¶
　　風　赤石脂(各三/兩)¶
　右為末取棗膏加蜜和丸如梧桐子大酒服三十丸¶
　日三七日愈二十日百病除常服良崔氏無礐石茯¶
　苓澤㵼桔梗薯蕷加栝蔞根二兩半云白水候方¶
黄蓍丸　治五勞七傷諸虚不足腎氣虚損目視䀮䀮¶
<pb:KR3e0067_WYG_227-30a>¶
　耳無所聞(方見腎臟/門腎虚類)¶
補虛益精大通丸(出千/金方)治五勞七傷百病¶
　　亁地黄(八/兩)亁薑　當歸　石斛　肉蓯蓉　天門¶
　　冬　白术　甘草　芍藥　人參(各六/兩)麻子仁(五/錢)紫¶
　　苑　大黄　黄芩(各五/兩)蜀椒(三/升)防風(四/兩)茯苓　杏¶
　　仁(三/兩)白芷(一/兩)¶
　右為末白蜜棗膏丸如彈子大空腹服一丸日三服¶
　十日效¶
<pb:KR3e0067_WYG_227-30b>¶
金櫻丹(出醫方/集成)治男子去血失精婦人半産漏下五勞¶
　七傷及尸疰肌肉䧟下形色俱脱傳尸骨蒸虛勞百¶
　損或變易瘦劣難痊或咽嘔吐或從汗出或津液耗¶
　散婦人崩血無停色肉衰敗男子精滑不固筋力消痿¶
　傷寒後復勞瘡漏方在痰涎大衂不定下血過多心氣¶
　不足健忘成狂嘔血衰虚昏暗作暝隂陽衰廢飲食¶
　減常服充實肌肉堅填骨髓悦澤面目長養精神秘¶
　精氣壮力强筋沖和百脉正理三焦定神魄安尸蟲烏¶
<pb:KR3e0067_WYG_227-31a>¶
　髭髪牢牙齒其功不可具述¶
　　金櫻子山术　生地黄　仙靈脾(四味並/取汁)肉蓯蓉¶
　　(酒浸/研膏)兎絲子(酒浸/别研)牛膝　生鷄頭肉(乾/)人參　生¶
　　蓮子肉(乾/)乾山藥　茯苓(去/皮)丁香　木香　菖蒲¶
　　　麝香(别研/後入)甘草(炒/)陳皮(去/白)栢子仁(别研各/二兩)¶
　右将兎絲子以下同為細末入栢子仁匀以白沙蜜¶
　入銀石器中於天地爐中置熱炭五觔煉微解入孩¶
　児乳汁二升已來以木箆攪次入上項膏汁同攪令¶
<pb:KR3e0067_WYG_227-31b>¶
　匀勿令手住傾入藥末一處攪熬之火消續續旋添¶
　熱火勿令太𦂳熬至膏成可丸即止取出却於銀石¶
　器中候稍温入麝香末一處搜和成劑更於石臼中¶
　杵千餘下每兩作十丸空心細嚼酒下¶
鹿茸丸　治五勞七傷精髓虛憊¶
　　鹿茸(去毛/酥炙)山茱萸　杜仲(剉炒/絲斷)肉桂(去粗/皮)五味子¶
　　(炒各/三分)兎絲子(酒浸蒸搗取/粉一兩半)肉蓯蓉(酒浸/炙)山芋　酸¶
　　棗仁(炒各/一兩)腽肭臍(切細研一兩一分用酒二觔淘/濾精細入釩子慢火煎成膏)¶
<pb:KR3e0067_WYG_227-32a>¶
　右以九味為末将腽肭臍膏杵和丸如梧桐子大每¶
　服三十丸空心温酒下¶
大建中湯　治虚勞寒辟飲在脅下决决有聲飲已如¶
　從一邉下决决然也直頭並衝皮起引兩乳内痛裏急¶
　失精氣短䀮䀮惚惚多忘¶
　　蜀椒(二/合)半夏(一/升)生薑(一/觔)甘草(二/兩)人參(三/兩)飴糖(八/兩)¶
　右㕮咀以水一斗煑取三升去滓内糖消服七合裏急¶
　拘引加芍藥桂心各三兩手足厥腰背冷加附子一¶
<pb:KR3e0067_WYG_227-32b>¶
　枚勞者加黄蓍一兩¶
沉香鼈甲散　治男子婦人五勞七傷氣血虚損腰背拘¶
　急手足沉重百節痠痛面色黒黄股體倦怠行動喘乏¶
　胸膈不快咳𠻳痰涎夜多異夣盗汗失精嗜卧少力¶
　肌肉瘦悴不思飲食日漸羸弱一切勞傷諸虚百損並¶
　能治之¶
　　乾蝎(二錢/五分)沉香　人參　木香　巴㦸(去心各/五錢)附¶
　　子(去皮臍/一兩)肉豆䓻(四/箇)肉桂(一兩一方/無此味)黄蓍(五/錢)熟乾¶
<pb:KR3e0067_WYG_227-33a>¶
　　地黄(浄洗酒灑蒸/焙七錢五分)羌活(七錢/五分)柴胡(去/蘆)荆芥(去/梗)半夏¶
　　(薑汁炒/各五錢)鼈甲(去裙襴/炙一兩)秦艽(五錢/去蘆)川當歸(去/尾)白茯苓¶
　　　牛膝(去蘆各/五錢)¶
　右剉散每服三錢水一盞半生薑三片葱白二寸棗¶
　二枚擘破煎空心食前服一方温酒調下¶
牛膝丸　治五勞七傷六極小便數陽氣弱腰脊疼痛¶
　上焦虚熱恒多健忘不能久立宜服補暖益精明目¶
　駐顔輕身强記¶
<pb:KR3e0067_WYG_227-33b>¶
　　牛膝　肉蓯蓉(酒浸一宿刮/去皺皮炙乾)杜仲(去皮炙/微黄剉)兎絲子¶
　　(酒浸一宿曝/乾别搗為末)鹿茸(去毛酥塗炙/微黄各二兩)白芍藥　逺志(去/心)¶
　　黄蓍(剉/)續斷　蛇床子　薯蕷　白茯苓　人參¶
　　(去蘆/頭)巴㦸　栢子仁　桂心　五味子　石斛(去/根)¶
　　(剉一/兩)¶
　右為末煉蜜和搗五七百杵丸如梧桐子大每日空¶
　腹及晩食前以温酒下三十丸¶
乾漆丸　治五勞六極七傷虚羸不足令人肥健益氣¶
<pb:KR3e0067_WYG_227-34a>¶
　力¶
　　亁漆(搗碎炒/令烟出)山茱萸　五味子　白术　續斷¶
　　蛇床子　甘草(炙微/赤剉)桂心　巴㦸　酸棗仁(㣲/炒)栢¶
　　子仁　薏苡仁(各五/錢)熟亁地黄　牛膝(去/苗)石斛(去/根)¶
　　(剉/)肉蓯蓉(酒浸一宿刮/去皺皮炙乾)兎絲子(酒浸一宿曝/乾别搗為末)鹿茸¶
　　(去毛塗酥炙/㣲黄各一兩)¶
　右為末煉蜜和搗三二百杵丸如梧桐子大每服空腹¶
　及晚食前以温酒下三十丸¶
<pb:KR3e0067_WYG_227-34b>¶
鹿茸丸　治勞傷補諸不足¶
　　鹿茸(去毛酥/炙一對)木香(五/錢)葫蘆巴(一/兩)石斛(去根/五錢)蘹香子¶
　　(炒三/分)巴㦸天(去心/二兩)附子(炮裂去皮/臍五錢)牛膝(酒浸切/焙一兩)㯽¶
　　榔(三分/剉)熱乾地黄(一/兩)破故紙(酒浸炒/一兩)官桂(五/錢)肉蓯¶
　　蓉(一兩酒/浸焙)兎絲子(一兩酒/浸一日)蛇床子(五錢/酒浸)苦棟子(一/兩)¶
　　薯蕷　乾薑(各五/錢)¶
　右為末酒麫糊為丸如梧桐子大每服五十丸空心¶
　温酒或鹽湯下¶
<pb:KR3e0067_WYG_227-35a>¶
蓯蓉散(出千/金方)治五勞六極七傷虛損¶
　　蓯蓉(七/分)五味子(八/分)地膚子　車前子(各五/合)續斷¶
　　蛇床子(各五/分)兎絲子(七/分)乾地黄(八/分)牡蠣(六分右/顧者煆)天¶
　　雄(炮/)桑寄生(各七/分)韭子(五/合)天門冬(去/心)地骨皮　白¶
　　石英(各八/分)陽起石　白龍骨(各七/分)¶
　右合搗篩以酒服方寸匕日三忌猪肉冷水鯉魚蕪¶
　荑等¶
無比山藥丸(出和/劑方)治丈夫諸虚百損五勞七傷頭痛目¶
<pb:KR3e0067_WYG_227-35b>¶
　眩手足逆冷或煩熱有時或冷痺䐴疼腰臗不隨飲¶
　食雖多不生肌肉或少食四體脹滿無光澤陽氣衰¶
　絶陰氣不行此藥能補經脉起陰陽安魂魄開三焦破¶
　積聚厚腸胃强筋練骨輕身明目除風去冷無所不¶
　治(方見本門虚/勞羸瘦類)¶
雙補丸(出醫方/集成)治一切虛損五勞七傷面色黧黒唇口乾¶
　燥𤼵渇目暗耳鳴心忪氣短食少神倦夜夢驚恐四肢酸¶
　疼寒熱盗汗小腸拘急小便滑數婦人諸疾並宜服之常¶
<pb:KR3e0067_WYG_227-36a>¶
　服既濟水火益氣安神¶
　　鹿角霜(三/兩)熟地黄(洗再/蒸)沉香　兎絲子(酒浸蒸/研焙)覆¶
　　盆子(去枝/蒂)白茯苓(去/皮)人參(去/蘆)宣木𤓰　薏苡仁(炒/)¶
　　黄耆(炙/)蓯蓉(洗酒/浸)五味子(去皮/炒)石斛(去根/炒)當歸(去/蘆)¶
　　(酒/浸)澤㵼(切塊再蒸/各一兩)麝香(一錢/别研)硃砂(五錢别研/為末為衣)¶
　右細末煉蜜為丸梧子大毎服五七十丸空心鹽湯¶
　下是齋方用熟地黄半觔補血兎絲子半觔補精細¶
　末酒糊丸人參湯下平補精血不燥不熱理下部弱¶
<pb:KR3e0067_WYG_227-36b>¶
　腎水冷氣不順沉香湯下心氣虚茯苓湯下心氣煩¶
　躁不睡酸棗仁湯下腎氣動茴香湯下小便少車前¶
　子湯下小便多益智湯下¶
黄耆益損湯(出危/氏方)治男子婦人童男室女諸虛不足榮衞¶
　俱弱五勞七傷骨蒸潮熱腰背拘急百節酸疼夜多盗¶
　汗心常驚惕咽燥唇焦嗜卧少力肌膚瘦瘁咳𠻳多痰¶
　咯唾血絲寒熱往來煩熱神昏全不用食服熱藥則煩躁¶
　衝滿上焦進涼藥則膈滿而腹痛宜服此藥最有神效¶
<pb:KR3e0067_WYG_227-37a>¶
　兼治大病後榮衛不調婦人産後血氣未復¶
　　人參(去/蘆)石斛(去/根)甘草　黄耆(去/蘆)木香　白术　當¶
　　歸　肉桂　茯苓　芍藥　半夏　川芎　熟地¶
　　黄(九蒸/酒炒)山藥　五味子　牡丹皮　麥門冬(去心/各等)¶
　　(分/)¶
　右剉散每服三錢水一盞半生薑五片棗二枚小麥¶
　五十粒烏梅一枚煎空心食前服¶
薯蕷丸　療丈夫五勞七傷頭痛目眩手足逆冷或煩¶
<pb:KR3e0067_WYG_227-37b>¶
　熱有時或冷痺骨疼腰臗不隨食雖多不生肌肉或¶
　少食而脹滿體澀無光澤陽氣衰絶隂氣不行此藥¶
　能補十二經脉起發隂陽通内製外安魂定魄開三¶
　焦破積聚厚腸胃消五臟廓氣除心内伏熱彊筋壯¶
　骨輕身明目除風去冷¶
　　乾薯蕷(二/兩)蓯蓉(四/兩)牛膝　兎絲子(酒/漬)杜仲　赤石¶
　　脂　澤㵼　乾地黄　山茱萸　茯苓　巴㦸天¶
　　(去心各/二兩)五味子(一兩/五錢)石膏(三兩/研)逺志(一兩/去心)栢子仁¶
<pb:KR3e0067_WYG_227-38a>¶
　　(二/兩)白馬莖筋(一條/炙)¶
　右搗篩蜜和丸如梧桐子大以酒空腹服二十丸至¶
　三十丸日再忌大酢蕪荑蒜陳臭物¶
三仁九子丸(出千/金方)治五勞七傷補益¶
　　酸棗仁　栢子仁　薏苡仁　兎絲子　菊花子¶
　　　枸杞子　蛇床子　五味子　蕃閭子　地膚¶
　　子　烏麻子　牡荆子　乾地黄　薯蕷　桂心¶
　　　蓯蓉(各一/兩)¶
<pb:KR3e0067_WYG_227-38b>¶
　右為末蜜丸如梧桐子大酒服二十丸日二夜一服¶
　一方有韭子覆盆子各一兩無牡荆子菊花子¶
覆盆子丸(出千/金方)治五勞七傷羸瘦補益¶
　　覆盆子　兎絲子(各二/分)蓯蓉　鹿茸　巴㦸天¶
　　白龍骨　茯苓　天雄　白石英　五味子　續¶
　　斷　薯蕷(各一/錢)乾地黄(八/分)蛇床子　逺志(六/分)乾薑¶
　　(六/分)¶
　右為末蜜丸如梧子大酒服十五丸日再漸漸加至¶
<pb:KR3e0067_WYG_227-39a>¶
　三十丸慎性冷陳臭張文仲方無龍骨鹿茸天雄續¶
　斷石英有石斛白术桂心枸杞子人參栢子仁澤㵼¶
　各六分牛膝四分山茱萸五分赤石脂甘草各二分¶
　細辛四分¶
大山芋丸(出和/劑方)治諸虚百損五勞七傷肢體沉重骨節¶
　酸疼心中煩悸唇口乾燥面體少色情思不樂咳𠻳¶
　喘乏傷血動氣夜多異夢盗汗失精腰背强痛臍腹¶
　弦急嗜卧少起喜驚多忘飲食減少肌肉瘦瘁又治¶
<pb:KR3e0067_WYG_227-39b>¶
　風虚頭目眩暈心神不寧及病後氣不復常漸成勞¶
　損久服補諸不足愈風氣百疾又名薯蕷丸¶
　　白术　麥門冬(去/心)白芍藥　杏仁(去皮尖/麸炒黄)防風(去/蘆)¶
　　芎藭(各一兩/五錢)大豆黄卷(炒/)熟乾地黄　肉桂(去粗/皮)¶
　　麹(炒/)當歸(酒浸各二/兩五錢)桔梗　白茯苓(去/皮)柴胡(各一/兩二)¶
　　(錢五/分)乾薑(炮七錢/五分)甘草(炙七/兩)大棗(一百枚蒸/熟去皮)白斂¶
　　(五/錢)阿膠(炒/)人參(各一兩七/錢五分)山芋(七兩/五錢)¶
　右為末煉蜜與蒸棗同和丸如彈子大每服一丸温¶
<pb:KR3e0067_WYG_227-40a>¶
　酒或米飲化下嚼服亦得食前常服養真氣益精補¶
　髓活血駐顔一方加琥珀一兩逺志去心炒二兩茯苓¶
　三兩五錢即是養心丹虚遺減白术加龍骨二兩¶
四味丸　治五勞七傷補益精髓¶
　　熟乾地黄(焙/)天門冬(去心/焙)白茯苓(去黒/皮)逺志(去心/各三)¶
　　(兩/)¶
　右為末煉蜜和丸如梧子大每服三十丸温酒下¶
沉麝香茸丸(出瑞竹/堂方)治五勞百損諸虚怯精元氣不固¶
<pb:KR3e0067_WYG_227-40b>¶
　　沉香(二/錢)麝香(一/錢)南木香(三/錢)乳香(三/錢)小茴香(四錢/炒)八¶
　　角茴香(四錢/炒)鹿茸(酥/炙)蓮肉(各五/錢炒)茯苓(炒/)蓯蓉　兎¶
　　絲子　牛膝　川棟子(各五錢/酒浸炒)地龍(去土/净)陳皮(去/白)¶
　　(各五/錢)仙靈脾(三錢/酥炙)¶
　右依分兩製和為末糊入麝香為丸如桐子大每朝¶
　不見紅日面東用温酒下三十丸忌食猪羊血豆粉¶
　之類¶
五洛散　主五勞六極七傷八不足裏急胸脇脹滿背¶
<pb:KR3e0067_WYG_227-41a>¶
　痛頭眩四肢重腰脊彊環臍腹痛小便或難或數劇¶
　者大便失血翕翕少氣手足煩熱卧不能卒起起行¶
　不能久立名内極或憂愁恐怖或飽食生肉飲酒入¶
　房自竭陽氣虚竭耳鳴烏烏甚則手足浮腫逆害飲¶
　食名曰内消¶
　　大黄(六/分)麥門冬　白薇　當歸　乾地黄　山茱¶
　　萸　桑螵蛸(炙各/七分)栝蔞　甘草(炙/)茯苓(各五/分)石斛¶
　　(九分六/安者)桂心　鐡屑(研/)厚朴(炙各/三分)吳茱萸(二/分)¶
<pb:KR3e0067_WYG_227-41b>¶
　右各搗篩白蜜一觔棗膏一觔當蒸温湯浸之和叜(踈/有)¶
　(切/)前藥令如乾飯状藥悉成又别取牛膝五兩肉蓯¶
　蓉六兩附子三兩炮三物各搗下篩内諸藥和令相¶
　得以酒服之方寸七日三不知稍増之長肌肉補不¶
　足乆服益氣力若少氣力加石斛消渴加栝蔞止痛¶
　結煩裏急加芍藥腹中痛下膿血加厚朴四兩炙四¶
　肢酸疼加當歸翕翕少氣加天門冬白薇一名五若¶
　散忌海藻菘菜生葱蕪荑酢物鯉魚等¶
<pb:KR3e0067_WYG_227-42a>¶
鍾乳丸(出聖/恵方)治五勞六極七傷腰疼膝痛小便餘瀝心虚¶
　健忘榮衛不調宜服¶
　　鍾乳(三/兩)石斛　兎絲子(酒浸一宿曝乾别/搗為末各二兩)甘草(炙/微)¶
　　(赤/剉)牛膝(去/苗)蛇床子(各一/兩)細辛　山茱萸　防風(去/蘆)¶
　　(頭/)杜仲(去粗皮炙/微黄剉)枳殻(麸炒微黄去/穰各三分)五味子　熟¶
　　乾地黄(各一/兩)川椒(五錢去目及閉/口微炒去汗)¶
　右為末煉蜜和搗五七百杵如梧桐子大毎服空心¶
　及晚食前温酒下三十丸¶
<pb:KR3e0067_WYG_227-42b>¶
内補散(出千/金方)治男子五勞六絶其心傷者善驚妄怒無¶
　常脾傷者令人腹滿言噫食即欲卧面目痿黄肺傷¶
　者令人少精腰背痛四肢厥逆其肝傷者令人少血¶
　面黒腎傷者有積聚小腹腰背痛痺欬唾小便難六¶
　絶為病皆起於火勞脉虚外受風邪内受寒熱令手¶
　足疼痛膝以下冷腹中雷鳴時時泄痢或閉或利面¶
　目腫心憤憤不欲語惡聞人聲¶
　　乾地黄　兎絲子　山茱萸　(闕/)　(各五/分)逺志¶
<pb:KR3e0067_WYG_227-43a>¶
　　巴㦸天(各五/錢)麥門冬　五味子　甘草　人參¶
　　蓯蓉　石斛　桂心　茯苓　附子(各一兩/五錢)¶
　右治下篩酒服方寸匕日三加至三七無所禁¶
赤石脂丸(出千/金方)治五勞七傷男子諸疾¶
　　逺志　栝蔞根　赤石脂　山茱萸(各七/分)防風¶
　　石韋(各三/分)肉蓯蓉(三/分)牛膝　杜仲　薯蕷(各四/分)天¶
　　雄　栢子仁(各五/分)蛇床子(六/分)菖蒲　續斷(各三/分)¶
　右為末煉蜜棗膏和丸如梧桐子大空腹服五丸日¶
<pb:KR3e0067_WYG_227-43b>¶
　三服十日知乆服不老加兎絲子四分佳¶
人參湯(出千/金方)治男子五勞七傷胸中逆滿害食乏氣嘔¶
　逆兩脇脹小腹急痛宛轉欲死調中平臟絶傷¶
　　人參　當歸　芍藥　甘草　生薑　麥門冬¶
　　白糖　桂心(各二/兩)前胡　茯苓　五味子　蜀椒¶
　　　橘皮(各一/兩)枳實(半/兩)大棗(十五/枚)¶
　右㕮咀流水一斗半除棗浸藥半日用三年陳蘆稍¶
　煎取四升内糖復上火煎令十数沸年二十以上六¶
<pb:KR3e0067_WYG_227-44a>¶
　十以下一服一升二十以下六十以上一服七八合¶
　雖年盛而又羸者亦服七八合日三夜一不爾藥力¶
　不接則不能救病要用撈水陳蘆不則水強火盛猛¶
　則藥力不能出也¶
黄耆丸(出千/金方)療虚勞¶
　　黄耆　鹿茸　茯苓　烏頭　乾薑(各三/分)乾地黄¶
　　　當歸　桂心　芎藭(各四/分)枸杞　桑皮　兎絲¶
　　子　五味子　栢子仁　白术(各五/分)大棗(二十/枚)¶
<pb:KR3e0067_WYG_227-44b>¶
　右為末蜜丸如梧桐子大平旦酒服二十丸夜十丸¶
　以知為度¶
人參五味子散治男子老稚諸虚百損氣血勞傷涎喘¶
　咳噥或𠻳咯血寒熱往來夜有盗汗羸痩困乏一切¶
　虚損¶
　　人參　五味子　桔梗　白术　白茯苓　甘草¶
　　(炙/)熟地黄　當歸(焙各/五錢)地骨皮　前胡(去/苗)桑白皮¶
　　(切/炒)枳殻(去穰/炒)黄耆　陳皮　柴胡(去苗各/三分)¶
<pb:KR3e0067_WYG_227-45a>¶
　右為麤末每服三錢水一盞半生薑三片同煎至五¶
　分去滓温服食後日三服煩渴加烏梅青蒿同煎咳¶
　膿血加知母阿膠同煎尤妙¶
腎瀝湯　療五勞六極八風十二痺補諸虛不足¶
　　豬腎(一箇去/脂膜)附子(炮/)芎藭　丹皮　桂心　人參¶
　　　當歸(各四/分)茯苓　桑螵蛸(炙/)磁石(研如/粉)牡荆子¶
　　　黄耆　菖蒲(各八/分)乾地黄(六/分)¶
　右切以水一斗七升煑腎取一斗一升去腎内藥煎¶
<pb:KR3e0067_WYG_227-45b>¶
　取四升分四服忌羊肉餳冷水酢生葱蕪荑胡荽¶
乾地黄丸(出千/金方)治五勞七傷六極臟腑虛弱飲食不下¶
　顔色黧黯八風所傷益血氣進食資顔色長陽¶
　　五味子(四/分)阿膠　棗肉(各八/分)乾地黄　茯苓　天¶
　　雄(各七/分)蛇床子(六/分)桂心　麥門冬(各五/分)逺志　蓯¶
　　蓉　杜仲　甘草(各一/錢)¶
　右為末蜜丸如梧桐子大酒下二十丸日加至三十¶
　丸常服彌佳¶
<pb:KR3e0067_WYG_227-46a>¶
羊肝散　治諸虚百損五勞七傷年深泄痢乆作滑腸¶
　心腹痞悶塊癥疼痛硬下虚上熱口瘡燥渇一切隂¶
　盛陽虚之證¶
　　縮砂仁　白芍藥　良薑(切/炒)厚朴(薑/製)橘皮　胡椒¶
　　(各五/錢)破故紙　丁香　白术　木香　肉豆䓻¶
　　吳茱萸(湯洗七/次焙)官桂(各三/錢)¶
　右為末羊肝三兩薄批開摻藥二錢五分鋪葱絲一¶
　重捲定麻扎積火炙熟分三五次細嚼米飲下日均¶
<pb:KR3e0067_WYG_227-46b>¶
　一劑食前¶
　¶
　¶
　¶
　¶
　¶
　¶
　普濟方卷二百二十七¶
