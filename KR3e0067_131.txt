# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.429439
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR3e0067_WYG_131-1a>¶
欽定四庫全書¶
　普濟方卷一百三十二　明　周王朱橚　撰¶
　　傷寒門¶
　　　傷寒陰陽剛柔痓(論/)¶
夫傷寒痓病之狀身熱足寒頸項強直惡寒頭面熱揺¶
頭卒口噤背脊反張是也此由肺熱移於腎轉而為痙¶
痙有剛柔太陽病發熱無汗而不惡寒為剛痙發熱汗¶
出而惡寒為柔痙診其脉沉細此為痙也又論云太陽¶
<pb:KR3e0067_WYG_131-1b>¶
病發汗過多因致痓其狀令人揺頭發熱頸項強急腰¶
身反張或瘛瘲口噤但謂之剛痓者特以其無汗而反¶
惡寒也柔痓之狀揺頭發熱頸強急腰身反張或瘛瘲¶
口噤與剛痓同然謂之柔痙者特以其自汗不惡寒故¶
也痓又謂之痙者盖痙痓一類古人特以強直名之又¶
云傷寒瘛瘲何以名之瘛者筋脉急也瘲者筋脉緩也¶
急則引而順緩則縮而伸或縮或伸動而不止者名曰¶
瘛瘲俗謂之搐者是也　考内經曰病筋脉相引而急¶
<pb:KR3e0067_WYG_131-2a>¶
名曰瘛瘲謂若契合之契也行則緩身則緊從則瘲縱¶
疾之從瘲謂若放縱之縱也以急為𦂳以緩為瘲理至明¶
矣瘛瘲者風疾也而癲癎則瘛瘲焉傷寒瘛瘲者邪盛¶
氣極也熱甚則風持併經絡風主動致四肢瘛瘲而不¶
寧也故風濕被火者則發㣲黄也劇者如驚癎時瘛瘲¶
言其熱氣則劇盛也傷寒病痓而發瘛瘲者病熱已過¶
矣多難制治内經曰太陽終者戴眼反折瘛瘲絶汗乃¶
出大如貫珠而汗不流是其瘛瘲為已過之疾也又有¶
<pb:KR3e0067_WYG_131-2b>¶
四肢熱惡寒四肢動而不止似瘛瘲而無力不得伸縮¶
者也此為汗絶瘛瘲之証雖難治若能以袪風滌熱之¶
劑折其大熱則瘛瘲亦有生者若妄加灼灸或引以發¶
表之藥則死不旋踵經曰一逆尚引曰再逆促命期歌¶
曰原來痓病屬膀胱口噤如癎身反張此是傷風感寒¶
濕故分兩証有柔剛痓病無汗者剛葛根湯有汗曰柔¶
桂枝加葛根湯二痓並通用小續命湯口噤脚攣咬齒¶
大承氣証治論柔痓桂枝栝蔞葛根湯¶
<pb:KR3e0067_WYG_131-3a>¶
傷寒頸項強急身體反張屬太陽經先因傷寒又感寒¶
濕而致然也古人謂之痓病(痓音熾又作痙巨郢反痙/者強直也古人以強直為)¶
(痙金匱要畧太陽病/其身體兀兀便痙也)¶
外證發熱惡寒與傷寒相似但其脉沉遲弦細而項背¶
反張強硬如發癎之狀此為異耳(新痓血虚多汗也/善中風亦有此症)¶
當其有汗無汗以分剛痓柔痓(無汗惡寒名剛痓有/汗不惡寒名柔痓)¶
無汗葛根湯主之有汗桂枝加葛根湯主之(本草葛根/主傷風有)¶
(濕開竅/解肌)¶
<pb:KR3e0067_WYG_131-3b>¶
凡剛柔二痙小續命湯並可與之(有汗者小續命去/麻黄加葛根也)¶
若審知剛痓胷滿口噤其人卧不着席脚攣急咬齒當¶
行大承氣湯(外臺云熱而痓者死熱病/痓者反折瘛瘲齒噤齦也)¶
又問剛柔二痓與陰陽二痙是如何痓亦作痙陽痙屬¶
剛痓陰痙屬柔痓附术散桂心白术湯附子防風散八¶
物白术散桂枝煮散可選而用之¶
　　　方¶
羌活散治傷寒陰痙筋節急硬陽痙即易差陰痙即難差¶
<pb:KR3e0067_WYG_131-4a>¶
　　羌活　黄松木節(剉/)茯神　石膏　防風(各一兩/去蘆頭)¶
　　王不畱行　桂心(各半/兩)麻黄(去根節/一兩)當歸(半兩剉/㣲炒)¶
　右為散每服四錢以水一中盞入生薑半分棗二枚¶
　　煎至六分去滓不計時候温服頻頻服後宜食荆¶
　　芥葛根石膏豉粥避風如額上漸潤以厚衣盖之¶
　　汗出便瘥¶
附子散(一名人參散/出聖惠方)治傷寒陰痙頸項強直四肢疼痛¶
　足冷口噤¶
<pb:KR3e0067_WYG_131-4b>¶
　　附子(炮製去/皮臍)人參(去蘆/頭)白茯苓　前胡(去蘆/頭)¶
　　白术　麻黄(去根/節)桂心　半夏(湯浸七/遍去滑)¶
　　當歸(炒各一/兩半)獨活(一兩/半)石膏(二/兩)乾薑(半兩炮/製剉)¶
　右為散每服五錢以水一中盞入生薑半分煎至五¶
　　分去滓不計時候温頻頻服¶
白术散　治傷寒陰痙手足厥冷筋脉拘急汗出不止¶
　　白术　桂心　附子(炮製去/皮臍)防風(去蘆/頭)¶
　　芎藭　甘草(炙㣲赤剉/各二分)¶
<pb:KR3e0067_WYG_131-5a>¶
　右為散每服四錢以水一中盞入生薑半分棗三枚¶
　　煎至五分去滓不計時熱服¶
麻黄散　治傷寒陰陽痙病頭痛壯熱百節痠疼吐逆¶
　悶絶口噤腰背反張手足強直肉熱脉數¶
　　麻黄(一兩去/根節)防風(一兩去/蘆頭)赤茯苓(一/兩)葳㽔(一/兩)¶
　　葛根(一兩/半剉)獨活(一兩/半)漢防己　芎藭　白蘚皮¶
　　牡丹(各三/分)石膏　桑寄生(各一/兩)甘草(三分炙/㣲赤剉)¶
　　黄芩(一/兩)　秦艽(一兩/去蘆)¶
<pb:KR3e0067_WYG_131-5b>¶
　右為散每服五錢以水一大盞煎至七分去滓入淡¶
　　竹瀝一合更煎三兩沸分温二服日三四服¶
治傷寒汗出後成隂陽痙骨節煩痛不得屈伸近之即¶
　痛汗出短氣小便不利惡風身體㣲腫¶
　　附子(一兩炮製/去皮臍)白术(三/分)甘草(半兩炙/㣲赤剉)¶
　右為散每服五錢以水一大盞入生薑半分棗二枚¶
　　煎至五分去滓不計時候温服¶
白术散　治傷寒陰痙三日不瘥手足厥冷筋脉急汗¶
<pb:KR3e0067_WYG_131-6a>¶
　不出恐有氣内傷¶
　　白术　白茯苓　麻黄(去根/節)五味子(各半/兩)¶
　　桂心(三/分)髙良薑(一分/剉)羌活(半/兩)附子(三分炮製/去皮臍)¶
　右為散每服五錢以水一大盞入生薑半分煎至五¶
　　分去滓不計時候温服¶
柴胡散　治傷寒陰痙閉目頭面手足厥逆筋脉拘急¶
　汗不止¶
　　柴胡(一兩半/去苗)白术　白茯苓　甘草(炙各/三分)¶
<pb:KR3e0067_WYG_131-6b>¶
　　五味子(一/兩)乾薑(炮製/剉)附子(炮製去/皮臍)防風(各三分/去蘆頭)¶
　　桂心(半/兩)¶
　右為㪚每服五錢以水一大盞生薑半分煎至六分¶
　　去滓不計時候温服¶
桂心散　治傷寒陽痙經二三日不瘥毒氣攻五臟心¶
　神煩躁四肢疼痛¶
　　桂心　柴胡(去/苗)赤茯苓　五味子　麥門冬(去/心)¶
　　梹榔　甘草(炙㣲/赤剉)細辛(以上各/三分)¶
<pb:KR3e0067_WYG_131-7a>¶
　右為散每服五錢以水一大盞入生薑半分煎至五¶
　　分去滓不計時候温服¶
羚羊角散　治傷寒陽痙身熱無汗惡寒頭項強直四¶
　肢疼痛煩躁心悸睡不得寜¶
　　羚羊角屑　犀角屑　防風(去蘆/頭)茯神¶
　　柴胡(去/苗)麥門冬(去/心)人參(去蘆/頭)葛根(剉/)¶
　　甘草(炙㣲/赤剉)枳殻(各一分麩/炒去穰)石膏　龍齒(各半/兩)¶
　右為散每服三錢以水一中盞煎至五分去滓不計¶
<pb:KR3e0067_WYG_131-7b>¶
　　時温服¶
麥門冬散　治傷寒陽痙身體壯熱項背強直煩燥發¶
　熱惡寒頭面赤色四肢疼痛¶
　　麥門冬(去/心)麻黄(去根/節)赤茯苓　知母　犀角屑¶
　　地骨皮　黄芩　赤芍藥　白蘚皮　甘草(炙㣲/赤剉)¶
　　杏仁(湯泡去皮尖雙仁/用炒㣲黄各三分)¶
　右為散每服五錢以水一大盞煎至五分去滓不計¶
　　時候温服¶
<pb:KR3e0067_WYG_131-8a>¶
龍齒散　治傷寒陽痙通身大熱不渇煩悶頭疼¶
　　龍齒　前胡(去蘆頭/各三分)犀角屑　木通　子芩(各三/兩)¶
　　甘草(一分炙/㣲赤剉)¶
　右為散每服五錢以水一大盞煎至五分去滓入牛¶
　　黄末一字攪令勻不計時候温服一方無甘草¶
石膏散　治傷寒陽痙通身熱仰目頭痛¶
　　石膏(二/兩)龍齒(一/兩)犀角屑　前胡(去蘆頭/各半兩)秦艽(一兩/去苗)¶
　右為散每服五錢以水一大盞入豉五十粒葱白七¶
<pb:KR3e0067_WYG_131-8b>¶
　　寸煎至五分去滓入牛黄末一字攪令勻不計時¶
　　候温服¶
防風散　治傷寒陽痙壯熱不歇筋脉拘急牙闗急疼¶
　　防風(去蘆/頭)木通(剉/)麥門冬(去/心)川升麻(以上各/一兩)¶
　　甘草(三分炙/赤剉)¶
　右為散每服五錢以水一大盞煎至五分去滓不計¶
　　時候温服¶
芎藭散　治傷寒頭痛面色赤發熱形如中風常自汗¶
<pb:KR3e0067_WYG_131-9a>¶
　出嘔逆下之益煩心懊憹如饑發汗致痙身強難以¶
　屈伸¶
　　川大黄(剉碎/㣲炒)芎藭(各一/兩)獨活(二/兩)柴胡(一兩半/去苗)¶
　　防風(三分去/蘆頭)¶
　右為散每服五錢以水一大盞煎至五分去滓不計¶
　　時候温服¶
白蘚皮散　治傷寒陽痙壯熱不渇筋脉不能舒展牙¶
　闗疼急不欲見食¶
<pb:KR3e0067_WYG_131-9b>¶
　　白蘚皮　百合　木通　防風　川升麻(各一/兩)¶
　　羚羊角(三/分)石膏　龍齒(各一/兩半)¶
　右為麤末每服三錢以水一中盞入葱白七寸豉五¶
　　十粒煎至六分去滓不計時候温服¶
龍齒散　治傷寒陽痙通體大熱心神煩悸¶
　　龍齒　前胡(去蘆頭/各一兩)犀角屑(半/兩)牛黄(半分/另研)¶
　　麥門冬(一兩去/心焙)¶
　右為細末入牛黄同研令勻每服以竹瀝調下二錢¶
<pb:KR3e0067_WYG_131-10a>¶
　　不計時候服¶
牛黄散　治傷寒陽痙發熱急寒頭項強直四肢拘急¶
　心神煩燥¶
　　牛黄(細/研)麝香(細/研)硃砂(細/研)人參(去蘆/頭)赤茯苓¶
　　防風(去蘆/頭)芎藭　甘草(炙㣲/赤剉)桂心　犀角屑¶
　　地骨皮　天麻　麥門冬(去心焙已/上各一分)¶
　右為細散入牛黄朱砂麝香同研令勻每服不計時¶
　　候以竹瀝湯調下二錢¶
<pb:KR3e0067_WYG_131-10b>¶
葛根湯　治太陽病無汗而熱小便短少氣上衝口噤¶
　不得語欲作剛痓¶
　　葛根(剉四/兩)麻黄(去根節煎/掠去沫焙)芍藥(各三/兩)桂心(去粗/皮)¶
　　甘草(炙各/二兩)¶
　右㕮咀如麻豆大每服五錢水一盞半生薑五片棗¶
　　二枚擘破同煎至七分去滓温服取㣲汗¶
大承氣湯　治剛痙胷滿口噤卧不着席兩脚攣急齗¶
　齒¶
<pb:KR3e0067_WYG_131-11a>¶
　　大黄(剉四/兩)厚朴(去粗皮生薑/汁炙半斤)枳實(去穰麩/炒)¶
　右㕮咀如麻豆大每服五錢水一盞半煎至七分去¶
　　滓入芒硝末半錢再煎一兩沸温服¶
石膏湯　治傷寒剛痓身熱仰目頭痛項強¶
　　石膏(碎/)前胡(去蘆頭/各一兩)犀角(鎊/)防風(去/蘆)&KR0410;藥(各半/兩)¶
　　龍齒(研二/分)牛黄(研一/錢)¶
　右粗搗篩每服五錢水一盞半入豉一百粒葱白五¶
　　寸煎至八分去滓不計時候温服¶
<pb:KR3e0067_WYG_131-11b>¶
羚羊角湯　治傷寒剛痓渾身壯熱頭痛口噤筋脉拘¶
　急心神躁悶¶
　　羚羊角(鎊/)百合　芎藭　木通(剉/)葛根(剉/)¶
　　升麻　黄芩(去黑心/各半兩)石膏(碎一/兩)龍齒¶
　　防風(去蘆各/三分)¶
　右粗搗篩每服五錢水一盞半煎至一盞去滓不拘¶
　時温服日再服¶
神术湯　治風濕惡寒脉𦂳解利無汗¶
<pb:KR3e0067_WYG_131-12a>¶
　　蒼术　防風(各二/兩)甘草(一/兩)¶
　右㕮咀生薑水煎加葱白三寸治剛痓加羌活獨活¶
　　麻黄¶
白术湯　治風濕惡風脉緩解利有汗¶
　　白术(三/兩)防風(二/兩)甘草(一/兩)¶
　右㕮咀每服秤三錢水一盞生薑三片煎至七分去¶
　　滓温服無時¶
　　治柔痓加桂心黄耆白术　太陽陽明加川芎荆¶
<pb:KR3e0067_WYG_131-12b>¶
　　芥穂　正陽陽明加羌活酒大黄　少陽陽明加¶
　　防風柴胡根　熱而在表者加黄芩　寒而在表¶
　　者加桂枝黄耆附子　熱而在裏者加大黄　寒¶
　　而在裏者加乾薑良薑附子　以上數經寒熱當¶
　　以脉别之¶
龍齒犀角湯　治傷寒剛痓通身壯熱¶
　　龍齒　犀角(鎊/)前胡(去蘆頭/各一兩)牛黄(一錢/半)¶
　右四味將三味粗搗篩每服五錢水一盞半煎至八¶
<pb:KR3e0067_WYG_131-13a>¶
　　分去滓入牛黄少許不拘時温服¶
犀角大黄散　治傷寒剛痓壯熱頭痛筋脉不能展舒¶
　　犀角(鎊/)大黄(剉炒各/一兩)芎藭(半/兩)石膏(二/兩)牛黄(研半/分)¶
　右四味搗羅為散入牛黄同研令勻每服一錢不拘¶
　　時淡竹葉湯調下¶
小續命湯　治傷寒剛痙無汗惡寒口噤背強¶
　　麻黄(去根節煎/掠去沫)桂心(去粗/皮)甘草(炙各/半兩)防風(去蘆一/分半)¶
　　&KR0410;藥　白术　人參　芎藭　附子　防己¶
<pb:KR3e0067_WYG_131-13b>¶
　　黄芩(去黑心/各一分)¶
　右剉如麻豆每服五錢水一盞半煎至一盞去滓入¶
　　生薑汁少許煎至一二沸温服日三夜二若柔痓¶
　　自汗者去麻黄夏病及病覺熱甚者減桂枝一半¶
　　冬及初春病去黄芩¶
栝蔞桂枝湯　治太陽病其証憊身體強兀兀然脉反¶
　沉遲自汗此為柔痓栝蔞桂枝湯主之¶
　　栝蔞根(二/兩)桂枝(三/兩)&KR0410;藥(三/兩)甘草(二/兩)生薑(三/兩)¶
<pb:KR3e0067_WYG_131-14a>¶
　　大棗(一十/二枚)¶
　右以水九升煑取三升温頻服取㣲汗汗不出食頃¶
　　啜熱粥發之一方有葛根¶
桂枝加葛根湯　治傷寒柔痓項背強兀兀反汗出惡¶
　風(方見本門發汗/吐下後脉証類)¶
桂术湯　治傷寒柔痓手足厥冷筋急汗不止¶
　　桂(去粗皮/一兩)白术　人參　附子(炮製去皮/臍各三分)¶
　　防風(去/蘆)乾薑(炮/)甘草(炙各/半兩)¶
<pb:KR3e0067_WYG_131-14b>¶
　右剉如麻豆每服五錢水一盞半煎至八分去滓温¶
　　服日二¶
附子白术湯　治傷寒柔痓手足逆冷筋脉拘急汗出¶
　不止頸項強直揺頭口噤¶
　　附子(炮製去/皮臍)白术(各一/兩)芎藭　獨活(去蘆/頭)¶
　　桂(去粗皮/各半兩)¶
　右剉如麻豆每服三錢水一盞入生薑半分拍碎棗¶
　　二枚擘破同煎至七分去滓温服不拘時¶
<pb:KR3e0067_WYG_131-15a>¶
五味子湯　治傷寒柔痓汗出身體強直手足多寒¶
　　五味子(炒一/兩)附子(炮製去/皮臍)木香　檳榔(各三/分)¶
　　白术　桂(去粗/皮)乾薑(炮/)甘草(剉各/半兩)¶
　右剉如麻豆每服五錢水一盞半煎至八分去滓食¶
　　後温服晚再服¶
附子散　治傷寒柔痓身體直汗出不止腹内急痛¶
　　附子(炮製去/皮臍)乾薑(炮/)甘草(炙/剉)桂(去/皮)人參(各半/兩)¶
　右搗羅為散每服二錢以薑粥飲調下不拘時¶
<pb:KR3e0067_WYG_131-15b>¶
薑术湯　治時行及傷寒後虚憊發即閉眼合面者柔¶
　痓之候也厥冷筋脉急強汗出不止¶
　　乾薑(炮/)白术　桂(去皮各/一兩)附子(炮製去/皮臍)¶
　　甘草(炙各/半兩)防風(去蘆/一兩)¶
　右剉如麻豆每服五錢用水一盞半煎至八分去滓¶
　　温服¶
柴胡飲　治傷寒柔痓四肢逆冷汗不止腹中痛筋脉¶
　急¶
<pb:KR3e0067_WYG_131-16a>¶
　　柴胡(去/苗)赤茯苓(去黑皮/各三分)檳榔(煨/剉)五味子(炒各/半兩)¶
　　桂(去粗/皮)髙良薑　羌活(去蘆頭/各一分)¶
　右粗搗篩每服五錢用水一盞半煎至八分去滓温¶
　　服¶
茯苓湯　治傷寒柔痓病經三日不差恐陰氣攻五臟¶
　致損¶
　　赤茯苓(去/皮)五味子(炒/)麥門冬(去心焙/各二兩)柴胡(去苗一/兩半)¶
　　桂(去皮/一兩)檳榔(剉/)細辛(去苗葉/各半兩)¶
<pb:KR3e0067_WYG_131-16b>¶
　右粗搗羅每服四錢水一大盞煎至六分去滓温服¶
附子防風散　治傷寒柔痓閉目合面手足厥冷筋脉¶
　拘急汗出不止¶
　　白术　五味子　白茯苓　川芎　乾薑(炮製/剉)¶
　　甘草(炙㣲/赤剉)附子(炮製去/皮臍)防風(去蘆各/三兩)柴胡(一兩/去苗)¶
　　桂心(半/兩)¶
　右剉散每服三錢水一盞生薑四片煎至六分去滓¶
　　温服不拘時一方無川芎¶
<pb:KR3e0067_WYG_131-17a>¶
羌活湯　治傷寒剛痓閉目合面肢節急強身熱頭疼¶
　　羌活(去蘆/頭)王不留行　桂(去/皮)黄松節(各一/兩炒)當歸(焙/)¶
　　茯神(去木各/三分)防風(去/蘆)荆芥穗(各半/兩)麻黄(去根/節)¶
　　石膏(各一/兩半)¶
　右搗粗末每服五錢水一盞半煎至八分去滓不拘¶
　　時温服良久葱豉粥投之出汗未汗再服以瘥為¶
　　度¶
桂枝加葛根栝蔞根湯　治有汗者柔痓也¶
<pb:KR3e0067_WYG_131-17b>¶
　　桂枝　&KR0410;藥　葛根　栝蔞根(各二/錢半)¶
　右為末每服五錢水二小盞生薑七片&KR0037;二枚煎至¶
　　一盞去滓温服汗不出食頃啜熱粥發之一方加¶
　　羌活¶
桂枝加川芎防風湯　若發熱自汗而不惡寒者名柔¶
　　痓¶
　　桂枝　芍藥　生薑(各一/兩半)甘草　防風¶
　　川芎(各一/兩)大棗(六/枚)¶
<pb:KR3e0067_WYG_131-18a>¶
　右細剉每服一兩水三盞煎至一盞去滓温服¶
桂枝加芍藥防風己湯　若發熱脉沉而細者附太陰¶
　也必腹痛又宜小續命湯¶
　　桂枝(一兩/半)防風　防己(各一/兩)&KR0410;藥(三/兩)生薑(一兩/半)¶
　　大&KR0037;(六/枚)¶
　右煎同前¶
麻黄加獨活防風湯　發汗太多因致痓身熱足寒項¶
　強惡寒頭熱面赤目腫赤頭揺口禁背反張者痓病¶
<pb:KR3e0067_WYG_131-18b>¶
　也屬太陽　若頭低視下一足撁引肘膝相搆陽明¶
　痓也　若一日或在左或在右邪視并一手一足指¶
　搦者少陽痓也汗之止之和之下之各隨其經當使¶
　必效　若發熱無汗反惡寒者名剛痓¶
　　麻黄(去/節)桂枝(各一/兩)甘草(半/兩)杏仁(二十五粒/去皮尖)¶
　　獨活　防風(各一/兩)¶
　右細剉每服一兩水三盞煮至一盞半去滓温服¶
小續命湯　傷寒病為痓証如中風之狀手攣如弓揺¶
<pb:KR3e0067_WYG_131-19a>¶
　頭擺腦身體戰動要看其脉弱者小續命湯主之脉¶
　實則咬牙唇裂七孔出血急用大承氣湯下之口不¶
　開者用筯掀開灌之先要看大便虚實論下¶
　　麻黄(去/節)人參　黄芩　白&KR0410;藥　川芎　甘草¶
　　杏仁(去皮/尖)防己　官桂(各一/兩)　防風(一兩/半)¶
　　附子(炮五/錢)¶
　右㕮咀每服四錢水一盞半生薑五片棗二枚同煎¶
　　七分去滓温服食前滓再煎此温之重劑如剛痓¶
<pb:KR3e0067_WYG_131-19b>¶
　　去麻黄加乾葛¶
　　　傷寒濕温(論/)¶
夫傷寒有五其一為中濕盖風濕之氣中人為病發熱¶
與病相類故曰濕温此因汗出當風或因取冷過度致¶
隂濕氣襲人肌膚流轉經絡其証喜汗出闗節疼痛發¶
熱而煩小便不利大便反快是謂中濕若風濕相搏則¶
一身盡痛日晡轉劇濕熱相蒸則身心動黄肌治風濕¶
者欲其㣲汗即風自解而濕自去濕甚者當利其小便¶
<pb:KR3e0067_WYG_131-20a>¶
不可大發汗大汗則風去濕在其病不去亦不可下之¶
下之早則噦下之而利不止死診其脉當沉細難經曰¶
濕温之脉陽濡弱陰小而急是也歌云其人濕氣素來¶
傷暑氣重傷病愈昌多汗妄言雙脛冷濕温當辨脉陰¶
陽又云濕温不可發汗發汗則死名曰重暍醫殺之也¶
宜术附湯白虎加蒼术湯如兩脛逆冷胷腹滿多汗頭¶
目痛苦妄言此名濕温也其人嘗傷於濕因而中暑濕¶
熱相摶則發濕温痛苦兩脛逆冷腹滿又胷多汗頭目¶
<pb:KR3e0067_WYG_131-20b>¶
痛苦妄言其脉陽濡而弱陰小而急治在太陰(脾屬土/主濕)¶
不可發汗汗出必不能言耳聾不知痛所在身青面色¶
變名曰重暍如此死者醫殺之耳白虎加蒼术湯主之¶
(此方出傷寒論云亦/名金匱白虎加桂湯)如一身盡痛發熱身黄小便不利¶
大便反快者此名中濕也風雨襲虚山澤蒸氣人多中¶
濕濕流闗節即身體煩痛其脉沉緩為中濕脉細者非¶
也主身盡痛發熱身黄小便自利者术附湯若小便不¶
利大便反快者當利其小便冝甘草附子湯五苓散主¶
<pb:KR3e0067_WYG_131-21a>¶
之至真要論云治濕之法不利小便非其治也金匱要¶
畧云濕家身煩痛可與麻黄湯加白术四分發其汗慎¶
不可以火攻之濕家須身體痛不可大發汗汗出則作¶
痙大抵中濕者水之蒸氣及汗出當風取冷過度或中¶
霧露與風寒氣合者曰痺皆由經於濕而後挾以異氣¶
其寒多者為痛為浮腫非附子桂术不能去也其風多¶
者為煩熱為流走為拘急非麻黄薏苡烏頭輩不能散¶
也其中氣為堅滿為癃閉非甘遂葶藶枳實白术不能¶
<pb:KR3e0067_WYG_131-21b>¶
泄也其肢體痛不可轉側額上㣲汗不欲去被或身㣲¶
腫此名風濕也脉浮為風濕是風氣與濕氣相摶肢體¶
痛重不可轉側額上㣲汗不欲去被或身㣲腫欲發汗¶
但漐漐身潤則風濕俱去若大發其汗則風氣去濕氣¶
在矣麻黄杏仁薏苡甘草湯防己黄耆湯桂枝附子湯¶
桂枝加白术湯甘草附子湯术附湯杏仁湯敗毒散可¶
選而用之身腫者甘草附子湯加防風¶
　　　方¶
<pb:KR3e0067_WYG_131-22a>¶
麻黄杏仁薏苡仁甘草湯　治濕温一身盡痛發熱日¶
　晡即劇此病傷於汗出當風或久傷取冷所致¶
　　麻黄(去根節三/兩煎去沫)杏仁(去皮尖雙仁/三十枚炒)薏苡仁(一/兩)¶
　　甘草(炙一/兩)¶
　右㕮咀每服五錢水一鍾半煎至八分去滓温服避¶
　　風㣲汗¶
加术麻黄湯　治濕家身煩疼發其汗為宜慎不可以¶
　火攻之¶
<pb:KR3e0067_WYG_131-22b>¶
　　麻黄(去根節/三兩)桂(去皮/二兩)甘草(炙一/兩)杏仁(去皮尖雙/仁七十枚)¶
　　白术(四兩一方/用蒼术)¶
　右㕮咀每服五錢水一盞半煎取七分去滓温服㣲¶
　　取汗¶
防己黄耆湯　治風濕脉浮身重有汗惡風者并治風¶
　水脉浮身重而不渇者¶
　　防己(四/兩)黄耆(五/兩)甘草(炙二/兩)白术(三/兩)¶
　右㕮咀每服五錢以水一盞半入生薑半分拍碎大¶
<pb:KR3e0067_WYG_131-23a>¶
　　棗二枚擘破同煎取七分去滓温服日三喘者加¶
　　麻黄胃中不和者加&KR0410;藥氣上衝者加桂下有陳¶
　　寒者加細辛服後當如蟲行皮中腰以下如水後¶
　　坐被上又以一被遶腰以下温令㣲汗瘥¶
杏仁湯　治風濕身體疼痛惡風㣲腫¶
　　杏仁(去皮尖雙仁/炒一十五枚)桂(去/皮)麻黄(去根節先煮/一二沸焙乾)¶
　　&KR0410;藥　天門冬(去心各/一兩)¶
　右㕮咀每服五錢水一盞半入生薑半分煎至七分¶
<pb:KR3e0067_WYG_131-23b>¶
　　去滓不拘時温服¶
温風丸　治濕温身寒身凉脉短日逐有汗者下虚上¶
　攻頭目昏痛者¶
　　白附子　陽起石　滑石(各一/兩)寒水石(四兩/燒)¶
　右搗研為末用糯粥飲和丸如梧桐子大每服二十¶
　　七丸用荆芥木香湯下¶
安息香丸　治濕温傷寒四五日後汗出肢體冷¶
　　安息香(一/錢)五靈脂(二兩/半)麻黄(去根節/半兩)附子尖(七/個)¶
<pb:KR3e0067_WYG_131-24a>¶
　　巴豆(去皮醋/煮半兩)¶
　右四味搗為末研巴豆為膏入衆藥丸如彈子大每¶
　　服一丸麩炭上燒存性生薑湯化下¶
茵陳五苓散　治傷寒濕温熱病感冒後發為黄疸小¶
　便赤煩渇發熱不得安寧此盖汗下太早服藥不對¶
　証因感濕熱病以致徧身發黄予嘗用茵陳五苓散¶
　治之甚妙¶
　右用生料五芩散一兩加入茵陳半兩車前子一錢¶
<pb:KR3e0067_WYG_131-24b>¶
　　木通一錢半柴胡一錢半酒後得証加乾葛二錢¶
　　㕮咀和勻分作二服每服水一盌燈草五十莖同¶
　　煎八分去滓食前服渣再煎連進數服小便清利為¶
　　愈五芩散(方見本門傷/寒煩渇類)¶
白虎加蒼术湯　治濕温多汗¶
　　知母(六/兩)甘草(二兩/炙)石膏(一/斤)蒼术(三/兩)粳米(三/兩)¶
　右剉散每服五錢水一盞半煎至八分去滓温服¶
　　癸丑年故人王彥龍作昆陸倉官季夏得疾旬月¶
<pb:KR3e0067_WYG_131-25a>¶
　　項多汗兩足逆冷譫語醫者不曉雜進藥已經旬¶
　　予診之其脉闗前濡闗後數予曰當作濕温治盖¶
　　先受暑後受濕暑濕相摶是名濕温先以白虎人¶
　　參湯以次白虎加蒼术湯頭痛漸減足漸温汗漸¶
　　止三日愈此病多賊邪誤用藥有死之理有醫難¶
　　曰何名賊邪予曰難經論五邪有實邪虚邪正邪¶
　　㣲邪賊邪從後來者為虚邪從前來者為實邪所¶
　　不勝來者為賊邪從所勝者為㣲邪自病者為正¶
<pb:KR3e0067_WYG_131-25b>¶
　　邪曰假令心病中暑為正邪中温得之為賊邪今¶
　　心先受暑而實邪勝之水尅火不勝斯謂之賊邪¶
　　五邪之中最逆也難經又曰濕温之脉陽濡而弱¶
　　陰小而急濡弱見於陽部濕氣摶暑也小急見於¶
　　陰部暑氣蒸濕也故經曰暑濕相摶名濕温是賊¶
　　邪也不特此也予素有停飲之疾每至暑月兩足¶
　　汗漐漐未嘗乾每服此藥二三盞即愈¶
茯芩白术湯　治濕温¶
<pb:KR3e0067_WYG_131-26a>¶
　　茯苓　乾薑　甘草　白术　桂(各錢/半)¶
　右水二盞煎至八分去滓服¶
麻黄加葛根湯　治太陽表病風濕相摶榮衛俱病一¶
　身盡痛表氣不和當汗而解之風隨汗出值天陰雨¶
　不止濕氣不除後㣲發其汗風濕皆去也¶
　　杏仁(去皮尖二/十五粒)麻黄　桂枝　葛根(各一/兩)甘草(半/兩)¶
　右剉細每服五錢或一兩以水三盞煎至一盞去滓温服¶
　之¶
<pb:KR3e0067_WYG_131-26b>¶
知母乾葛湯　治風濕身體内熱甚者¶
　　知母(三/錢)乾葛(八/錢)石膏(六/錢)萎蕤(五/錢)甘草(炙/)黄芩¶
　　木香　升麻　生南星　人參　防風　杏仁(炒/)¶
　　川芎　羌活(各二/錢)麻黄(四錢/炮焙)¶
　右㕮咀每服五錢水一盞半煎一盞服¶
栝蔞根湯　治風濕加渇者¶
　　栝蔞根(三/錢)石膏(二/兩)生葛根(一兩半乾/者三錢)人參　防風¶
　　甘草(炙各/半兩)¶
<pb:KR3e0067_WYG_131-27a>¶
　右㕮咀每服五錢水一盞半煎一盞服¶
　　　傷寒汗後餘熱不除(論/)¶
夫傷寒隂陽受病毒氣未除其人已經服藥出汗之後而¶
脉洪大實數腹内脹滿小便難或煩或渇面色變赤此¶
為臟腹有結熱故也¶
　　　方¶
柴胡散　治傷寒得汗後熱不除朝暮壮熱¶
　　柴胡(去/苗)赤芍藥　黄芩　梔子仁　枳殻(麩炒㣲/黄去穰)¶
<pb:KR3e0067_WYG_131-27b>¶
　　麥門冬(去/心)人參(去蘆/頭)赤茯芩　石膏　葛根(剉/)¶
　　甘草(炙㣲赤剉以/上各三分)¶
　右為散每服四錢水一盞煎至六分去滓温服不拘¶
　　時¶
羚羊角散　治傷寒已得汗而熱不除¶
　　羚羊角屑(一/分)犀角屑(一/分)麥門冬(半兩/去心)柴胡(半兩/去苗)¶
　　地骨皮(半/兩)木通(半/兩)¶
　右為散每服四錢水一中盞煎至六分去滓温服不¶
<pb:KR3e0067_WYG_131-28a>¶
　　拘時¶
黄耆散　治傷寒得汗後熱不除發熱肢節煩疼¶
　　黄耆(剉/)鱉甲(醋塗炙冷/去裙襴)人參(去蘆/頭)柴胡(去/苗)赤茯苓¶
　　桑根白皮　本通(剉/)羚羊角屑　知母　麥冬(去/心)¶
　　地骨皮　甘草(炙赤各/三分)赤&KR0410;藥　白术¶
　　枳殻(麩炒各/一兩)¶
　右為散每服四錢水一中盞煎至六分去滓不計時¶
　　温服¶
<pb:KR3e0067_WYG_131-28b>¶
知母散　治傷寒發汗及吐下後煩熱不除滿悶頭痛¶
　口乾渇逆¶
　　知母　川升麻　麥門冬(去/心)人參(去蘆/頭)黄芩¶
　　葛根(剉各/三分)甘草(炙赤半/兩剉)鱉甲(醋塗炙冷/去裙襴)石膏(一兩/半)¶
　右為散每服四錢水一鍾入生薑半分煎至六分去¶
　　滓不計時温服¶
又方¶
　　葛根(剉/)麥門冬(去/心)黄芩　川升麻　地骨皮(各一/兩)¶
<pb:KR3e0067_WYG_131-29a>¶
　　甘草(炙赤半/兩剉)石膏(一兩/半)¶
　右為散每服四錢水一中盞煎至六分去滓不計時¶
　　温服¶
秦艽散　治傷寒汗後餘熱不除四肢拘急胸膈不利¶
　嘔逆不思飲食¶
　　秦艽(一兩/去苗)柴胡(一兩/去苗)枳殻(麩炒㣲黄/去瓤三分)麥門冬(去心/一兩)¶
　　桑根白皮(三分/剉)葛根(三分/剉)¶
　右為散每服四錢水一中盞入生薑半分蘆根五寸¶
<pb:KR3e0067_WYG_131-29b>¶
　　煎至六分去滓不計時温頻服¶
大黄散　治傷寒雖得汗後熱不除心腹煩滿大小便¶
　秘澁¶
　　川大黄(剉碎㣲炒/一兩半)柴胡(去苗/三分)赤&KR0410;藥(三/分)黄芩(三/分)¶
　　犀角屑(三/分)鱉甲(一兩醋塗炙/冷黄去裙襴)川升麻(三/分)知母¶
　　赤茯苓　檳榔(各三/分)杏仁(三分浸去皮/尖雙仁炒黄)木通(一兩/剉)¶
　右為散每服四錢水一盞煎至六分去滓不計時温¶
　　服如人行十里再服通利為度¶
<pb:KR3e0067_WYG_131-30a>¶
人參散　治傷寒汗後熱不除進退發渇身體温濕心¶
　神煩悶口乾舌澁不思飲食¶
　　人參(去蘆/頭)葛根　犀角屑　梔子仁　麥門冬(去/心)¶
　　柴胡(去/苗)　地骨皮　黄芩　甘草(炙㣲/黄)川升麻¶
　　𤣥參　赤茯苓(以上各/一兩)¶
　右為細散每服四錢水一鍾煎至六分去滓不計時¶
　　温服¶
黄芩散　治傷寒七八日汗後餘熱不除¶
<pb:KR3e0067_WYG_131-30b>¶
　　黄芩　人參(去蘆/頭)柴胡(去/苗)葛根(剉以上/各一兩)¶
　　梔子仁(半/兩)甘草(炙㣲赤/半兩剉)¶
　右為散每服四錢水一鍾入生薑半分煎至六分去¶
　　滓不計時温服¶
解肌散　治傷寒汗後餘熱不除¶
　　知母　川升麻　天門冬(去/心)黄芩　葛根¶
　　柴胡(去苖各/一兩)石膏(一兩/半)¶
　右為散每服五錢水一大盞煎至五分去滓不計時¶
<pb:KR3e0067_WYG_131-31a>¶
　　温服¶
治傷寒得汗後熱不除心神煩躁¶
　　赤茯苓(一兩/半)人參(去蘆頭/三分)甘草(炙㣲赤/剉半兩)¶
　　麥門冬(去心/一兩)黄芩(一/兩)¶
　右為散每服五錢水一大盞煎至五分去滓不計時¶
　　温服¶
治傷寒得汗後熱不除内有熱實腹脹煩躁冝服此方¶
　　柴胡(去苖/二兩)川大黄(剉碎㣲/炒一兩)赤&KR0410;藥(半/兩)枳殻(三分炒/㣲黄)¶
<pb:KR3e0067_WYG_131-31b>¶
　　半夏(半兩湯洗七/遍去滑焙)¶
　右為散每服四錢水一中盞入生薑半分煎至六分¶
　　去滓不計時温服¶
犀角散　治傷寒汗後心肺熱不除¶
　　犀角屑(半/兩)麝香(細研/半分)牛黄(細/研)人參(去蘆/頭)茯神¶
　　麥門冬(去心/焙)天竺黄　朱砂(細/研)黄芩　梔子仁¶
　　甘草(炙赤以上/各一分)¶
　右為細散入麝香牛黄天竺黄朱砂再研令勻每服¶
<pb:KR3e0067_WYG_131-32a>¶
　　二錢以竹葉煎湯調下不計時温服¶
茯神丸　治傷寒汗後熱不除心神不安¶
　　茯神(一/兩)麥門冬(去心焙/一兩)羚羊角屑　梔子仁¶
　　白鮮皮　川升麻　𤣥參(以上各/二分)車前子(半/兩)¶
　　鐵粉(分半/細研)　朱砂(半兩/細研)¶
　右為末與鐵粉朱砂同研令勻錬蜜和丸如梧桐子¶
　　大每於食後煎桑根白皮湯下二十丸¶
治傷寒汗後餘熱不除頭痛内熱(出聖/惠方)¶
<pb:KR3e0067_WYG_131-32b>¶
　　麻黄(去根節/一兩)甘草(半兩炙/㣲赤剉)雞子(一枚/去殻)¶
　右細剉麻黄甘草二味水一大盞半先煎取一盞去¶
　　滓下雞子攪令勻更煎三兩沸不計時放㣲温分¶
　　二服¶
治傷寒十日已上曾發汗未觧煩熱不除¶
　　大青(二/兩)甘草(炙㣲赤/剉一兩)麥門冬(去心/一兩)¶
　右為散末每服五錢水一大盞入豉半合煎至五分¶
　　去滓不計時温服¶
<pb:KR3e0067_WYG_131-33a>¶
柴胡飲子　治解利大人小兒傷寒¶
　　柴胡　黄芩　人參　甘草　升麻　地骨皮¶
　　赤茯苓　赤&KR0410;藥　草龍膽(各半/兩)¶
　右㕮咀每服四錢水一盞加薄荷沙糖同煎七分温¶
　　服不計時小兒分作三服¶
人參散　傷寒汗下後餘熱不退或煩或渇面赤者¶
　　人參　梔子　藍葉　甘草　白蘚皮(各半/兩)¶
　右剉細每服五錢水煎服¶
<pb:KR3e0067_WYG_131-33b>¶
治傷寒發汗後身上餘熱未退¶
　　麻黄(去節/根)&KR0410;藥　細辛　牡丹皮(去/心)前胡(去/毛)¶
　　山茵陳　官桂　荆芥穗　桔梗　麥門冬(去/心)¶
　　羌活(各一/分)¶
　右細搗羅為末每服二錢食後熱湯調下¶
木通散　治傷寒汗下後足腫有濕氣不除者¶
　　木通　木香　檳榔　獨活(各一/兩)丹參(七/錢)¶
　右剉細每服五錢水煎服¶
<pb:KR3e0067_WYG_131-34a>¶
枳實&KR0410;藥乾薑甘草湯　治傷寒汗下後氣逆利不止¶
　者寒也¶
　　&KR0410;藥　甘草　枳實(麩/炒)乾薑(炮各/半兩)¶
　右剉細每服五錢水煎服¶
防葵散　治傷寒汗下後臍左有動氣者¶
　　防葵(一/兩)木香(五/錢)柴胡　黄芩(各半/兩)¶
　右剉細每服五錢水煎服¶
枳殻散　治傷寒汗下後臍上有動氣者¶
<pb:KR3e0067_WYG_131-34b>¶
　　枳殻(五錢/麩炒)赤茯苓(一/兩)當歸(一/兩)京三稜(炮一/兩)¶
　　木香(五/錢)阿黎勒(五/錢)¶
　右為細末每服五錢沸湯㸃服¶
前胡散　治傷寒汗下後臍右有動氣者¶
　　前胡　赤茯苓(各一/兩)大腹皮　人參(各五/錢)¶
　　木香(三/錢)檳榔　大黄(各三/錢)¶
　右為細末每服五錢沸湯㸃服¶
茯苓散　治傷寒汗下後臍下有動氣者¶
<pb:KR3e0067_WYG_131-35a>¶
　　赤茯苓(一/兩)檳榔(三/錢)桂心　大腹皮¶
　　川茴香(炮/炒)良薑(各五/錢)¶
　右為細末每服五錢沸湯㸃服如有不治傳為積熱¶
　　治之難痊不可汗下也¶
調中散　治傷寒喫藥轉病熱已減然大腑餘熱出後¶
　終未快精神昏悶宜服此¶
　　柴胡　前胡(去/毛)桔梗　貝母(去/心)牡丹皮(去/心)　黄芩¶
　　麻黄(各一/分)枳殻(只用/青)梔子(各四/銖)升麻(半/兩)甘草(一/分)¶
<pb:KR3e0067_WYG_131-35b>¶
　右細搗羅為末每服三錢水一盞煎兩三沸食後臨¶
　　卧去滓任意服¶
治傷寒汗後虚熱¶
　　用葎草剉研取生汁飲一合愈¶
　　　傷寒煩躁(論/)¶
夫傷寒煩躁者此由陰氣少陽氣勝故熱而煩滿也少¶
隂病惡寒而踡時自煩欲去其被者可治也病已解而¶
反發暴煩者由病新瘥強食為脾胃尚虚不能消也故¶
<pb:KR3e0067_WYG_131-36a>¶
令㣲煩損糓即愈少陰病脉㣲細沉但欲卧汗出不煩¶
時自吐五六日自利煩躁不得卧寐者死發汗後下之¶
脉平而小煩者此新虚不勝穀氣故也又云傷寒陽氣¶
多陰氣少病發於陽經者故令煩躁其候身熱而煩渇¶
引水漿若胃中乾燥者必譫語亦有少陰經煩躁者當¶
辨傷寒煩躁者為擾擾而煩躁為憤躁之躁合而言之¶
煩躁為熱也析而分之煩也躁也有陰陽之别焉煩陽¶
也躁隂也煩為熱之輕者躁為熱之甚者有煩疼煩滿煩¶
<pb:KR3e0067_WYG_131-36b>¶
渇虚煩皆以煩為熱也有不煩而躁者為怫怫然便作¶
躁悶此為陰勝隔陽也凡大躁欲于泥水中卧但飲水¶
入口者是也所謂煩躁者謂先煩漸至躁也所謂躁煩¶
者謂先發躁而迤邐復煩者也煩躁之由又為不同有¶
邪氣在表而煩躁者有邪氣在裏而煩躁者有因火刼¶
而煩躁者有陽虚而煩躁者有陰盛而煩躁者皆不同¶
也經曰當汗不汗其人煩躁太陽中風脉浮而𦂳不汗¶
出而煩躁大青龍湯主之此是邪氣在表而煩躁者也¶
<pb:KR3e0067_WYG_131-37a>¶
病人不大便六七日繞臍痛煩躁發作有時此有燥糞¶
也邪氣在裏而煩躁者也太陽以火熏之不得汗其人¶
必躁太陽病二三日及躁火熨其背令人大汗出大熱¶
入胃躁煩者火刼令煩躁者也陽㣲發汗躁不得眠與¶
下之後後發汗晝日煩躁不得眠夜而安靜不嘔不渇¶
無表証脉沉㣲身無大熱者乾薑附子湯主之及發汗¶
若人之病仍不去煩躁者茯苓四逆湯主之是陽虚煩¶
躁者也少陰病吐利手足厥冷煩躁欲死者呉茱萸湯¶
<pb:KR3e0067_WYG_131-37b>¶
主之是陰盛而煩躁者也諸如此者証之常也非逆也¶
設或結胸証悉具煩躁者死發熱不利厥逆躁不得卧¶
者死少陰病吐利煩躁四逆者死少陰病四逆惡寒而¶
踡脉不出不煩而躁者死少陰病五六日自利復煩躁¶
不得寐者死是數者又皆為不治之証嗚呼煩躁為常¶
有之疾復有諸不治之証臨病者之側又當熟審焉歌¶
括云煩躁來時熱氣升陰為陽勝大陽經陽明燥糞連¶
臍痛腎㣲陽虚陰躁乗心主火腎主水心熱則煩腎熱¶
<pb:KR3e0067_WYG_131-38a>¶
則躁傷寒煩躁則有陰陽虚盛之别焉陰虚而陽盛則¶
為煩陽虚而陰盛則為躁有先煩漸加燥者有先躁後¶
復煩者煩其熱之輕躁則熱之甚也或邪在表或邪在¶
裏或陽盛或陰盛或火邪條例不一當詳審而調理之¶
太陽証煩躁寸闗脉浮數身熱是也風寒俱勝其脉浮¶
𦂳無汗而煩躁當汗不汗其人煩躁並用大青龍湯心¶
中悸而煩躁小建中湯熱七八日渇欲飲水五苓散無¶
熱但狂言煩五苓散水調之劇吐之自汗不煩小便數¶
<pb:KR3e0067_WYG_131-38b>¶
不可與桂枝湯只用&KR0410;藥甘草湯服桂枝後汗出煩渇¶
其脉洪大白虎加人參湯陽明証煩躁以多日不大便¶
有燥糞故臍痛而煩躁也以承氣湯隨輕重用少陰証¶
煩躁尺寸俱沉厥冷自利是也心煩不得卧黄連雞子¶
湯黄連阿膠湯吐利厥煩躁欲死呉茱萸湯茯苓四逆¶
湯下利咽痛心中煩滿猪膚湯下痢𠻳嘔煩渇不得眠¶
猪苓湯惡寒而踡時而自煩欲去衣被大柴胡湯太陽¶
病以火熏之而不得汗亦至煩躁或火熨脊背令人汗¶
<pb:KR3e0067_WYG_131-39a>¶
出大熱入胃煩躁並黒豆煎湯解之汗後煩不得眠欲¶
水者少與之小便不利與五苓散下後晝煩夜靜不嘔¶
不渇凡表証脉沉㣲乾薑附子湯若兼懊憹即與梔子¶
豉湯發汗若下之病仍不解而煩躁茯苓四逆湯吐汗¶
下後虚煩心下痞滿氣上衝胸頭眩筋動身為振揺茯¶
苓桂枝白术甘草湯虚煩附入胸滿條瘥後胃弱不能¶
勝穀亦致㣲煩減穀則愈仍與小柴胡湯陰極發躁或¶
陰毒用火熨灸及投熱藥以發躁者並不可誤用凉藥¶
<pb:KR3e0067_WYG_131-39b>¶
當仍以熱劑可用四逆湯以回陽盖身㣲熱煩躁面赤¶
脉沉而㣲此名陰証似陽也陰發躁熱發厥物極則返¶
也大率以脉為主諸數為熱諸遲為寒凡如此最騐也¶
假令身㣲熱煩躁面赤其脉沉而㣲者皆陰証也身㣲¶
熱者裏寒故也煩躁者陰盛故也面戴陽者下虚故也¶
若醫者不看脉象虚陽上隔煩躁誤以為實熱與凉藥¶
則氣消成大病矣外臺秘要云陰盛煩躁名曰陰躁欲¶
坐井中宜以熱藥治之仲景少隂症面赤者四逆加葱¶
<pb:KR3e0067_WYG_131-40a>¶
白主之身冷脉細沉疾煩躁而不飲水此名陰盛隔陽¶
也傷寒陰盛隔陽者病人身冷脉細沉疾煩躁而不飲¶
水者是也若欲引飲者非也不欲飲水者冝服下辟保¶
正散須臾躁止得睡汗出即瘥此藥通散寒氣然後熱¶
氣上行汗出乃愈大焰散丹砂丸並主之傷寒論陰盛隔¶
陽病人身冷脉細沉疾煩躁而不飲水者又云大抵陰¶
毒本因腎氣虚寒或因冷物傷脾外感風寒則陽氣不¶
守遂發頭痛腰重腹痛眼睛疼身體倦怠四肢逆冷汗¶
<pb:KR3e0067_WYG_131-40b>¶
不止或多煩渇精神恍惚若誤服凉藥則渇轉甚燥轉¶
急有此病者便急服辛熱之藥或時鄭聲指甲青黒面¶
赤若陰毒已深病勢困重六脉附骨取之則有按之則¶
無但於臍中用葱熨法或着艾三壯而手足不温者不¶
可治也守真云或下後熱不退或畜熱内甚陽厥急深¶
以至陽氣怫鬱不能營運于身表四肢以致遍身清冷¶
痛甚不堪項背拘急目睛赤疼昏眩恍惚咽乾或痛燥¶
渇虚汗嘔吐下利腹滿實痛煩寃悶亂喘息鄭聲以其¶
<pb:KR3e0067_WYG_131-41a>¶
虚熱極深而脉沉細欲絶者也未明其造化之理而煩¶
傳於陰毒或失下熱極以致身冷脉㣲而昏冒將死欲¶
急下之則殘陰暴絶陽氣後靜而立死不下亦死病人¶
至此命懸頃刻然則治法當如何曰此當凉膈散或黄¶
連解毒湯養陰退陽但欲虚熱漸漸宣散則心胸腹滿¶
脉漸以生至于脉復有力可以三因承氣湯㣲下之或¶
解毒加大承氣湯尤良俗未明此故認作陰症是以陰¶
陽失其治也素問曰五運行氣論岐伯曰氣有餘則制¶
<pb:KR3e0067_WYG_131-41b>¶
以所勝而侮所不勝不及則制所以勝侮而乗之已所¶
勝輕而侮之木餘則制土輕侮於金金氣不爭故木恃¶
其餘而欺侮也又木少金勝土反傷木以木不急妄凌¶
之也四季同侮謂侮謾而凌忽之也又云以火煉金熱¶
極反化為水¶
犀角散(出聖/恵方)治傷寒四肢煩躁頭疼口乾壯熱¶
　　犀角屑　甘草(炙㣲/赤剉)枳殻(麩炒㣲/黄去穰)赤&KR0410;藥¶
　　麥門冬(去心/焙)赤茯苓　葛根(剉以上/各半兩)石膏(二/兩)¶
<pb:KR3e0067_WYG_131-42a>¶
　右㨶篩為散每服四錢以水一鍾煎至六分去滓不¶
　　計時候温服¶
麥門冬散(出聖/惠方)治傷寒熱盛口乾煩躁不得汗¶
　　麥門冬(半兩/去心)人參(半兩/去蘆)麻黄(一兩去/根節)梔子仁(三/分)¶
　　生乾地黄(半/兩)赤茯苓(半/兩)甘草(一分炙/㣲赤剉)木香(一/分)¶
　　黄芩(一/分)¶
　右搗粗羅為散每服四錢以水一中盞入生薑半分¶
　　煎至六分去滓不計時温服¶
<pb:KR3e0067_WYG_131-42b>¶
升麻散(出聖/惠方)治傷寒身體痠痛頭面如火心胸煩躁胃¶
　膈壅悶不思飲食¶
　　川升麻(三/分)葛根(一兩/剉)前胡(一兩去/蘆頭)馬牙硝(一/兩)¶
　　子芩(半/兩)知母(半/兩)赤&KR0410;藥(半/兩)犀角屑(半/兩)甘草(半兩炙/㣲赤剉)¶
　　𤣥參(半/兩)麥門冬(去心各/一兩)大腹皮(一兩/剉)¶
　右搗粗羅為散每服五錢水一大盞煎至五分去滓¶
　　不計時温服¶
猪苓散(出聖/惠方)治傷寒發汗後大下胃中乾煩躁不得眠¶
<pb:KR3e0067_WYG_131-43a>¶
　卧欲得飲水者少與飲之令胃和則愈若脉浮小便¶
　利㣲熱燥渇者勿服¶
　　猪苓(去黒/皮)白术　澤㵼　桂心(各一/兩)赤茯苓(二/兩)¶
　右搗細羅為散每服二錢不計時以粥飲調下¶
知母散(出聖/惠方)治傷寒頭疼鼻塞痰壅四肢壯熱增寒恍¶
　惚煩躁¶
　　知母(一/兩)麥門冬(一兩/去心)川升麻(一/兩)桔梗(半兩去/蘆頭)¶
　　犀角屑(半/兩)柴胡(一兩/去苖)貝母(半兩煨/令㣲黄)赤茯苓(半/兩)¶
<pb:KR3e0067_WYG_131-43b>¶
　　地骨皮(一/兩)木通(半兩/剉)赤&KR0410;藥(半/兩)甘草(半兩微/炙剉)¶
　　石膏(二/兩)¶
　右搗羅為散每服五錢以水一大盞入生薑半分煎¶
　　至五分去滓不計時温服¶
子苓散(出聖/惠方)治傷寒身體疼痛頭面如火胸中煩躁胃¶
　膈壅悶不思飲食¶
　　子芩(半/兩)麥門冬(一兩/去心)葛根(半兩/剉)川升麻(一/兩)¶
　　前胡(一兩去/蘆頭)𤣥參(半/兩)犀角屑(半/兩)赤&KR0410;藥(半/兩)¶
<pb:KR3e0067_WYG_131-44a>¶
　　檳榔(半/兩)馬牙硝(一/兩)¶
　右搗粗羅為散每服五錢以水一大盞煎至五分去¶
　　滓不計時温服¶
茵陳散　治傷寒後復熱在心煩躁恍惚或多驚恐及¶
　不得眠卧¶
　　茵陳　茯神　梔子仁　赤&KR0410;藥　麥門冬(去/心)¶
　　黄芩(以上各/三兩)犀角屑(一/分)生乾地黄(一/兩)¶
　右搗粗羅為散每服五錢以水一大盞入生薑半分¶
<pb:KR3e0067_WYG_131-44b>¶
　　去滓不計時温服¶
治傷寒得汗後身熱未退心神煩躁¶
　　梔子仁　甘草(炙㣲/赤剉)黄蘗(剉各/一兩)¶
　右搗粗羅為散每服四錢以水一中盞煎至六分去¶
　　滓不計時温服¶
治傷寒煩躁不得睡卧方¶
　　酸棗仁(一兩/㣲炒)甘草(一兩炙/㣲赤剉)豉(一/合)¶
　右搗篩水一大盞半煎至一盞去滓不計時分三温¶
<pb:KR3e0067_WYG_131-45a>¶
　　服¶
治傷寒未得汗發煩躁心悶¶
　　麻黄(一兩去/根節)甘草(半兩炙/赤剉)桂心(一/兩)麥門冬(半兩/去心)¶
　　杏仁(半兩湯浸去皮尖/雙仁麩炒㣲黄)¶
　右搗粗羅為散每服五錢水一大盞煎至五分去滓¶
　　稍熱服覆衣出汗如人行十里未有汗再服¶
梔子仁散　治傷寒五六日心膈煩躁壯熱不得卧¶
　　梔子仁　川升麻　柴胡(去/毛)石膏　生乾地黄¶
<pb:KR3e0067_WYG_131-45b>¶
　　甘草(炙㣲/赤剉)葛根(剉以上/各一兩)¶
　右搗粗羅為散每服四錢水一中盞入生薑半分煎¶
　　至六分去滓不計時温服一方無甘草名梔子升¶
　　麻散¶
不灰木散　治傷寒得汗及未得汗煩躁悶亂¶
　　不灰木(二兩用牛糞/火燒通赤)延胡索　子芩　黄藥(各半/兩)¶
　　甘草(三分炙/㣲赤剉)甘菊花(半/兩)羌活(半/兩)¶
　右搗細羅為散每服二錢用淡浆水一中盞煎至六¶
<pb:KR3e0067_WYG_131-46a>¶
　　分不計時和滓服之¶
葛根散　治傷寒煩躁乾逆¶
　　葛根(剉/)枳殻(麩炒㣲/黄去穰)川大黄(剉碎/㣲炒)麥門冬(去/心)¶
　　甘草(炙㣲/赤剉)㯽榔(以上各/半兩)¶
　右搗粗羅為散每服四錢水一中盞煎至六分去滓¶
　　不計時温服¶
茯苓四逆湯　治傷寒汗下後病仍不解煩躁者¶
　　白茯苓(去黒皮/四兩)人參(一/兩)附子(一枚生去皮/臍破八片)甘草(二/兩)¶
<pb:KR3e0067_WYG_131-46b>¶
　　乾薑(一兩/半)¶
　右剉如麻豆每服五錢水一盞半煎至八分去滓温¶
　　服¶
呉茱萸湯　治傷寒少陰病吐利手足冷逆煩躁欲死¶
　者¶
　　呉茱萸(湯洗焙/炒一升)人參(二/兩)¶
　右㕮咀每服五錢水一盞半生薑棗大切大&KR0037;二枚¶
　　擘煎至八分去滓温服日三¶
<pb:KR3e0067_WYG_131-47a>¶
知母湯　治傷寒煩躁不解脉大喘熱頭疼¶
　　知母　栝蔞根　甘草(㣲炙/一兩)石膏(二/兩)¶
　右粗搗篩每服三錢水一盞入粳米少許煮米熟去¶
　　滓温服不拘時¶
黄芩散　治傷寒頭痛大熱煩躁¶
　　黄芩(去黒/心)𤣥參(各二/兩)大黄(剉/炒)甘草(炙/剉)¶
　　枳殻(去穰麩炒/各一兩)升麻(一兩/半焙)¶
　右搗羅為散每服二錢熟水調下¶
<pb:KR3e0067_WYG_131-47b>¶
大黄湯　治傷寒心神煩躁壯熱狂言毒氣畱於胸膈¶
　　大黄(剉/炒)黄連(去/鬚)甘草(炙各半/兩剉)麥門冬(去心/焙)¶
　　柴胡(各一兩/去苗)¶
　右搗篩每服三錢水一盞入竹葉十片生薑三片煎¶
　　至六分去滓温服不拘時¶
葛根散　治傷寒煩躁退熱¶
　　葛根(剉/)黄耆(剉/)甘草(炙剉各/五兩)石膏(研三/兩)小梔子仁(八/兩)¶
　右搗研為散每服二錢新汲水入蜜調下¶
<pb:KR3e0067_WYG_131-48a>¶
大安丸　治傷寒煩躁悶亂¶
　　凝水石(半斤煅赤黄土焙兩宿取水研末用菠薐/汁和作餅陰乾再研又和又陰二次為度)¶
　　朴硝(四/兩)甘草(二兩炙/剉為末)¶
　右同研勻細用菠薐汁和丸難丸即入少許炊餅丸¶
　　如彈子大又一等如梧桐子大每服一丸生地黄¶
　　汁化下如復躁時即化大丸子下小丸子十五丸¶
　　只一服即定如急迫無地黄汁新水化下¶
不灰木散　治傷寒大熱煩躁悶亂¶
<pb:KR3e0067_WYG_131-48b>¶
　　不&KR0069;木(二/兩)滑石(研/)凝水石(研/)板藍根　甘草(生各/一兩)¶
　右搗研為散每服二錢用生米泔化乳糖一棗大調¶
　　下¶
雞清散　治傷寒煩躁悶亂不解¶
　用鬱金二枚生用一枚煨熟一枚共搗羅為散以新¶
　　汲水一盞生雞子清一枚調勻頓服取利一行躁¶
　　熱立定¶
八石散¶
<pb:KR3e0067_WYG_131-49a>¶
　　代赭石(三/兩)凝水石　甘草(炙剉另/為末)不灰木(各八/兩)¶
　　金星石　銀星石　雲母　石膏¶
　　太陰元精石(各四/兩)陽起石(一兩生/另研)¶
　右除陽起石甘草外餘八味固濟瓷罐中嵌口約一¶
　　秤炭火煅赤頻將代赭出醋中淬五度去火候冷¶
　　取出濕地上紙襯盆合土葢兩宿搗羅更細研三¶
　　二日入陽起石甘草末伴勻每服半錢至一錢生¶
　　薑蜜水或新汲水調下¶
<pb:KR3e0067_WYG_131-49b>¶
凝水石丸　治寒躁悶口乾時渇狂言亂道¶
　　凝水石(半斤用炭火半秤燒半日取出放濕土上/出火毒研兩日令極細以磁器盛於井中)¶
　　(浸一/宿)龍腦(研/)硼砂(各一/分研)甘草(炙剉為/末一分)天竺黄(半兩/研)¶
　右研勻細糯米粥和丸如彈子之大每服一丸生薑¶
　　蜜水化下¶
梅紅湯　治傷寒煩躁狂言咽膈壅悶口乾多渇¶
　　烏梅肉(炒/)知母(焙/)貝母(去/心)藿香葉　五味子¶
　　蛤粉　人參　赤茯苓(去黒/皮)大黄(剉/炒)甘草(炙剉各/一兩)¶
<pb:KR3e0067_WYG_131-50a>¶
　右粗搗篩每服三錢水一鍾入小麥竹葉煎至六分¶
　　去滓温服¶
必效散　治傷寒熱盛狂躁悶亂欲發黄皮發瘡疹熱¶
　毒氣盛口乾煩躁¶
　　生地黄　生地膽草　生龍膽草(並碎絞取汁三/件共一盞同浸)¶
　　(剉碎甘草末一/兩候汁盡陰乾)菠薐(紫葉肥者去/莖陰龍半兩)龍腦(一錢/研)¶
　　牛黄(半錢/研)¶
　右搗羅甘草菠薐為末與牛黄合研每服二錢研林¶
<pb:KR3e0067_WYG_131-50b>¶
　　檎絞取汁新汲水相和勻調服如大段躁熱及欲¶
　　發黄即另入龍腦少許相和雞子清調服小兒服¶
　　或半錢¶
鉛霜散　治傷寒三日後心煩躁熱狂言¶
　　鉛白霜(一/分)馬牙硝(一/兩)¶
　右研勻每服半錢生薑蜜水調下小兒服一字¶
蘆根湯　治傷寒陽毒五六日以上但胸中燥熱乾嘔¶
　躁悶¶
<pb:KR3e0067_WYG_131-51a>¶
　　蘆根(一/兩)知母(焙/)栝蔞根　柴胡(去/毛)黄芩(去黒/心)甘草¶
　右粗搗篩每服二錢水一盞生薑三片煎至七分去¶
　　滓温服不拘時¶
龍膽湯　治傷寒温病後煩躁¶
　　龍腦　萎㽔　&KR0410;藥　黄芩(去黒/心)石膏　升麻¶
　　麻黄(去根/節)甘草(炙剉各/三分)葛根(一/兩)桂(去粗/皮)大青(各半/兩)¶
　右粗搗篩每服三錢水一盞生薑一棗大拍碎煎至¶
　　六分去滓温服¶
<pb:KR3e0067_WYG_131-51b>¶
人參湯(出聖濟/總録)　治傷寒七八日汗後心煩躁渇¶
　　人參　黄芩(去黑/心)柴胡(去/毛)葛根(剉各/一兩)山梔子仁¶
　　甘草(各半/兩)¶
　右搗粗篩每服五錢水一盞半生薑一棗大拍碎煎¶
　　至七分去滓不計時温服¶
硝石丸(出聖濟/總録)治傷寒煩躁身熱譫妄¶
　　硝石(半/兩)　丹砂(一/分)¶
　右細研糯米粥和丸如櫻桃大每服一丸生糯米汁¶
<pb:KR3e0067_WYG_131-52a>¶
　　入油一兩㸃化藥青栁枝攪勻服¶
神應散(出聖濟/總録)治傷寒陰陽不和順發煩悶亂氣虚乾¶
　逆¶
　　丹砂(研/)石硫黄(研各/一錢)上硝(一/錢)蛤粉(三錢/半)人參¶
　　白茯苓(去黒皮/各一分)¶
　右搗羅為散每服一錢用芝蔴水調下不計時服¶
紫金散　治傷寒有熱煩躁不安者¶
　　焰硝(八/兩)硫黄(四/兩)代赭石(三/兩)甘草(三兩/焙)¶
<pb:KR3e0067_WYG_131-52b>¶
　右為散更於臼中治之生薑蜜水和方寸匕服之其¶
　　躁即止¶
知母湯　治陽明病身冷而内煩者¶
　　知母　葛根　白术　甘草(炙各/一兩)¶
　右剉以水三升煮取一升五合去滓温服五合¶
治發熱惡寒大渇不止煩躁肌熱不欲近衣其脉洪大¶
　按之無力或目痛鼻乾者非白虎湯症也此血虚發躁故也¶
　　黄耆(一/兩)當歸身(二/錢)¶
<pb:KR3e0067_WYG_131-53a>¶
　右㕮咀水煎服¶
治傷寒服藥搶心煩躁(出本/草)¶
　以䜴一升梔子仁四枚剉水三升煎取一升分三服¶
　¶
　¶
　¶
　¶
　¶
<pb:KR3e0067_WYG_131-53b>¶
　¶
　¶
　¶
　¶
　¶
　¶
　¶
　普濟方卷一百三十二¶
