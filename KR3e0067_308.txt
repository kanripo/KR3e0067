# -*- mode: mandoku-view; -*-
#+TITLE: 普濟方
#+DATE: 2015-08-24 23:06:54.840833
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百八
<pb:KR3e0067_WYG_308-1a>¶
欽定四庫全書¶
　普濟方卷三百八　　　明　周王朱橚　撰¶
　　諸蟲獸傷門¶
　　　蜂螫(附論/)¶
夫蜂有大小故其螫人毒有輕重輕者或疼痛移時或¶
經日而愈重者至悶絶徧身皆腫當亟用呪禁之術以¶
取速効仍以消毒等藥塗傅之○蜂類甚多而方家不¶
具顯其名唯地中大土蜂有毒一中人便即倒悶舉體¶
<pb:KR3e0067_WYG_308-1b>¶
洪腫諸藥治之皆不能卒止舊方都無其法雖然不致¶
殺人有禁術封唾亦頗徴効又有瓠&KR1383;蜂抑亦其次餘¶
者猶善耳¶
　　　方¶
雄黄麝香散　　治竹中青蜂螫人方¶
　右以雄黄麝香乾薑等分擣篩以射菵和之著小竹¶
　筒帯之行急便用傅瘡兼治衆蛇虺毒如神¶
蜜脂煎　　治蜂螫毒不出痛不定¶
<pb:KR3e0067_WYG_308-2a>¶
　　白蜜　臘月猪脂(各兩/匙許)　雄黄(細研/三錢)¶
　右先将蜜并脂煎沸傾在瓷盆中入雄黄攪轉通口¶
　旋飲之¶
蜜臘膏　　治蜂螫方¶
　　猪脂　蜜(各五/合)　臘(二/兩)¶
　右和煎如膏候冷以塗之一方和煎稍稍食之¶
蜂房膏　　治蜂螫疼痛¶
　　蜂房(剉/)　蒼耳(各半/兩)¶
<pb:KR3e0067_WYG_308-2b>¶
　右為末用藍青汁調厚塗螫處一方無蒼耳¶
楮皮塗方　　治蜂螫¶
　用以楮皮生者取汁塗傅螫處¶
生硃散　　治沙蜂叮¶
　右以水磨生硃塗又磨雄黄塗¶
桑白皮塗方　　治蜂螫¶
　用桑根白皮生者擣取汁傅螫處¶
角灰散　　治蜂螫¶
<pb:KR3e0067_WYG_308-3a>¶
　用牛角燒灰二兩為散苦酒調傅螫處斷葫揩之¶
青蒿塗方　　治蜂螫¶
　用青蒿生者一兩細切擣研厚塗螫處¶
治蜂螫毒方(出千/金方)¶
　用取瓦子磨其上唾二七遍置瓦子故處¶
治蜂螫(出千/金方)用燒蜂房為末猪膏和塗之先煮蜂房洗¶
　之又燒塗之¶
又方(出千/金方)用酥脂塗之立愈又治豆蜂螫人¶
<pb:KR3e0067_WYG_308-3b>¶
又方(出千/金方)用燒牛屎灰苦酒和塗之¶
又方(出千/金方)用以齒垢塗之又破蜘蛛塗之¶
又方(出千/金方)用淳酢沃地取泥塗之¶
又方(出千/金方)用嚼塩塗之¶
又方(出千/金方)用人尿新者洗之或以尿泥塗之一方用人¶
　屎洗¶
又方(出千/金方)用反手捻地上土𫝊之¶
治蜂蠆毒(出經驗/良方)¶
<pb:KR3e0067_WYG_308-4a>¶
　用野芋葉擦之如不便急以手就頭爬垢膩𫝊之或¶
　用塩擦¶
治胡蜂叮(出百/選方)　　用生薑汁塗又苦蕒汁塗之¶
治蜂螫(出徳生/堂方)¶
　用於地上尋小竹或木棒兒正南北安頓者取在手¶
　就冩十字先從南畫至北次從東畫至西然後於十¶
　字中心搯一捻土𫝊在痛處立止屢曽用之治不可¶
　曉須至誠乃驗¶
<pb:KR3e0067_WYG_308-4b>¶
治蜂蠆(出肘/後方)用芋葉梗汁傅之沈存中筆談云處士劉¶
　易隠居王屋山嘗於齋中見大蜂為蛛網絲縳之蛛¶
　為蜂所螫墜地俄頃蛛鼔腹欲裂徐徐行入草嚙芋¶
　梗微破以瘡就嚙處磨之良久腹漸消輕躁如故自¶
　後人有為蜂螫者㧞芋頭梗傅之則愈¶
治蜂螫(出十便/良方)用薄荷按貼之瘥¶
又方(出朱氏/集驗方)¶
　用蛇皮以蜜塗之灸令熱以貼螫處効又以醤汁塗¶
<pb:KR3e0067_WYG_308-5a>¶
　蛇皮熱封之甚妙¶
治蜂蠆螫人　　用搗常思草絞取汁以洗瘡¶
又方用取屋霤下土水和傅之立愈¶
又方(出肘/後方)用破烏雞熱傅之¶
治蜂螫毒痛不可忍　　用挼藍青及搗莖實塗之¶
又方(出聖/恵方)　　用蒼耳挼取汁塗之¶
治蜂蠆　　取蠮螉窠細研醋調塗之¶
治蜂叮　　右以冬𤓰葉搗傅之¶
<pb:KR3e0067_WYG_308-5b>¶
治毒蜂螫¶
　右取被螫人所居正東上着地草須是頭尾正東西¶
　者取中間五寸勿動散着頭灸㸃所傷處三㸃依舊¶
　着原取處勿亂却東西即瘥¶
孫真人云見一切毒螫之物不得起惡心向之亦不得¶
　殺之後必遭螫治亦難¶
　　　蜘蛛蜈蚣傷(附論/)¶
凡蜘蛛蜈蚣所傷輕者焮腫疼痛甚則潰而成瘡自非¶
<pb:KR3e0067_WYG_308-6a>¶
外以藥塗傅内以藥䟽導未易得愈¶
　　　方¶
四神膏　　治蜘蛛咬痛¶
　　皂莢　蕪荑　雄黄　青塩¶
　右等分為末和勻蜜調塗咬處頻易甚効¶
&KR0037;葉散　　治蜘蛛作瘡¶
　　棗葉　栢葉(各五月五/日採陰乾)　生鐡衣　晩蚕沙¶
　右各等分搗散以生麻油和如泥先灸咬處塗之瘥¶
<pb:KR3e0067_WYG_308-6b>¶
&KR0037;栢膏(出聖/惠方)治蜘蛛咬生瘡諸治不瘥¶
　　&KR0037;葉　栢葉　晚蚕沙¶
　右等分搗為末以生油和如泥先灸咬處後用藥塗¶
　之良¶
蕪荑散(出聖/惠方)治蜘蛛咬徧身成瘡立効方¶
　　白蕪荑(一/分)　皂莢(半/挺)　青塩(半/分)¶
　右為末錬蜜和圓如皂莢子大毎有傷著處用蜜調¶
　一圓𫝊在瘡上即効¶
<pb:KR3e0067_WYG_308-7a>¶
雄黄膏(一名藍汁膏/出聖恵方)治蜘蛛咬徧身成瘡及治蟲豸傷¶
　咬¶
　　雄黄(一/分)　麝香(一/錢)　藍汁(一大/盞)¶
　右細研投於藍汁中以塗咬處立瘥若是毒蜘蛛咬¶
　即便細細服其藍汁神異之効¶
香油方(出千/金方)治蜘蛛咬毒方¶
　用人尿𫝊又油淀𫝊又炮薑貼之又猢猻屎傅之¶
黄臘方(出百一/選方)治蜈蚣毒蟲咬¶
<pb:KR3e0067_WYG_308-7b>¶
　用桑枝汁同塩調擦痛處或用鎔黄臘滴患處肉赤¶
　為度一方以桑白皮搗𫝊之良¶
柳白散(出聖/恵方)治蜘蛛咬作瘡諸治不瘥方¶
　　柳白皮(一/兩)　半夏(一/兩)¶
　用並燒為灰細研以水調塗之¶
膩粉散(出聖/恵方)治蜈蚣咬人方¶
　　膩粉(半/両)　麝香(少/許)¶
　右相和研匀生薑汁調塗咬處一方無麝香¶
<pb:KR3e0067_WYG_308-8a>¶
地龍散(出聖/恵方)治蜘蛛咬徧身成瘡立効方¶
　用青䓤葉一莖去尖頭作孔子以地龍一枚置䓤葉¶
　中𦂳揑兩頭勿令通氣動搖之俟為水塗之所傷便¶
　瘥神驗¶
麝香散(出聖/恵方)¶
　用&KR0037;葉一合入麝香末半錢麻油調塗之立効¶
韮根散(出聖/惠方)用韮根一根去土入麝香一錢同研𫝊之¶
雄黄膏　　治蜈蚣咬痛¶
<pb:KR3e0067_WYG_308-8b>¶
　用雄黄研細一分用桑根白皮自然汁調𫝊咬處¶
桑根散(出十便/良方)治蜈蚣咬蒜汁塗方¶
　用蒜洗切細研桑根白皮汁和塗咬處¶
胡粉散(出千/金方)治蜘蛛咬毒方¶
　用烏麻油和胡粉如泥塗上乾則易之¶
吳茱茰散(出百一/選方)治蜈蚣傷¶
　用爛嚼吳茱茰一味擦之立効一方用搗爛蝦䗫塗¶
　之¶
<pb:KR3e0067_WYG_308-9a>¶
雄黄散(出百一/選方)¶
　用生薑汁調膩粉傅之其痛立止一方薑汁雄黄塗¶
　貼亦良¶
薤白方(出聖/恵方)治蜘蛛咬¶
　用嚼薤白傅雄黄亦可遍身腫服藍汁¶
桑葉方(出經驗/良方)治蜈蚣諸䖝咬方¶
　先用鞋底土擦之用大蒜桑葉罨於傷處如無用油¶
　䜴罨傷處或藍塗罨傷處亦効麻鞋履底炙以揩之¶
<pb:KR3e0067_WYG_308-9b>¶
　即瘥¶
巴荳膏(出經驗/良方)治蜈蚣䖝咬傷痛方¶
　用爛研巴荳一粒猪脂膏少許調塗瘡口立愈一方¶
　用胭脂膏少許¶
白礬散　　治蜘蛛並蜈蚣咬傷¶
　用露筯草其根洗淨焙乾搗細為末用白礬水調貼¶
苦參散　　治蜈蚣咬人痛不止¶
　用頭垢膩和苦參末酒調傅之¶
<pb:KR3e0067_WYG_308-10a>¶
椒䓤散(出聖/恵方)治蜈蚣咬方¶
　　胡䓤(一握搗/如泥)　椒(一/合)¶
　用水煮椒汁洗之後封胡䓤泥於咬處即瘥¶
治蜘蛛咬徧身成瘡立効方(出聖/惠方)¶
　用井花水研硇砂塗之甚效¶
又方(出聖/恵方)用蝙蝠糞生油研塗之¶
治蜘蛛咬作瘡諸治不瘥(出聖/恵方)¶
　　生油(少/許)　䜴(一/合)¶
<pb:KR3e0067_WYG_308-10b>¶
　用先将油塗咬處即以䜴搗作團拭之若見絲入䜴¶
　中即效¶
又方(出聖/恵方)用蝦蟇頭炙令黄為末油調塗之立効¶
又方(出聖/恵方)用塩和油調塗之數揩之神驗¶
又方(出聖/恵方)用獼猴糞為末油調塗之瘥人家飬者不净¶
　不可用¶
又方(出聖/恵方)用竹筒子長三寸許籠咬處煎釅浆水㵼於¶
　筒中冷即易之以瘥為度仍取桃枝葉剉煮湯洗之¶
<pb:KR3e0067_WYG_308-11a>¶
　尤驗¶
又方(出聖/恵方)用嚼續隨子傅之立瘥¶
又方(出聖/恵方)用驢馬脚底臰屎泥塗咬處不過三兩度瘥¶
治蜈蚣咬方¶
　用蠟少許將筆管坐所咬處鎔蠟滴向管内令到瘡¶
　上三四滴便止¶
羊乳散(出聖/恵方)治蜘蛛咬人令徧身生絲及毒中人¶
　用羊乳一味飲之愈正元十年崔貟外從質云目擊¶
<pb:KR3e0067_WYG_308-11b>¶
　有人為蜘蛛所咬腹脹大如有娠徧體生絲其家棄¶
　之乞食於道後遇僧教飲羊乳未㡬而平復矣此方¶
　妙¶
治蜘蛛咬徧身成瘡立效方(出聖/恵方)¶
　用上好春酒任意飲之取醉使人飜轉身勿令一面¶
　卧恐酒毒入人腸胃須㬰蜘蛛兒於瘡中小如粟米¶
　自出盡即瘥¶
雞冠血塗方(出聖/恵方)治蜈蚣咬¶
<pb:KR3e0067_WYG_308-12a>¶
　用雄雞冠血塗之立止¶
附子膏(出聖/恵方)治蜈蚣咬痛¶
　用附子一枚生用去皮臍就沙盆内以醋少許磨濃¶
　少許塗之¶
治蜈蚣毒蟲咬(出廣南/衛生方)¶
　用皂角於咬處上用艾灸之&KR0623;即去之無不効¶
治蜈蚣傷(出醫方/集成)¶
　用大撚紙燈一箇濃蘸麻油㸃着了於咬處照熁之¶
<pb:KR3e0067_WYG_308-12b>¶
　毒氣自出盡入油烟中也¶
又方(出百一/選方)¶
　用右手大指中指把地上於中指盡處搯少土傅之¶
　勿令患者知此亦厭勝法耳¶
又方(出百一/選方)用菖蒲細嚼以傅咬處立愈¶
又方(出百一/選方)用頭髮烟薫或燒灰擦傷處¶
又方　　治蜈蚣咬法(蜈蚣有赤足黄/足者蟄人甚痛)¶
　用大蜘蛛一枚放所咬處令收其毒曽試用之既囓¶
<pb:KR3e0067_WYG_308-13a>¶
　痛果即定蜘蛛雖着身稍逺必徑尋其處而囓之漸¶
　覺腹脹盖為毒氣所攻須投水中不爾即死一方云¶
　用冷水在傍如蜘蛛死即投水中救活易之以痛止¶
　為度甚妙兼治蠍螫尤佳¶
必効方　　治蜘蛛咬着疼痛¶
　用塩䜴炒乾為細末每用油調塗之必効¶
治蜈蚣蜘蛛毒用紅蚯蚓擂爛傅之立効¶
治蜈蚣毒(出百一/選方)¶
<pb:KR3e0067_WYG_308-13b>¶
　用鷄糞塗之一云烏白鷄屎水調塗之一用燒鷄糞¶
　用酒塗之一用醋¶
治蜘蛛咬(出十便/良方)¶
　用雄黄末傅又徧身腫飲羊乳愈藍汁尤佳¶
治蜈蚣咬(出聖/恵方)用蝸牛擦取汁滴入咬處¶
治蜘蛛咬瘡¶
　用合歡皮葉並頭垢搗為末和鐺下墨生油調塗¶
治蜘蛛咬¶
<pb:KR3e0067_WYG_308-14a>¶
　用蠮螉燒末油和傅咬瘡上此物能食蜘蛛亦取其¶
　相伏也¶
治蜘蛛咬瘡¶
　用蜂子燒末油和傅之按土蜂赤黒色此物能食蜘¶
　蛛¶
治蜘蛛咬　　用山豆根為末吐唾和塗之¶
治蜈蚣咬人痛不止(出十便/良方)¶
　用嚼塩沃土及以塩湯浸瘡極妙其蜈蚣有赤足者¶
<pb:KR3e0067_WYG_308-14b>¶
　螫人黄足者痛甚一方治蜘蛛螫蜈蚣螫用塩熱漬¶
　之¶
治蜈蚣螫人用蛇含草挼𫝊之¶
治蜈蚣蜘蛛毒(出十便/良方)用醋磨生鐡傅之¶
治蜘蛛咬作瘡(出聖/恵方)¶
　用蘿摩草搗如泥封之日二三傅毒化作膿膿出頻¶
　著勿停¶
又方(出肘/後方)用羊桃葉搗𫝊之立愈¶
<pb:KR3e0067_WYG_308-15a>¶
又方中蜈蚣毒(出十便/良方)¶
　用蒜切作兩斷以揩之又以蒜摩地取泥塗之一方¶
　治蜈蚣咬痛不止用獨頭蒜摩螫處又嚼塗之立瘥¶
治蜈蚣螫人¶
　用挼藍汁以漬之即瘥蜈蚣不甚囓人甚亦微殊輕¶
　於蜂當時小痛易歇脱為所中幸可以此療之藥皆¶
　用赤足者螫人乃痛於黄足者是其毒烈故也¶
又方　　取屋中土以水和傅之¶
<pb:KR3e0067_WYG_308-15b>¶
又方　　用趕雄雞令走以雞觜氣呵之數易雞立瘥¶
又方　　用錫炙令熱以熨之不越十度即瘥¶
治蜈蚣蛇咬(出𫝊信/適用方)¶
　用蜒蚰一條塗咬處痛立止一方去殻¶
治蜘蛛毒(出肘/後方)用荆葉袋貯傅瘡腫上¶
又方(出肘/後方)用射菵塗腫上血出乃瘥¶
又方(出肘/後方)用合口椒并葉搗𫝊之無不瘥¶
治蜘蛛咬作瘡諸治不瘥¶
<pb:KR3e0067_WYG_308-16a>¶
　用麫圍咬處滴羊乳於上絲出即瘥¶
治蜘蛛毒(出肘/後方)用切菜刀燒赤烙之¶
治蜈蚣咬　　用刮指甲末貼即不痛¶
治蜘蛛咬¶
　用乆臭人溺於甕中浸所咬處仍以烏鷄屎炒浸酒¶
　服不然恐毒入¶
治蜘蛛瘡　　用水韮根新者同雄黄研塗之¶
杏仁膏　　治蜈蚣傷¶
<pb:KR3e0067_WYG_308-16b>¶
　右爛嚼杏仁𫝊之或以人屎汁傅尤良¶
治蜈蚣咬傷　　冝山胡椒加塩擦¶
又方治蜘蛛中人毒¶
　右以汗垢擦之¶
又方汗垢加嫩楓葉擦¶
治中蜈蚣毒者用桑白皮汁鹽塗或搗蛄蝓塗之蜈蚣¶
　畏蛄蝓不敢過所行之路觸其身即蜈蚣死故取治¶
　蜈蚣毒也¶
<pb:KR3e0067_WYG_308-17a>¶
治蜈蚣咬¶
　以腐木末和醋傅之亦漬取汁傅咬處良¶
治中蜈蚣毒者¶
　以烏鷄屎水稠調塗咬處効大蒜塗之亦効¶
治蜘蛛咬¶
　以赤翅蜂燒令黒和油塗之亦取蜂窠土醋和為泥¶
　傅蜘蛛咬處當得絲出瘥¶
治蜘蛛蟲等咬　　以鐡銹和蒜磨傅之¶
<pb:KR3e0067_WYG_308-17b>¶
治蜘蛛咬¶
　以黒驢之溺及乳以物盛之浸瘡或先用醋泔汁洗¶
　瘡然後再取驢尿處臭泥傅之亦佳一方無乳亦得¶
治蜘蛛咬¶
　以生鐡鍜後飛淘去麄赤汁烘乾用蒜磨生油傅之¶
治蜘蛛咬恐毒入内¶
　用蔓菁末和油傅亦搗為末酒服蔓菁園中無蜘蛛¶
　是其相畏也¶
<pb:KR3e0067_WYG_308-18a>¶
治鼅鼄咬瘡¶
　以土蜂窠燒末麻油和傅之一方用醋和為泥傅之¶
解蜈蚣蛇蟲毒¶
　用塩挼桑葉傅上¶
治蜘蛛蚕咬¶
　取蘿摩子汁㸃瘡上¶
解蜘蛛毒¶
　　藍青　麝香(少/許)¶
<pb:KR3e0067_WYG_308-18b>¶
　為末傅毒處¶
　　　蠼螋尿瘡(附論/)¶
凡蠼螋蟲尿人影著處便令人病瘡其狀身中忽有處¶
瘮痛如芒刺亦如刺蟲所螫後起細㾦㿔作聚如茱茰¶
子狀四邉赤中央有白膿如黍粟亦令人皮肉急舉身¶
惡寒壯熱劇者連起竟腰脇胸治之法初得之磨犀角¶
塗上止其毒治如火丹法余以武徳中六月得此疾經¶
五六日&KR0116;心悶不住以他法治不愈後有人教畫地作¶
<pb:KR3e0067_WYG_308-19a>¶
蠼螋形以刀子細細盡取蠼螋土就中以唾和成泥塗¶
之再塗即愈方知天下萬物相感莫曉其由矣¶
　　　方¶
白磰方　　療蠼螋尿¶
　用雞子和白磰𫝊之浸滛為廣以大蒜磨研書墨塗¶
　之¶
赤小豆散(出千/金方)治蠼螋尿瘡及諸惡瘡¶
　用槐白皮半斤切以苦酒二升漬半日刮去瘡處以¶
<pb:KR3e0067_WYG_308-19b>¶
　洗日五六遍仍以赤小豆為末用苦酒和傅之燥復¶
　易小兒以水和一方醋二升浸半月洗之日五六度¶
甘草傅方　　治蠼螋尿瘡¶
　用甘草一兩為末韮汁調傅之¶
鷄子膏(出直/指方)治蠼螋蟲又名八脚蟲隱於壁間以尿射¶
　人遍體生瘡如湯火傷¶
　用烏雞翎毛燒灰雞子白和塗之一方云麻油調傅¶
　雞食百䖝故能治之或用燕糞水調𫝊或南向燕窠¶
<pb:KR3e0067_WYG_308-20a>¶
　自東取土末之新水調傅¶
治蠼螋尿方(出千/金方)¶
　用羖羊髯燒灰臘月猪脂和封之¶
又方(出千/金方)　　用搗䜴封之¶
又方(出千/金方)　　用酢和胡粉塗之一方猪膏塗之又燒¶
　蒲灰傅之¶
治蠼螋尿瘡方(出千/金方)¶
　用燒鹿角為末以苦酒和傅瘡上已有汁者燒道傍¶
<pb:KR3e0067_WYG_308-20b>¶
　敝蒲席傅之一方醋調塗之一方油調塗之¶
又方(出千/金方)　　用嚼大麥以𫝊之日三¶
又方(出千/金方)¶
　用熟嚼梨葉以水和塗疼處燥復易之一方研爛傅¶
　之一方以梨子汁傅之並瘥¶
又方(出千/金方)　　用搗馬鞭草爛傅上燥復易之¶
又方(出千/金方)　　用吳茱茰東行根下土酢和塗之¶
棟枝灰方(出肘/後方)治蠼螋尿瘡及諸惡瘡¶
<pb:KR3e0067_WYG_308-21a>¶
　用棟木枝皮燒灰為末如瘡濕即乾傅瘡乾醋調傅¶
　之用和猪膏亦可¶
皂莢脂方(出聖/恵方)　　治蠼螋尿瘡久不愈¶
　用猪牙皂莢炙令脂出乘熱以脂塗之¶
治蠼螋毒(出海上/名方)¶
　用猪牙皂莢炙令脂出用螟蛉窠水調塗之¶
治蠼螋尿瘡(出肘/後方)¶
　用食塩三升水一斗煮取六升以綿浸湯淹瘡上¶
<pb:KR3e0067_WYG_308-21b>¶
治蠼螋蟲溺人影亦隨所著作瘡(出肘/後方)¶
　用雞腸草取汁傅之効一方生挼𫝊三四度效¶
治蠼螋尿繞腰者　　用煎敗漿汁塗之瘥¶
治蠼螋尿瘡繞身匝即死(出千/金方)¶
　用燕巢中土猪脂苦酒和𫝊之土蜂窠水調傅亦佳¶
　一方無酒¶
療蠼螋尿繞腰欲死　　用敗蒲扇煮汁塗之¶
治蠼螋溺人影發瘡如熱沸而大繞腰匝不可療蠼螋¶
<pb:KR3e0067_WYG_308-22a>¶
　如小蜈蚣色青黒長足¶
　用扁豆葉搗塗之即瘥¶
療蠼螋尿瘡　　用鵲巢中土以苦酒和𫝊之¶
療蠼螋尿瘡表裏相當一名浸淫瘡¶
　用猪牙車骨年久者搥破燒令脂出及熱塗之¶
療蠼螋尿瘡習習然黄水出者(出聖/恵方)¶
　用韮搗汁取塗之¶
又方(出聖/恵方)　　用煮甘草湯洗之¶
<pb:KR3e0067_WYG_308-22b>¶
又方(出聖/恵方)　　用嚼桂塗之¶
又方　　用絞馬屎汁洗之¶
又方(出聖/恵方)　　用嚼麻子塗之¶
又方¶
　用令患人於日裏立側近作沸湯微取以淋患人影¶
　令當所患瘡處六七度仍遣人熟嚼蒜以噀患人影¶
　中患處口中餘蒜氣即真噀患人瘡上愈¶
治蠼螋尿人成瘡初如粉粟漸大如豆更大如火烙浆¶
<pb:KR3e0067_WYG_308-23a>¶
　疱疼痛至甚(出肘/後方)用草茶并汁茶俱可生油調傅瘡¶
　上其痛藥至立止妙一方用燈盞内油調塗¶
又方(出聖/恵方)用取衆人尿處爛泥塗之¶
治蠼螋尿方(出聖/恵方)¶
　用白礬滴醋於銹生鐡上磨並鐡銹刮下塗之¶
治蠼螋瘡及諸惡瘡　　以槐白皮醋浸半日洗之¶
治蠼螋蟲尿人影著處便令人體病瘡其狀如粟粒累¶
　累一聚磣痛身中忽有處燥痛如芒刺癢如刺蟲所¶
<pb:KR3e0067_WYG_308-23b>¶
　螫後細瘡㿔作叢如茱茰子狀也四畔赤中央有白¶
　膿如黍粟亦令人皮急身惡寒壯熱極者連起竟腰¶
　脇胸也得之者以此法治之¶
　以犀角磨塗之止¶
治蠼螋溺瘡　　取磨刀石泥傅瘡有効¶
治蠼螋溺瘡　　以故蓑衣結燒灰和油傅之佳¶
治蠼螋溺瘡　　用猪膏苺碎𫝊之¶
治蠼螋叮¶
<pb:KR3e0067_WYG_308-24a>¶
　右用刀就地畫□又用刀裁至天面脚了取中間身¶
　上土津調塗¶
小豆末傅方　　治蠼螋尿痛汁出¶
　用小豆為末傅瘡上頻易之一方酒調塗之¶
　　　射工中人(附論/)¶
夫江南有射工毒䖝一名短狐一名蜮其蟲形如甲蟲¶
外䑓云正黒狀如大飛生有一長角在口前如弩檐臨¶
其角端曲如上弩以氣為矢因水勢射人或聞其在水¶
<pb:KR3e0067_WYG_308-24b>¶
中鉍鉍作聲要須得水沒其口便射人也此䖝畏白鵞¶
能食之其初得證候先惡寒噤瘮寒熱筋急仍似傷寒¶
亦如中尸便不能語朝旦小蘓至夕輙劇寒熱悶亂此¶
是其證始得三四日當急治之治之稍遲者七日皆死¶
初未有瘡但惡寒噤瘮未成瘡似蠼螋尿亦似瘭疽瘡¶
射工中瘡有四種其一種瘡正黒如黶子皮周邉悉赤¶
或衣犯之如有芒刺痛其一種作瘡久乃穿或晡間寒¶
其一種如火灼熛起似此者最急數日殺人備急方云¶
<pb:KR3e0067_WYG_308-25a>¶
有四種其一種突起如石癤狀俱能殺人多令人寒熱¶
屈伸張口閉目也○凡山水有毒䖝人渉水中人似射¶
工而無物其診法初得之惡寒微似頭痛目眶疼心中¶
煩懊四肢振焮腰背百節皆强而兩膝痛或翕翕而熱¶
但欲睡旦醒暮劇手足逆冷至肘膝二三日腹中生䖝¶
食人下部肛中有瘡不痛不癢令人不覺不急治過六¶
七日下部出膿潰䖝上食人五臓熱毒煩盛下利不禁¶
八九日雖良醫不能治矣覺得之急早視其下部若有¶
<pb:KR3e0067_WYG_308-25b>¶
瘡正赤如截肉者陽毒最急若瘡如鯉魚齒者為陰毒¶
猶小緩要皆殺人不過二十日也欲知是中水與非者¶
當作五六升湯以小蒜五升㕮咀投湯中消息勿令大¶
熟去滓以浴之是水毒身體當發赤斑無異者非也當¶
以他病治之(本草云水弩射工短狐等䖝生於山水間/含沙射人影而成疾或如瘧狀及如天行)¶
(病者名曰沙病今人謂沙子証然亦全非射工水弩之/毒不過山嵐瘴氣感而成疾今以䋲擦之所皆是太陽)¶
(經脉所過之處則邪氣出而病愈矣江西袁州一河其/間多生水弩彼人云其䖝射人人中之即病却以綿揩)¶
(身上或揩着如針刺則以針挑去令血出其病即愈然/彼人日食此水及於此浴縁此䖝聞水動則射人彼中)¶
<pb:KR3e0067_WYG_308-26a>¶
(人欲入此水則先以石打水動後/方入水則其䖝已射不能中人)¶
　　　方¶
五香散(出千/金方)治江南毒氣惡核及射工中人暴生瘡¶
　　甲香　犀角　鱉甲　升麻　薫陸香　烏翣¶
　　丁香　沉香　黄連　青木香　羚羊角　黄芩¶
　　甘草　牡蠣(各四/分)　黄蘗(六/分)　吳茱茰(三/分)¶
　右為細末中射工毒及諸毒皆水服方寸匕日三并¶
　以水和少許洗之仍以雞子白和塗腫上乾則易一¶
<pb:KR3e0067_WYG_308-26b>¶
　方無青木香¶
犀角散(一方甲香散/出聖恵方)治射工毒腫生瘡¶
　　犀角(鎊/)　甲香　射干　木香　乳香　丁香¶
　　黄連　升麻　鱉甲(醋炙去/裙襴)　牡蠣　羚羊角¶
　　甘草(炙/剉)　黄芩(去黑心/各一兩)　黄蘗(去粗/皮)¶
　　吳茱茰(湯洗晒乾/各半兩)¶
　右除乳香研外搗為散和勻毎服二錢水調下日三¶
　兼以雞子白調塗瘡毒良一方有薫陸香無乳香¶
<pb:KR3e0067_WYG_308-27a>¶
野葛膏(出千/金方)治射工惡核卒中惡毒方¶
　　野葛(一/升)　巴荳　烏頭　蜀椒(各五/合)　茵芋¶
　　躑躅　附子　丹砂(各一/兩)　雄黄　大黄(各七/兩)¶
　右為細末以不中水猪膏三觔煎三上三下去滓内¶
　丹砂雄黄末攪至凝以棗核大摩痛上勿近眼凡合¶
　名膏皆毋令産婦女人小兒雞犬六畜見之惟宜清¶
　淨¶
治卒中射工水弩毒方　其毒有四種惟如灼人肉熛¶
<pb:KR3e0067_WYG_308-27b>¶
　起作瘡者此種最急凢射工並居毒地天大雨或逐¶
　人行潦流入人家而射人常冝飬鵝鵝見即食人行¶
　將純白鵝以辟之白鴨亦善帯好生犀角佳也¶
治療射工毒方(出聖/恵方)¶
　用以白梅皮褁豉母䖝吞至六七枚勿住取水浮起¶
　䜴母䖝一枚置口中便瘥䜴䖝已死者亦浮起有毒¶
　應不可吞¶
治水毒中人(一名中溪一名中濕一名/水病似射工而首無物)¶
<pb:KR3e0067_WYG_308-28a>¶
　用小蒜三升㕮咀於湯中莫令大熟即無力去滓適¶
　寒温以浴若身體發赤斑者是也¶
升麻散(出千/金方)治人忽中水毒手足指冷或至肘膝者方¶
　　吳茱茰(一/觔)　生薑(切一/升半)　犀角　升麻¶
　　橘皮(各二/兩)　烏梅(十四/箇)¶
　右㕮咀以水七升煮取二升分二服¶
治溪毒沙虱¶
　用馬齒莧搗絞汁一升漸以傅瘡上佳¶
<pb:KR3e0067_WYG_308-28b>¶
治中射工毒　　用白鵝血飲之又以血塗之¶
桃葉方　　治土俗療溪毒方¶
　右初覺便取溪蒜狶薟桃葉剉一斛蒸使遍熱出布¶
　席上觧衣卧上厚覆衣被大汗良久出拭之勿見風¶
　則瘥已五六日恐毒入腹不可先爾應先服藥東間¶
　諸山有大木名埋檀枝葉上似梨冬不凋剥取白皮¶
　皮重疊如紙搥破煮服一斗日夜六七過無生者預¶
　取乾之亦單用蒨根白蘘荷根藍青汁並佳若卒無¶
<pb:KR3e0067_WYG_308-29a>¶
　根皮亦可單用藍汁煮服之亦可都合煮取汁漬之¶
　若患腹中痛恐轉成蠱噉人腹臓者取猪脂二升熬¶
　令燥水一斗絞取汁稍稍服之¶
雄黄朱砂方(出千/金方)療溪毒¶
　　雄黄　朱砂　常山(各等/分)¶
　右五月五日午時使童子搗合之取傅瘡上¶
巴豆方(出肘/後方)治卒中射工水弩毒¶
　右鼠婦蟲䜴各七合巴豆三枚去心合猪脂但以此¶
<pb:KR3e0067_WYG_308-29b>¶
　藥塗之¶
升麻散(一名犀角散/出千金方)治射工中人瘡有三種一種瘡正黒如¶
　靨子狀周徧悉赤如有刺痛一種作瘡經久乃穿晡¶
　間寒熱一種如火灼熛起者此最急數日殺人此病¶
　人寒熱方¶
　　犀角屑(二/兩)　　川升麻(一/兩)　射干(一/兩)¶
　右搗為散每服四錢以水一中盞煎至六分去滓不¶
　計時候温服¶
<pb:KR3e0067_WYG_308-30a>¶
射干散(一名和氣散/出聖恵方)治證同前¶
　　射干　川升麻(各二/兩)¶
　右剉以水三大盞煎至一盞去滓適寒温盡服其滓¶
　傅瘡上一方用烏扇根三兩(研/末)¶
治射工及疰氣發無常處¶
　用白芥子為丸服之或搗為末醋和塗之隨手有驗¶
中射工溪毒　　以䓤和塩研傅之¶
犀角塗方　　治射工毒¶
<pb:KR3e0067_WYG_308-30b>¶
　右以犀角不拘多少以水磨塗患處又取細末與麝¶
　香同研水調一錢服之¶
梅桃散(出千/金方)治人忽中水毒手足指冷或至肘膝者方¶
　右取梅若桃葉搗絞取汁三升許或乾以少水絞取¶
　汁飲之小兒不能飲以汁𫝊乳頭飲之¶
熊膽散　　治水弩射人¶
　用熊膽塗之更以雄黄同酒磨服之即愈¶
解毒散(出瑞竹/堂方)治毒蛇射工沙虱等傷著人眼黒口噤¶
<pb:KR3e0067_WYG_308-31a>¶
　手足直强毒氣入腸腹服之效¶
　　白礬(研/)　甘草(各等/分)¶
　右為末毎服二錢冷水調下¶
皂莢膏(出肘/後方)治射工傷人傅瘡¶
　皂莢一挺長一尺二寸者椎碎以醋一升煎如餳去¶
　滓傅於瘡¶
又方(出聖/恵方)¶
　用馬齒莧不拘多少爛搗取汁飲一盞又爛搗傅毒¶
<pb:KR3e0067_WYG_308-31b>¶
　上日四五易¶
治射工中人去毒方(出聖/恵方)¶
　用胡䓤不拘多少細切爛搗以搨瘡上灸十壯即瘥¶
　一方云胡蒜¶
治射工中人寒熱或發瘡偏在一處有異於常者方(出/千)¶
　(金/方)¶
　用鬼臼葉一把漬苦酒中熟搗絞取汁服一升日三¶
　或用醋¶
<pb:KR3e0067_WYG_308-32a>¶
又方(出千/金方)¶
　用吳茱茰莖葉一握斷去前後取握中熟搗以水二¶
　升煮取七合頓服一方用葫蘆切貼瘡上炙七壮¶
又方(出千/金方)¶
　用蜈蚣大者一枚火炙為末苦酒和以傅瘡上或用¶
　醋以治口噤¶
又方(出千/金方)¶
　用赤莧菜熟搗絞取汁每服一升日四五服以滓傅¶
<pb:KR3e0067_WYG_308-32b>¶
　之¶
又方(出千/金方)白雞屎取白頭者三枚𩛿和塗中毒處¶
治射工中人已有瘡者但惡寒噤瘮及其成瘡似蠼螋¶
　尿亦似風疽(出千/金方)¶
　用芥子爛搗勻酒和厚塗瘡上半日痛便止醋調亦¶
　可¶
治人忽中水毒手足指冷或至肘膝者方(出千/金方)¶
　用浮萍萆曝乾為末酒浸服方寸匕¶
<pb:KR3e0067_WYG_308-33a>¶
又方(出千/金方)¶
　用搗蒼耳汁服一升又以綿褁杖沾汁導下部日三¶
　瘥¶
又方(出千/金方)¶
　用搗蓼一把以酒和絞取汁一升飲之不過三服瘥¶
　外䑓肘後作梨葉¶
又方(出千/金方)¶
　用搗蓼一把以酒絞取汁以塗浴面目身體令徧¶
<pb:KR3e0067_WYG_308-33b>¶
又方(出千/金方)¶
　用搗蛇苺根為末水飲之并導下部生者用汁凡夏¶
　月行常多齎此藥屑入水以方寸匕投水上流無所¶
　畏又辟射工凡洗浴以少許投水盆中即無毒¶
治射工毒¶
　用獨頭蒜切之厚三分以來貼瘡上灸之令熱氣射¶
　入即瘥¶
治水弩射人(出千/金方)¶
<pb:KR3e0067_WYG_308-34a>¶
　用臘月猪膏塗脚足拍間趺上及著鞋處蛭不敢著¶
　人一方和鹽塗之灸斷其道¶
治療中毒方¶
　用大苺連根搗作屑服之亦可投水搗絞汁飲一二¶
　升并道下部生䖝者夏月常行多齎此屑欲入水浴¶
　先以少屑投水上流便無所畏又辟射工家中雖以¶
　噐盛水浴亦常以此屑投水中大佳¶
治溪毒每春月多得亦如京都傷寒之狀呼為溪瘟未¶
<pb:KR3e0067_WYG_308-34b>¶
　必皆是射工輩亦不盡患瘡痢但寒熱煩疼不解便¶
　死¶
　用東向三禹歩即以手左一攪取水將蒜一把熟搗¶
　以酒漬之去滓可飲三兩杯當吐得吐便瘥此方甚¶
　妙¶
治療溪毒(出肘/後方)用五加根燒末以酒若漿服方寸匕¶
又方　　用燒鮫魚皮以飲服方寸匕立瘥¶
又方(出肘/後方)用荆葉搗汁飲之佳¶
<pb:KR3e0067_WYG_308-35a>¶
又方(出肘/後方)¶
　用搗漆姑以塗之腰背諸處漆姑生冬間細葉如蒜¶
　狀¶
又方¶
　用烏蒜一枚搗以酒和服半升得吐即瘥一名烏韭¶
　山中甚多¶
療溪毒下部生瘡已决洞者(出肘/後方)¶
　用伏米一升鹽五升一并作糜坐中即愈¶
<pb:KR3e0067_WYG_308-35b>¶
又方(出肘/後方)¶
　用桃葉艾葉搗熟以水漬之絞取濃汁去滓著盆中¶
　坐有白䖝出即瘥¶
又方(出肘/後方)用塩和皂莢末搗綿褁導之一方無塩亦可¶
又方(出肘/後方)用末牡丹屑以飲服方寸匕日三¶
治山中草木上石蛵著人則穿嚙肌肉行人肉中浸淫¶
　墳起(出千/金方)用灸斷其道即愈¶
治入山路草木中行(出千/金方)用狼牙葉冬取根枝搗之令¶
<pb:KR3e0067_WYG_308-36a>¶
　熟傅所中處又飲汁四五合¶
治療溪毒及沙虱毒(出千/金方)¶
　用大蒜十枚合皮安熱灰中炮令熱刀切斷頭以拄¶
　所著毒處盡十片復以艾灸瘡上七壯則良¶
又方¶
　用蓼搗取汁服一二升又以塗周匝瘥¶
又方¶
　用雄牛膝根一把搗水酒共一升漬絞取汁飲之日¶
<pb:KR3e0067_WYG_308-36b>¶
　三雄牛膝莖白紫色者是¶
治水弩子方¶
　　川烏頭(一兩半生炮/半熟去皮臍)　巴荳(一兩去皮/心出油用)¶
　　朱砂(半兩/别研)¶
　右先將烏頭末後入二味再研用生薑自然汁煮麫¶
　糊丸如菉豆大以朱砂衮過熟水下三丸未轉再服¶
治水弩子貼瘡方¶
　　蚌蛤(厚者一合/燒為末)　黄丹(一/兩)　麝香(一/分)¶
<pb:KR3e0067_WYG_308-37a>¶
　右同研細用油調塗瘡上以帛子盖之¶
治溪毒射工¶
　取溪鬼䖝口邉角帯之其䖝出於有溪毒處山林間¶
　亦名射工蟲¶
治溪毒射工¶
　以狄耳草絞取汁服滓傅瘡上血出¶
治溪毒沙虱水弩射工蟈短狐蝦鬚等病¶
　用鶚鳿鳥至病人邉則能咬人身訖以物盛之當有¶
<pb:KR3e0067_WYG_308-37b>¶
　砂石出也亦可燒末及毛作灰服之(鸀鳿鳥如鴨眼/大赤觜斑山水)¶
　(毒處即生/此鳥也)此數病俱是山水間䖝含沙射人影亦有¶
　無水處患者夜卧常以手摩身體覺辣痛處熟視當¶
　有赤㸃如鍼頭急捻之以芋葉入肉刮却視有細砂¶
　石以蒜封瘡頭上不爾少即寒熱瘡漸深也其蝦鬚¶
　瘡桂嶺獨多著者十活一二唯有早覺者當有芋草¶
　及大芋甘蔗葉入肉鈎之深盡根蒜封可瘥須㬰即¶
　根入至骨其根㧞出如蝦鬚亦有如丁腫最惡者生¶
<pb:KR3e0067_WYG_308-38a>¶
　人幽隱處自餘六病或如瘧及天行初著寒熱亦有¶
　瘡出者亦有無瘡者要當出得砂石¶
　　　沙虱毒(附論/)¶
沙子病江南舊無今所在皆有之其證如傷寒頭痛嘔¶
惡悶亂須㬰能殺人多用麻繩擦頸及膊間出紫㸃則¶
愈或用針膝後委中穴出血則愈山水間多有沙虱其¶
䖝甚細不可見人入水浴及汲水澡浴此䖝在水中著¶
人及陰雨日行草中即著人便鑚入皮裏其診法初得¶
<pb:KR3e0067_WYG_308-38b>¶
之皮上正赤如小豆大黍米粟粒以手摩赤上痛如刺¶
過三日之後令人百節强疼痛寒熱赤上發瘡此䖝漸¶
入至骨則殺人凡在山澗水澡浴畢熱以巾拭身中數¶
過又以故帛拭之一過乃傅粉也今東間無不有此浴¶
洗畢以巾拭&KR3020;&KR3020;如芒針刺熱看見處仍以竹葉細拂¶
去比見嶺南人初有此者只以茅葉刮去乃小傷皮膚¶
為佳仍數塗苦䒰菜汁瘥已深者用針挑取得䖝子正¶
如疥䖝者爪上映光方見行動也挑不得便就上灸三¶
<pb:KR3e0067_WYG_308-39a>¶
四炷則䖝死病除若止兩三處不能為害多處不可盡¶
挑灸若猶覺惽惽是其毒大深便應依土俗作方術出¶
之并作諸藥湯以浴皆得一二升沙出沙出都盡乃止¶
若無方術痛飲畨酒取醉亦佳如其無則依此方為療¶
并雜用前中溪毒射工法急救七日中宜瘥不爾則仍¶
變成溪毒如薤葉大長四五寸初著腹脇腫如刺破則¶
雞㩉之䖝出食雞或三四數過取盡乃止兼須服麝香¶
犀角䕶其内作此療之彼土有中之者不少呼此病為¶
<pb:KR3e0067_WYG_308-39b>¶
&KR0008;(呼故/切)沙䖝吳音名沙作盗䕶如鳥長尾盗者言此䖝¶
能招呼溪氣東間山行無處不有其䖝著人肉不痛不¶
即覺者久久便生子在人皮中稍攻人則為瘻山行宜¶
竹管盛塩數視軆足見者以鹽塗之便脱雜少石灰尢¶
良亦斷血而辟水温又云所謂蜂蠆作於懐袖賁育為¶
之驚恐言其小而有毒起乎不意也世人呼蝘蜓為蠆¶
子而未嘗中人乃言不可螫人雷鳴乃放想亦當極有¶
毒書家呼蝘蜓為守宫本草云守宫即是蜥蜴依如東¶
<pb:KR3e0067_WYG_308-40a>¶
方朔云則兩種物矣今蜥蜴及蛇醫母並不螫人蜥蜴¶
有五色具者亦云是龍不可殺之令人震死今又有小¶
烏䖝子尾有翅世人呼為甲虫而尾似車鍰兩蠆尾後¶
復言此䖝是蠆未詳其正矣¶
　　　方¶
麝香散　　治沙虱¶
　　麝香(少/許)　辰砂(少/許)¶
　右細研為末以塩塗之瘥¶
<pb:KR3e0067_WYG_308-40b>¶
羊脂膏(出千/金方)治沙虱毒¶
　　麝香　大蒜¶
　右合搗以羊脂和著小筒中帯行欲用取傅瘡上¶
如聖散　　治療沙虱毒¶
　右用少許麝香傅瘡上過五日不瘥當用巴豆湯服¶
　之一日輙以巴豆一枚二日則二枚計為數並去皮¶
　心以水三升煮取一升盡服之未瘥即更可作服之¶
治沙虱毒(出千/金方)¶
<pb:KR3e0067_WYG_308-41a>¶
　用班猫二枚一枚熬為末服之一枚燒令烟絶為末¶
　著瘡中¶
又方¶
　用白萵苣菜汁傅之瘥¶
治療沙虱¶
　用鹽五合以水一斗煮一沸以漬洗瘡上¶
又方¶
　若初著有赤㸃如米以鹽和麝香塗之瘥¶
<pb:KR3e0067_WYG_308-41b>¶
治初中沙虱有赤㸃如米良久即如刺在肉中者¶
　用竹葉刮之令血出仍斷大蒜摩之即瘥¶
治卒中沙虱毒¶
　山水間多有沙虱其䖝甚細略不可見人入水浴及¶
　汲水澡浴此䖝在水中着人身及陰雨天行草中亦¶
　着人便鑚入皮裏¶
　其診法初得之皮上正赤如小豆黍米粟粒以手摩¶
　赤上痛如刺三日之後令百莭强疼痛寒熱赤上發¶
<pb:KR3e0067_WYG_308-42a>¶
　瘡此䖝漸入至骨則殺人凡在山澗浴畢當以布拭¶
　身數遍又以故帛拭一度乃𫝊粉¶
治療沙虱毒¶
　今東間水無不有此浴竟巾拭&KR3020;&KR3020;如芒針然刺熱¶
　看見處仍以竹葉杪挑去之比見嶺南人初有此者¶
　即以茅葉細細刮去及小傷皮膚為佳仍數塗苦苣¶
　菜汁佳¶
辟虱方¶
<pb:KR3e0067_WYG_308-42b>¶
　　水銀(不拘/多少)¶
　右以茶末拌在手心以津唾研和令不見星擦在綿¶
　帯子上繋於有虱處每一條帯約三箇月無虱¶
辟狗蚤方¶
　　韶腦(不拘/多少)¶
　右以薄紙褁之放在枕邉或被下即無也¶
治虱咬¶
　水磨朱砂傅雄黄醋磨塗¶
<pb:KR3e0067_WYG_308-43a>¶
治諸溪毒沙虱¶
　以白蘘荷煮汁服之¶
治沙虱毒¶
　以射罔𫝊之佳¶
治溪沙虱¶
　用搗蒜貼之熟醋浸之經年者良¶
治沙虱水弩¶
　用蜣蜋十枚端午日收乾者佳杵末油調傅之¶
<pb:KR3e0067_WYG_308-43b>¶
辟蚊子¶
　右用皂角蒼术乾浮萍等分為末飯丸弹大令乾燒¶
　之¶
辟蚊辟虱狗蚤¶
　右用駝糞白鱔魚骨為末燒之永無凡新屋未居先¶
　燒之直至屋壊亦無¶
　¶
　普濟方卷三百八¶
