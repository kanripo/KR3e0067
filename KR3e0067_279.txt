# -*- mode: mandoku-view; -*-
#+TITLE: 普濟方
#+DATE: 2015-08-24 23:06:53.768943
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百七十九 
<pb:KR3e0067_WYG_279-1a>¶
欽定四庫全書¶
　普濟方卷二百七十九　明　周王朱橚　撰¶
　　諸瘡腫門¶
　　　毒腫(附論/)¶
毒腫之病風毒結腫於皮膚肌肉之中亦有根於虚¶
軟處邪氣不出入人腹中乃至不救古方謂與風腫不¶
殊葢以同受於風特有輕重之異耳令人壯熱増寒比¶
風腫之證不止為虚浮而已○時疫肐&KR2923;腫毒病者古¶
<pb:KR3e0067_WYG_279-1b>¶
方書論解不見其說古人無此病故無此方惟正隆楊¶
公集拯濟方内言自天眷皇祐間生於嶺北次於太原¶
後於燕薊山野頗罹此患至今不絶互相傳染多至死¶
亡至有不保其家者其狀似雲頭腫連咽頸攻内則¶
喉嚨堵塞水藥難通攻外則頭面如牛眼耳宂盈視¶
聼俱非杜絶聞見病惡命危汗之益深疎利頗瘥初¶
見増寒稍欲飲水脈沉不可温辛發汗急以大黄芒¶
硝之類苦泄寒凉之劑加倍併服得快利方為可救毒¶
<pb:KR3e0067_WYG_279-2a>¶
氣稍退漸减凉藥理之咽堵食藥不下先灌生油半¶
盞自然能通後於本方選而用之¶
　　　方¶
消毒湯(出瘡科/精要)　治一切毒腫¶
　　獨活　防風　細辛　藁本　川芎　枸杞子¶
　　荆芥　漏蘆　大黄　黄芩(去/腐)官桂　葳靈仙¶
　　苦參　丹參　黄耆　當歸　芍藥　無心草¶
　　茯苓　黄連　黄蘖　麻黄　葛根　地骨皮¶
<pb:KR3e0067_WYG_279-2b>¶
　　蒴藋　菊花　杜仲　秦皮　菵草　露蜂房¶
　　甘草　甘松　藿香　白芷　升麻　零陵香(各/一)¶
　　(兩/)蒼术(三/兩)菖蒲(半/觔)朴硝(五/兩)¶
　右為粗末每用藥半兩水二升葱三莖槐栁枝各¶
　一握同煎十餘沸去滓熱淋洗浴此藥用之如神百¶
　雜瘡腫悉能内消¶
犀角丸(出聖濟/総録)　治一切毒腫服之腫化為水¶
　　犀角(鎊二/兩)升麻(去黒/心)黄芩(去黑/心)人參(剉/)黄耆(剉/)¶
<pb:KR3e0067_WYG_279-3a>¶
　　防風(去尖/叉)當歸(剉/焙)乾薑(炮/)蓼藍(焙/)黄連(去/鬚)甘草(炙/)¶
　　梔子仁(各四/兩)大黄(剉三/兩)巴豆(三十枚去皮/心膜炒黄)¶
　右硏巴豆令極細末入餘藥並為細末入巴豆和勻¶
　煉蜜和丸如梧桐子大每服五丸米飲下加至十丸¶
　以利為度得利以温&KR0308;水粥助之常服即減丸數腫¶
　消即止¶
玉龍膏(出聖濟/總録)　治一切毒腫疼痛摩風止痛¶
　　栝蔞(大者一枚去瓤/細剉以爛為度)零陵香　芍藥　藿香葉¶
<pb:KR3e0067_WYG_279-3b>¶
　　甘草(炙/)黄耆　杏仁(湯浸去皮尖/雙仁各一兩)香白芷(半/兩)清油¶
　　(一十/兩)黄蠟(一兩/半)麝香(一分/研)當歸(一/兩)生薑(一兩/切)烏蛇¶
　　(酒浸焙/取半兩)¶
　右除黄蠟麝香外細剉如麻豆大以酒浸於銀石¶
　器内慢火養一日次日添火熬令黄色用綿濾去滓¶
　後入黄蠟攪勻看鞭輭欲凝方可下麝香傾在磁瓦¶
　罐内候冷貼腫處¶
五香連翹湯(出聖濟/總録)治毒熱腫初結膿血未潰攻發¶
<pb:KR3e0067_WYG_279-4a>¶
　疼痛¶
　　連翹　射干　升麻　獨活(去蘆/頭)桑寄生　木通¶
　　沉香　木香　薰陸香(研一方/用乳香)麝香(研各/二兩)　丁香¶
　　(二/兩)大黄(炒三/兩)¶
　右㕮咀十味如麻豆大再入硏藥和勻每服五錢用¶
　水一盞半煎至一盞入竹瀝三分再煎一沸去滓温¶
　服以利為度一方有甘草一兩¶
大五香湯(出聖濟/總録)　治毒氣攻肌肉腫痛寒熱心中煩¶
<pb:KR3e0067_WYG_279-4b>¶
　悶¶
　　木香　鷄舌香　沉香(剉/)藿香(葉/)犀角(剉/)甘草(炙/)¶
　　薰陸香(各一/兩)升麻　細辛(去苖/葉)麻黄(去根/節)桂(去粗/皮)¶
　　吳茱萸(湯浸去涎/炒各半兩)¶
　右粗搗篩每服四錢用水一盞半煎至一盞去滓温¶
　服不拘時候¶
漏蘆散(出聖/惠方)　治毒腫疼痛心神煩熱大腸秘濇¶
　　漏蘆　白歛　黄芩　麻黄(去根/節)知母　枳實(麩炒/微黄)¶
<pb:KR3e0067_WYG_279-5a>¶
　　升麻　犀角屑　赤芍藥(各一/兩)甘草(炙微/赤剉)川芒硝¶
　　川大黄(各二兩剉/碎㣲炒)¶
　右為㪚每服三錢水一中盞煎至五分去滓不拘時¶
　候温服¶
崔氏五香湯(出聖/惠方)　療毒腫¶
　　麝香(研/)青木香　鷄舌香　藿香　薰陸香¶
　　當歸　黄芩　升麻　芒硝(各三/分)大黄(五/分)¶
　右切以水六升煮取二升去滓入芒硝令烊分為二¶
<pb:KR3e0067_WYG_279-5b>¶
　服相去六七里久亦療諸卒尸諸惡氣也¶
治諸毒腫膏方亦治熱瘡(出肘/後方)¶
　　升麻　白歛　漏蘆(去蘆/頭)連翹　芒硝(各二/兩)黄芩¶
　　(去黒/心)蛇㘅草(各三/兩)蒴藋根(四/兩)山梔子仁(二十/枚)¶
　右搗碎酒浸半月以猪膏二升煎之候氣歇膏成¶
　濾去滓磁瓦器盛塗貼腫處外臺秘要有枳實¶
大黄散(出聖/惠方)　治毒腫恐惡氣入腹服此疎利毒氣¶
　　川大黄(二兩/生用)木香(一/兩)丁香(半/兩)獨活(一/兩)桑寄生¶
<pb:KR3e0067_WYG_279-6a>¶
　　射干(各一/兩)甘草(半兩/生用)麝香(一分/細研)¶
　右為散入麝香硏令勻每服五錢水一大盞煎至五¶
　分去滓食前温服¶
犀角湯(出聖/惠方)¶
　　薰陸香　青木香　鷄舌香　藿香　犀角(鎊各/二分)¶
　　　沉香(二/分)升麻(七/分)¶
　右切以水六升煮取二升半去滓分三服其間消息¶
　以意量之毒腫不治必殺人也¶
<pb:KR3e0067_WYG_279-6b>¶
麻子小豆湯(出千/金方)　治毒腫無定處或赤色惡寒或心¶
　腹刺痛煩悶者此是毒氣深腫所致也¶
　　麻子　赤小豆(各半/升)生商陸(二/升)附子(二/兩)射干(三/兩)¶
　　升麻(四/兩)¶
　右㕮咀以水四升先煮四味取二升半去滓次硏麻¶
　子碎和汁煮一沸濾去滓取爛汁煮豆其汁每服五¶
　合日二夜一以利小便為度腫退則瘥并食豆¶
消腫木香散(出御藥/院方)　治濕毒腫皮肉色不變¶
<pb:KR3e0067_WYG_279-7a>¶
　　木香　當歸　射干　莽草　大黄　黄蘖(另為/末各)¶
　　(等/分)¶
　右為細末每用藥一大匙入白麪一匙頭淡醋調稀¶
　慢火上熬令稠攤在紙花子上貼患處勿令大乾則¶
　換新藥一日四五次¶
消毒散　治諸瘡毒腫¶
　　大力子　黄芩　連翹　大黄　升麻　𤣥參(各/等)¶
　　(分/)¶
<pb:KR3e0067_WYG_279-7b>¶
　右水煎三五錢去滓無時服¶
沉香散(出聖/惠方)　治毒腫入腹心悶腹脹不欲飲食¶
　　沉香　木香　丁香　薰陸香(各一/兩)麝香(一分/細研)¶
　　川大黄(三兩剉/碎㣲炒)¶
　右為散每服四錢水一中盞煎至六分去滓不拘時¶
　候温服¶
大黄丸(出聖濟/総録)　治風毒熱結日夜疼痛心煩懊悶¶
　　大黄(切作小塊洒/微炒三兩)甘草(炙三/兩)杏仁(去皮尖并雙仁/研如膏四兩)¶
<pb:KR3e0067_WYG_279-8a>¶
　　訶梨勒(破取皮/三兩)芒硝(研五/兩)¶
　右先将三味搗羅為末後入芒硝末杏仁膏同和入¶
　煉蜜為丸如梧桐子大每服十五丸温酒下初服未¶
　利加二十丸臟腑實則三十丸量虛實服之以効為¶
　度¶
莽草散(出聖濟/総録)　治惡毒風腫不消結成堅核¶
　　莽草(剉/)附子(生去皮/臍剉)木香　白歛　桂(生去粗皮/各一兩)¶
　右為細末别以榆根剉搗絞取汁調藥於故帛上貼¶
<pb:KR3e0067_WYG_279-8b>¶
　乾則易之開一小竅出毒¶
射干飲(出聖/惠方)　治毒腫無定處或振慄惡寒心腹刺¶
　痛¶
　　射干　附子(炮刮去皮/臍各三兩)商陸根(薄切/三兩)赤小豆(炒三/合)¶
　　麻子(一升/半)¶
　右㕮咀以水五升先煮麻子取三升去滓硏麻子¶
　令破以麻子汁煮藥以豆熟為度去滓取二升分¶
　四服空心温服日夜令盡小便利即毒腫消外臺¶
<pb:KR3e0067_WYG_279-9a>¶
　秘要有升麻¶
葛根牛蒡子湯(出瘡科/精要)　治時毒大頭病是也¶
　　葛根　管仲　甘草　鹹䜴　牛蒡子(各一/兩)¶
　右細末每服三錢用水調下此病近代患者傳染多¶
　致夭枉治之者不得其法只云大熱使然不知亦有¶
　虛實表裏之分治之者須詳其汗下吐之不同大¶
　抵與傷寒頗類其中亦有可針鎌砭射出血者亦有¶
　久而敗爛出膿者其間變易百端不可不慎也¶
<pb:KR3e0067_WYG_279-9b>¶
繁栁散(出聖濟/總録)　治腫毒¶
　　繁栁(燒灰/二兩)白歛(一/兩)赤小豆(一/合)大黄(剉一/兩)¶
　右為細散以新水調和如糊塗貼腫上乾即易之以¶
　瘥為度¶
大黄傅方(出聖/惠方)　治初覺腫痛令消¶
　　大黄(剉炒/一兩)木通(剉/)葶藶(紙上/炒)莽草(各一/兩)¶
　右為末以水和之傅上乾即易一方無莽草¶
洗毒湯(出瘡科/精要)¶
<pb:KR3e0067_WYG_279-10a>¶
　　苦參　防風　甘草(炙/)露蜂房¶
　右各等分㕮咀水煮濃洗瘡腫¶
蕓薹子散(出聖/惠方)　治毒腫不消時有疼痛¶
　　蕓薹子(三/兩)桑葉(一/兩)龍葵(一/兩)牛蒡子(半/兩)¶
　右為末用漿水調塗腫處乾即易之¶
檀香飲(出聖濟/總録)　解惡毒風腫¶
　　白檀香　沉香(一塊重/三兩)檳榔(一/枚)¶
　右各於砂盆中以水三盞磨取盡濾去滓銀石銚¶
<pb:KR3e0067_WYG_279-10b>¶
　内煎沸候温分作三服¶
追風毒消腫散¶
　　附子(去尖皮/臍剉)石硫黄(硏/)天南星(生各/半兩)¶
　右為細末醋調塗腫處乾即易之¶
消毒散　消肐&KR2923;腫毒¶
　　大黄　牙硝　青黛(各等分/)¶
　右為細末水調鵞翎掃立消¶
消毒丸(出濟生/㧞萃)　治時毒疙瘩惡證¶
<pb:KR3e0067_WYG_279-11a>¶
　　大黄　牡蠣(燒/)白殭蠶(炒各/一兩)¶
　右為細末煉蜜為丸彈子大新汲水化下一丸無時¶
　内加桔梗䑕粘子尢妙¶
内消膏(出聖/惠方)　治熱毒腫¶
　　肥皂莢(二挺以好酒一/鍾浸挼取汁)青鹽　硝石(各一/分)¶
　右相和熬成膏塗於腫上日二易之¶
大黄散(出聖/惠方)　治毒腫惡瘡(方見本門/熱瘡類)¶
治毒腫不問軟硬方¶
<pb:KR3e0067_WYG_279-11b>¶
　　蜀葵根　茄子根　冬瓜根(各五/兩)¶
　右並燒候煙絶即出勿令作灰細硏以生麻油調¶
　塗於故帛上貼之如膿未出當便内消膿已出即¶
　便撮合¶
内消毒散(出聖/惠方)¶
　　白歛　白芷　白芨(各二/兩)¶
　右為細散硏生薑汁調塗乾即再塗¶
鹿角散(出聖/惠方)　治毒腫痛不可忍¶
<pb:KR3e0067_WYG_279-12a>¶
　　鹿角(一/兩)磨刀粗石(爛者/一兩)白歛(一/兩)¶
　右為末以醋塗於腫上乾即更塗¶
葱熨方(出聖濟/總録)　治惡毒風腫及白虎風痛¶
　　釅醋(五/升)葱白(切三/觔)¶
　右相和煮沸漉出葱用布帛熱裹當腫上熨之冷¶
　即更煮依前熨以瘥為度¶
保救膏(出聖濟/總録)　治諸腫毒及熱毒氣腫¶
　　椒葉(五/升)馬齒莧(連根三觔/洗浄切焙)¶
<pb:KR3e0067_WYG_279-12b>¶
　右用水五斗慢火煮時将栁木棍攪至一斗許住¶
　火放冷濾去滓将汁再熬令濃以新磁礶子盛用¶
　時以鷄翎掃藥如瘡腫痛以軟帛子貼之一方用¶
　自然汁¶
治熱毒腫方(出聖/惠方)¶
　　蔓青根　蕓臺　苖葉(各三/兩)¶
　右為散以鷄子清和貼熁乾即易¶
治項側屬少陽經中疙瘩不辨肉色不分大小及日¶
<pb:KR3e0067_WYG_279-13a>¶
　月深淺或赤硬腫痛(出濟生/㧞萃)¶
　　生山藥(一挺/去皮)&KR1181;麻子(一/個)¶
　右搗爛攤在帛上貼之如神¶
蘹香草飲(出千/金方)　解惡毒風腫或著人隂或著一邉¶
　疼痛攣急牽引小腹悶亂難忍¶
　以生蘹香草不拘多少搗絞取汁每服一合用酒三¶
　合同煎令沸空心晚食前温服一方無酒渣敷腫¶
　上冬月缺生者根亦可此是外國神方用之起死¶
<pb:KR3e0067_WYG_279-13b>¶
　回生神効¶
治一切毒腫不問軟硬(出聖/惠方)¶
　以胡葱熟搗和生油調塗之即瘥¶
竈土塗方(出聖濟/總録)　治毒腫¶
　取竈底黃土以醋硏和塗腫上日三五度¶
治一切毒腫¶
　以生大豆搗爛塗之¶
治毒腫¶
<pb:KR3e0067_WYG_279-14a>¶
　以生搗秫米和以鷄子白敷之良¶
又方¶
　以粳米久陳者蒸作飯和醋封毒腫立瘥又北人¶
　炊之甕中水浸酸食之暖五臟六腑氣¶
治背上忽腫漸如碟子不識名者¶
　用水中圓石一兩塊燒令極熱㵼入清水中沸定後¶
　洗腫處立瘥¶
治腫大如斗¶
<pb:KR3e0067_WYG_279-14b>¶
　取鷄翅毛一孔生兩毛佳右腫取左翅左腫取右翅¶
　雙腫取兩邊翅並燒灰研飲服之¶
治氣腫毒初起急痛(出肘/後方)¶
　用蔓青根大者削去上皮熱搗苦酒和如泥煮¶
　三沸急攪之出敷腫帛裹上日再三易用子亦¶
　良¶
治毒腫(出肘/後方)¶
　用决明子調塗之¶
<pb:KR3e0067_WYG_279-15a>¶
治脚腫向上至腹即殺人者(出千/金方)¶
　用赤小豆以水三斗煮令爛出豆以汁浸脚至膝每¶
　日一度瘥止若已竟入腹不須浸但煮豆食之忌鹽¶
　菜米麪等如渇飲汁瘥乃止¶
治一切毒腫疼痛不可忍者(出千/金方)¶
　用胡麻子熟搗敷之即瘥¶
李兵手即方(出外科/精要)　療毒瘡腫號呌臥不得人不識¶
　者¶
<pb:KR3e0067_WYG_279-15b>¶
　以獨頭大蒜兩顆細搗以麻油和研敷瘡上乾即易¶
　之瘥¶
治毒腫(出肘/後方)¶
　以鷄腸草敷之¶
治毒攻手足腫痛欲絶者(出肘/後方)¶
　以猪蹄一具和葱煮去渣内鹽少許以敷之¶
治毒腫痛¶
　取松枝燒研為細末塗之以帛裹其上良¶
<pb:KR3e0067_WYG_279-16a>¶
治毒腫入腹疼痛或牽小腹及腰胯痛方(出聖/惠方)¶
　用桃仁二合湯浸去皮尖及雙仁硏如膏每服以暖¶
　酒調下小彈子大日三四服¶
治熱毒腫痛不消(出聖/惠方)¶
　用桑花五兩為末生蜜調塗敷腫上¶
又方(出聖/惠方)¶
　用葵菜根和鹽搗敷之¶
又方(出聖/惠方)¶
<pb:KR3e0067_WYG_279-16b>¶
　用益母草二握去兩頭以酒三升煎取一升去滓¶
　頻服¶
又方(出聖/惠方)¶
　用鷄子清封腫上熱即易之¶
又方(出聖/惠方)¶
　用地松搗汁每服一小盞日四五服¶
又方(出聖/惠方)¶
　用狗舌草一觔去兩頭以水五升於銅器中煮汁二¶
<pb:KR3e0067_WYG_279-17a>¶
　升去滓搜麪作羮粥食之¶
治毒腫¶
　醋磨大黄塗患處即消此方得林庇民云嘗試易¶
　効¶
治毒腫(出本/草)¶
　以蕕草葉搗敷¶
治毒腫(出本/草)¶
　用石蒜搗敷貼¶
<pb:KR3e0067_WYG_279-17b>¶
治毒腫(出本/草)¶
　以生瓜菜搗貼¶
治毒腫(出本/草)　不問硬軟¶
　取楸葉十重敷腫上即以舊帛裹之日三易當重¶
　重有毒氣為水流在葉中如冬月取乾葉鹽浸良¶
　久用之或取根皮剉爛搗敷之皆効¶
治毒腫結熱(出本/草)¶
　以由跋用苦酒磨塗腫處効¶
<pb:KR3e0067_WYG_279-18a>¶
治腫毒(出本/草)¶
　用地蜈蚣水摩塗¶
治腫毒(出本/草)¶
　用地芙蓉葉搗敷貼¶
治毒腫(出聖/惠方)¶
　以瓮近下鑽一孔盛水注於腫上¶
　　　丹毒(附論/)¶
夫諸痛瘡癢皆屬於心心虚寒則癢心實熱則痛丹¶
<pb:KR3e0067_WYG_279-18b>¶
毒之病由心實熱也心生血主脈血熱則肌浮隂滯於¶
陽即發丹毒方論有云以其色赤如丹砂塗之故得丹¶
名然又有水丹白丹五色丹油丹豈專以赤為名也又¶
有赤硫天火殃火尿竈廢竈野火等方以為小兒出¶
入遊行觸犯所致此因容或有之若小兒在襁褓中未¶
能出入亦患此者是豈因犯即病乎大率皆血氣之所¶
為也○凡火丹者肉中或赤如丹塗之色痛癢不定甚¶
至遍身白丹者肌肉腫起癢痛如咬状鷄冠丹者亦名¶
<pb:KR3e0067_WYG_279-19a>¶
茱萸丹肉上粟起如鷄冠水丹者徧身熱起黄色如¶
水在皮中五色油丹亦名油腫赤流丹腫熱赤色流¶
入四肢以上皆不問大小如天火螢火殃火尿竈朱¶
田野火等丹多着少小但自腹内生出四肢者則易愈¶
自四肢生入腹者則難治○治丹毒方千金外䑓甚¶
多無出用冷物治之凡冷物無過藻菜如有患丹毒¶
熱腫等證者取渠中藻菜細切熱搗敷丹上厚三¶
分乾則易之甚良○熱毒之氣暴發於皮膚間不¶
<pb:KR3e0067_WYG_279-19b>¶
得外出則血為丹毒熱氣慓悍其發無常處大則如¶
掌甚則周流四體不急治或至壊爛出膿血發&KR0623;於¶
骨節之間則肢斷如截毒氣入腹則能殺人治法用¶
針鎌砭割不可緩治也○少陽客氣勝丹疹外發又¶
曰諸痛瘡瘍皆屬於心火土大闗又謂百端之起皆¶
自心生豈可便用辛温發散致熱勢增劇漸成臟毒¶
下血咬牙發搐大熱明矣○夫時毒者四時邪毒之¶
氣而感之於人也其後發於鼻面耳項咽喉赤腫無¶
<pb:KR3e0067_WYG_279-20a>¶
頭或結核有瘡令人增寒發熱頭痛肢體痛甚者恍惚¶
不寧咽喉閉塞人不識者将謂傷寒便服解藥一二日¶
腫起益増方悟始召瘡醫原夫此疾並無方論世俗通¶
謂丹瘤病家惡言時毒竊恐傳染考之於經曰人身¶
忽經變赤狀如塗丹謂之丹毒此風熱惡毒所為謂¶
之丹瘤與夫時毒固不同耳蓋時毒者感四時不正¶
之氣初發狀如傷寒五七日之間乃能殺人治之宜¶
精辨之先胗其脈滑數浮洪沉緊弦濇皆其侯也蓋¶
<pb:KR3e0067_WYG_279-20b>¶
浮數者邪氣在表也沉濇者邪氣深入也感四時毒氣¶
壯實之人急服化毒丹以攻之熱實以五利大黄湯¶
下之其有表證者解毒升麻湯以發之或氣軟者五¶
香連翹湯主之又於鼻内搐通氣散取十餘嚏作効若¶
㗜藥不嚏不可治之如嚏出膿血者治之必愈如左右¶
看病之人日用㗜藥嚏之必不傳染切須記之其病人¶
每日用嚏藥三五次以泄熱毒此治時毒之良法也經¶
三四日不解者不可大下猶宜和解之服犀角散連¶
<pb:KR3e0067_WYG_279-21a>¶
翹散之類至七八日大小便通利頭面腫起髙赤者可¶
服托裏散黄耆散宜針鎌砭割出血泄其毒氣十日外¶
不治自愈也此病若五日以前精神昏亂咽喉閉塞語¶
聲不出頭面不腫食不知味者即死之候然而此疾有¶
隂有陽有可汗有可下當見粗工但云熱毒則用寒藥¶
殊不知病有微甚治有逆從不可不審矣¶
　　　方¶
烏蛇膏(出和/劑方)　治風邪毒氣外客皮膚薰發成腫所起¶
<pb:KR3e0067_WYG_279-21b>¶
　不定遊走徃來時發癢痛或風毒熱盛攻注成瘡¶
　焮赤多膿瘡邊𦂳急但是風腫並皆治之¶
　　吳茱萸　藁本　獨活　白殭蠶(去絲/嘴炒)細辛¶
　　嘆椒(去目/炒)半夏　防風　赤芍藥　當歸　桂心¶
　　川芎　香白芷(各半/兩)烏蛇　黄蠟(各二/兩)乾蝎¶
　　附子(去皮尖/各一兩)¶
　右細剉以臘月猪脂二觔文火煎候白芷赤黑色為¶
　度綿濾去滓下蠟入磁器内盛每用取少許摩之令¶
<pb:KR3e0067_WYG_279-22a>¶
　熱日三一方有芒硝¶
升麻膏(出聖/惠方)　治丹&KR0473;煩熱疼痛不止¶
　　升麻　白薇(肘後作/白□)漏蘆　蒴藋(各四/兩)黄芩(二/兩)¶
　　蛇啣草　枳實(各三/兩)¶
　右搗碎以水三升浸半升再以猪膏五升煎令水氣¶
　盡去滓膏成傅上諸丹皆用之及熱瘡腫上日三經¶
　心録無枳實以治諸毒腫¶
硼砂丸(出聖濟/總録)　治丹毒遊走及魚臍瘡¶
<pb:KR3e0067_WYG_279-22b>¶
　　硼砂(研/)雄雀屎　桂(去粗/皮)獺膽(去/膜)硫黄　丹砂(研/細)¶
　　(各一/分)麝香(研一/錢)白蠟(一兩/半)天南星(三/分)鷓鴣嘴(半/兩)¶
　右除蠟搗硏為細末先将蠟於磁器内慢火上鎔下¶
　藥調為丸如梧桐子大先用針撥破瘡口入一丸醋¶
　調麪塗故帛貼兩宿痛止即掲去収藥丸可再用¶
漏蘆湯(出聖濟/總録)　治丹毒遊走搨洗後服¶
　　漏蘆(去蘆/頭)白歛　黄芩(去黒/心)麻黄(去根節湯/煮掠去沫)升麻¶
　　白薇　芍藥　大黄(剉/)甘草(炙各/一兩)¶
<pb:KR3e0067_WYG_279-23a>¶
　右粗搗篩每服五錢用水一盞半煎至八分去滓食¶
　後温服至晚再服以瘥為度¶
吳藍湯(出聖濟/總録)　搨洗丹毒¶
　　吳藍(一/兩)生地黄　升麻　石膏　黄芩(去黒/心)犀角¶
　　(鎊/)白歛　梔子仁　大黄(各半/兩)¶
　右細剉每用半兩以竹瀝一盞水七盞同煎至四盞¶
　去渣以故帛浸搨患處一日五七次¶
黄芩湯(出聖濟/總録)　搨洗丹毒癰疽始發焮熱浸淫長大¶
<pb:KR3e0067_WYG_279-23b>¶
　　黄芩(去黒/心)升麻(各一/兩半)黄連(去/鬚)芎窮(各一/兩)甘草(剉/)¶
　　當歸(去蘆/焙)羚羊角(鎊各/半兩)¶
　右細剉每用一兩以水五盞煎至三盞去渣下芒硝¶
　半兩攪勻以故帛三兩重浸藥汁濕搨患處數十¶
　遍早晩用以瘥為度¶
金花散(出三/因方)　治一切丹毒¶
　　鬱金　黄芩　甘草　山栀　大黄　黄連　糯米¶
　右各一兩生為末蜜和冷水調以鵝毛上患處¶
<pb:KR3e0067_WYG_279-24a>¶
升麻湯(一名漏蘆湯/出千金方)　治毒方及丹疹毒氣不消時發¶
　疼痛¶
　　升麻(一/兩)漏蘆　芒硝(各二/兩)黄芩(三/兩)蒴藋(三/兩)梔子(二/十)¶
　　(枚/)¶
　右㕮咀以水一斗浸良久煮取七升冷以故帛染汁搨¶
　諸丹毒上常令濕搨後須服飲子并漏蘆湯方併見¶
　前癰腫條中服之立瘥小品用治丹&KR0473;諸毒腫聖濟¶
　方内不用蒴藋一方無黄芩¶
<pb:KR3e0067_WYG_279-24b>¶
胡粉塗敷方(出聖濟/總録)　治風丹¶
　　胡粉　赤小豆　糯米　黄連(去鬚各/一兩)水銀(半/兩)¶
　　山茱萸(一/兩)¶
　右除水銀外搗羅為散生油調如糊後取水銀於掌¶
　中以津唾硏如泥入藥内硏勻先以椒湯洗丹上拭¶
　乾用藥塗敷日三兩遍¶
牛黄散　治腫丹毒¶
　　鬱金　甘草　桔梗　天花粉　蛤粉¶
<pb:KR3e0067_WYG_279-25a>¶
　右為末每服一錢薄荷湯入蜜水調服¶
四順清凉飲子　治一切丹毒積熱壅滯咽喉腫痛¶
　　當歸　甘草　芍藥　大黄¶
　右等分㕮咀每服一錢水一盞半煎至七分去渣食¶
　後温服¶
金花散(出聖/惠方)　治一切丹毒熱焮疼痛¶
　　鬱金(一/兩)黄連(一/兩)黄芩(一/兩)糯米(二/合)¶
　右為細末每用蜜水調令稀稠得所用鷄翎薄掃¶
<pb:KR3e0067_WYG_279-25b>¶
　丹上乾即便塗¶
又方(出聖濟/總録)　治赤黑丹¶
　　䜴(一/兩)香薷　蓼葉(各半/兩)¶
　右為末和入酒少許細硏成膏塗患處乾即易¶
又方(出聖濟/總録)　治丹毒遍身赤腫¶
　　茺蔚草　蛇啣草　慎火草(各一/兩)¶
　右剉搗令熟調敷患處數次¶
治丹毒¶
<pb:KR3e0067_WYG_279-26a>¶
　　蛇蛻皮(一/條)露蜂房(三/兩)新附淋草(半/斤)¶
　右以水一斗煮取四升以帛搨洗之隨手消神効¶
治一切丹毒惡氣攻刺身體赤腫疼痛不可忍方(出聖/惠方)¶
　　車前子　益母草　地膽草¶
　右爛硏塗之乾即更塗¶
又方(出聖/惠方)　治火丹¶
　　赤小豆(一/升)羊角(一/對)¶
　右同燒存性為末和蜜塗之一方以鷄子白和塗之¶
<pb:KR3e0067_WYG_279-26b>¶
　如無羊角單用小豆亦良¶
白玉石散　治赤遊丹毒腫¶
　　白玉　寒水石(各一/兩)¶
　右為末米醋調敷患處或腫至外腎有破肌用水調¶
　掃¶
又方(出千/金方)　治一切丹疹毒¶
　以水苔搗爛敷之¶
又方(出聖/惠方)¶
<pb:KR3e0067_WYG_279-27a>¶
　以生地黄搗汁塗之熱即易赤小豆亦佳¶
又方(出千/金方)¶
　以生水菘菜搗爛敷之¶
又方(出千/金方)¶
　以五葉藤搗為末水調塗之¶
又方(出聖/惠方)¶
　以五葉草搗爛塗之¶
又方(出聖/惠方)¶
<pb:KR3e0067_WYG_279-27b>¶
　以浮萍草搗爛塗之¶
又方(出百一/𨕖方)¶
　用大黄為末水和敷之¶
又方(出百一/選方)　治火丹毒¶
　以梔子仁為末水和塗之¶
又方(名拔毒膏/出千金方)　治丹毒¶
　凡天下極冷無過藻菜但有患熱腫毒并丹毒等等¶
　取渠中藻菜細切熟搗敷之厚三分乾即易之¶
<pb:KR3e0067_WYG_279-28a>¶
治諸丹神驗方(出千/金方)¶
　以蕓薹菜熱搗厚封之隨手即消如餘熱氣未愈但¶
　以三日内封使醒醒好瘥上也然縱乾亦封之勿絶¶
　歇以絶本根昔有人飲多至夜睡中覺四肢遍體骨¶
　肉疼痛比至晩頭痛目眩左額角上如彈丸大腫痛¶
　不得近手五更時至於右角至夜諸處皆到其眼遂¶
　閉合不得開幾至殞斃以種種藥治不瘥經七日余¶
　自處此方其驗如神故留之以傳來世云耳¶
<pb:KR3e0067_WYG_279-28b>¶
治五色油丹方(出千/金方)　俗名油腫若犯者多致死不可¶
　輕之¶
　用菉豆作枕頭卧甚良¶
治赤流腫丹毒　一方云治五色油丹俗名油腫若犯¶
　多致死不可輕之(出聖/惠方)¶
　取榆根白皮為末鷄子白和傅之千金翼云鷄子白¶
　和蒲席灰傅¶
又方(出千/金方)¶
<pb:KR3e0067_WYG_279-29a>¶
　搗大麻子和傅之¶
又方(出聖惠/總錄)　治丹毒流移不定¶
　以煎羊脂摩之得青羊脂最良集驗方云治人面目¶
　身體卒赤黑丹起如疥狀不治日劇遍身即殺人或¶
　用生猪肉切片貼之牛肉亦可¶
香欒皮方(出三/因方)　治諸腫丹毒發於四肢腹背頭面或¶
　赤或白或癢或痛或寒或熱者¶
　以欒皮一兩水一大碗同煎取半碗以翎毛刷患處¶
<pb:KR3e0067_WYG_279-29b>¶
　神効¶
伏龍肝散(出三/因方)　治少小諸腫丹毒¶
　用伏龍肝不拘多少為末以鷄子白和傅之日三¶
　次¶
赤小豆塗傅方(出十便/良方)　治丹毒如手掌大身體赤發¶
　痛癢或微生瘡¶
　用赤小豆搗羅為末以鷄子白調如糊塗丹上乾即¶
　易先用枸杞根煎湯洗後敷瘡如痛用水潤之¶
<pb:KR3e0067_WYG_279-30a>¶
又方(出聖濟/総録)　治赤黑丹兼治惡瘡亦治小兒白丹¶
　以猪屎燒灰細硏為散以鷄子白旋調如糊塗丹上¶
　日三五次¶
治丹毒遍身赤腫(出聖濟/總録)¶
　用生蘿蔔一味搗絞取汁調丹上日三五次¶
又方(出聖濟/總録)¶
　以惡實根五兩取時勿令見風及鷄犬剉搗熱水調¶
　敷患處乾即愈外臺秘要兼絞汁飲之佳¶
<pb:KR3e0067_WYG_279-30b>¶
治諸丹毒方(出聖濟/總録)¶
　取蕓薹汁入大黄末芒硝生鐵衣相和塗之佳¶
雞蘇塗方(出聖濟/總録)　治火丹熱毒之氣五色為定宜先¶
　傅然後服藥¶
　搗生雞蘇厚塗之¶
又方(出肘/後方)　治火丹亦療白丹¶
　研䜴和屋塵等分以苦酒調傅之¶
又方(出聖濟/總録)¶
<pb:KR3e0067_WYG_279-31a>¶
　取連錢草以鹽挼敷之¶
纒蛇丹方¶
　以雄黄為末水調塗兼用酒調服¶
治丹毒五色無常者一名鹿角散(出肘/後方)¶
　燒鹿角為末和猪脂敷之一云治面目赤黑丹如¶
　疥不急治遍身即死¶
治刪繁丹走皮中浸淫一名火丹及諸瘡疼痛(出聖/惠方)¶
　取蠐螬搗敷之糞中者尤佳一方用研以鷄子清¶
<pb:KR3e0067_WYG_279-31b>¶
　調塗之乾即再塗¶
治丹毒惡瘡五色無常者(出肘/後方)¶
　煮栗皮有刺者洗之佳¶
又方(出聖/惠方)　治發足及一切丹毒惡氣五色無常痛不¶
　可忍若壞皮膚則出膿血或發骨節即斷人四肢¶
　此蓋疽之類也¶
　搗蒜厚敷乾即易大小蒜皆可¶
治丹毒發作恐其入腹一時無藥秘方¶
<pb:KR3e0067_WYG_279-32a>¶
　急以針於紅㸃處刺出惡血使毒氣於此而散¶
纒蛇丹方¶
　用紫背草老鴉草擂搗爛塗之愈¶
治螢火丹從頭起(出千/金方)¶
　以醋塗之消¶
治火丹方(出聖/惠方)¶
　用黄芩為末水調塗上¶
治丹者惡毒之氣結成無色無定(出肘/後方)¶
<pb:KR3e0067_WYG_279-32b>¶
　以蜜和乾薑末塗之驗¶
又方治丹毒¶
　煮粟取濃汁以洗之妙¶
又方(出肘/後方)　治火丹¶
　取曲蟮糞水和如泥塗之¶
療面目身體卒得赤斑或黒斑如瘡狀或癢搔了腫起¶
　不即療之甚至殺人(出十便/良方)¶
　用羚羊角或羖羊角屑三兩水一大盞濃煎摩之¶
<pb:KR3e0067_WYG_279-33a>¶
　數百遍若無羊角用羊脂及猪脂煉候冷摩有毒¶
　者皆可用摩務令分散毒氣或水摩羚羊角塗之¶
　一方燒灰三兩細研以鷄子白調敷¶
又方¶
　以猪槽下土泥塗之又以猪肉灼熨之即瘥¶
療白丹方(出聖/惠方)　病原白丹者初發癢痛微煩腫如吹¶
　疹起不痛不赤而白色由挾風冷故然色白也¶
　以䜴為末和酒塗之搗香薷葉苦蓼敷之一方單用¶
<pb:KR3e0067_WYG_279-33b>¶
　䜴為末水調塗之¶
又方¶
　以酸模草五葉草煮汁飲之又以渣傅丹上以薺亦¶
　佳¶
治白丹水丹著人足趺及腨脛間者作黄色如火丹状¶
　經久變紫色不療皆成骨瘡也無毒非殺人疾若¶
　成骨瘡即難瘥也經言風邪客於肌中肌虛眞氣¶
　發散又被寒氣搏於皮膚外發腠理開毫毛淫氣¶
<pb:KR3e0067_WYG_279-34a>¶
　妄行則為癢也所以有風疹之疾皆由於此有赤&KR0473;¶
　者忽起如蚊蚤咬微煩且癢劇者少頃即漸漸腫起¶
　搔之隨手起有白&KR0473;者亦見此證也療之皆如療丹¶
　法也療之方搗白磁器屑以猪膏和塗之¶
療丹毒或發背及諸腫遍身赤者¶
　搗鯽魚敷數易之良或但以生魚皮燒搗末以雞子¶
　白和塗之¶
治風丹¶
<pb:KR3e0067_WYG_279-34b>¶
　以苕菷子愼火草葉土硃三件中遇便者擂碎冷¶
　水澄濾過服之効¶
又方¶
　蜜調土硃入酒少許服并擦疹上¶
治一切丹毒(出傅信/適用方)¶
　用芭蕉根搗自然汁塗及竈中黄土以水調塗¶
又方¶
　用黄栢朴硝為末水調塗之¶
<pb:KR3e0067_WYG_279-35a>¶
治火燄丹并纒腰丹¶
　用生鐵為末猪膽汁為膏調即可¶
治白丹(出聖/惠方)¶
　燒鷄屎鷄子白和塗之或以鷄糞汁拭之¶
治天母丹¶
　用陳壁泥炒出火毒以鷄子清調敷之又用絲𤓰水¶
　鷄毛蘸刷之或用老鴉草搗汁刷之¶
又方(出肘/後方)　治天母丹¶
<pb:KR3e0067_WYG_279-35b>¶
　以苧根三觔小豆四升水二斗煮浴之一方無小豆¶
　每日仍塗之¶
又方(出肘/後方)¶
　以生魚血塗之若走行皮中浸廣者名火丹至腹殺¶
　人或用魚膽和鹽傅之乾即易¶
又方(出聖/惠方)　治一切丹毒流腫¶
　用䑕粘草根勿使見風洗去土搗爛貼之絞取汁飲之¶
　亦良¶
<pb:KR3e0067_WYG_279-36a>¶
治一切丹毒徧身方(出聖/惠方)¶
　用蕓薹子一兩以酒一大盞和研去滓煎至七沸不¶
　拘時候温服一合¶
莽草膏(出聖/惠方)　療身體赤癮&KR0473;而癢搔之隨手腫¶
　　莽草(二/分)當歸　芎藭　躑躅花　大㦸　細辛¶
　　芍藥　芫花　附子(炮/)椒(各四/分)猪脂(二觔/半)¶
　右切以猪膏合煎之候附子色黄膏成濾去滓收貯¶
　以傅病日三以瘥為度一方無椒¶
<pb:KR3e0067_WYG_279-36b>¶
延年療赤白二疹丸¶
　　白术(一/觔)蔓荆子(四/分)防風(四/分)附子(三分/炮)桂心(二/分)¶
　右搗篩蜜和為丸如梧桐子大酒服十丸日二服稍¶
　加至十五丸若能作散服一錢禁食桃李雀肉青魚¶
　鮓猪肉冷水生葱此療風疹正方凡風皆由舊來有¶
　風氣所以方中不得已用桂心附子白术既用一觔附¶
　子只有三分復有防風其防風即能斷附子毒所以¶
　一物毒有一物制伏聼進止¶
<pb:KR3e0067_WYG_279-37a>¶
療丹瘾疹(出肘/後方)　病原丹&KR0473;者肉色不變又不熱但起¶
　瘾&KR0473;相連而微癢故謂之丹&KR0473;¶
　以酪和鹽煮熱以摩之手下即消也¶
又方(出聖/惠方)¶
　以白芷根葉煮汁洗之効¶
又方(出聖/惠方)¶
　以愼火草葉爛搗封之甚良一方作䕶火草¶
治凡赤&KR0473;&KR0623;時發冷即止白&KR0473;天隂冷即發方(出聖/惠方)¶
<pb:KR3e0067_WYG_279-37b>¶
　以酒煮石楠拭之極効¶
又方(出百一/選方)¶
　以酒煑蒴藋拭之良一方用葉搗塗之¶
又方(出聖/惠方)¶
　以白术末酒服方寸匙三日盡五觔忌桃李蒜青魚¶
　鮓雀肉¶
又方　治丹&KR0473;及燥瘤¶
　淋石灰汁漬之及洗之一方以石灰和醋調塗¶
<pb:KR3e0067_WYG_279-38a>¶
又方(出聖/惠方)¶
　取芥子末以酢浆水服方寸匙日三服瘥¶
又方(出聖/惠方)　療身體赤瘾&KR0473;而癢搔之隨手腫¶
　以礬石二兩酒三觔漬令烊拭上立瘥或但以水煮¶
　白礬汁¶
又其赤&KR0473;心家稍虚熱氣相搏其色赤宜作芒硝湯¶
　拭之(出千/金方)¶
　以芒硝三兩用湯一升内芒硝令消散以帛沾取拭¶
<pb:KR3e0067_WYG_279-38b>¶
　&KR0473;即漸除湯盡更合以前二件赤白&KR0473;方一方治¶
　丹毒以芒硝細研為末水調塗之¶
夫赤&KR0473;由冷濕搏於肌中甚即為熱成赤&KR0473;也得天熱¶
則劇得冷即减此方療之及治一切丹毒(出聖/恵方)¶
　取生蛇啣草搗極爛以塗之最驗¶
白&KR0473;者由風氣搏於肌中之熱熱與風相搏遂為白&KR0473;¶
　也得天隂雨則劇出風中亦劇得晴暖則减著衣¶
　身暖亦减此方療之(出聖/惠方)¶
<pb:KR3e0067_WYG_279-39a>¶
　以水煮枳實拭之佳又搗末熬膏青布裹熨之又¶
　用鷄腸草生搗爛如泥封上用五六次効亦可生食¶
　煑作菜食之益人去脂膏毒氣¶
治丹毒(出百一/選方)¶
　用豆葉搗塗之¶
治五色遊毒(出千/金方)¶
　用牛糞塗之乾即易¶
治丹毒(出肘/後方)¶
<pb:KR3e0067_WYG_279-39b>¶
　搗松葉塗之愈¶
十二味單方(出十便/良方)　療丹毒或得一物瘥方¶
　　水苔　生地黄　生松葉　蒴藋葉　慎火草¶
　　浮萍草　豆䜴(水/和)大黄(水/和)梔子(水/和)黄芩(水/和)豆葉¶
　　硝¶
　右十二味但得一物搗以貼之即瘥赤小豆末和雞¶
　子塗之無雞子水和用之¶
治纒腰丹毒(出家藏/經驗方)¶
<pb:KR3e0067_WYG_279-40a>¶
　先用麻油搽次用糯米同韮擂成膏塗¶
治積年久&KR0473;有時發動¶
　用乾地黄十分甘草五分乾漆五分术五分桂一尺¶
　搗篩酒服一匙日三服¶
療螢火丹從頭起(出本/草)¶
　以慎火草搗和苦酒塗之¶
療竈丹從兩脚起赤如火燒(出本/草)¶
　用五加葉根燒灰五兩取煅鐵傢伙槽中水塗之¶
<pb:KR3e0067_WYG_279-40b>¶
治丹毒煩熱(出本/草)¶
　用菉豆生硏絞汁服¶
治火丹瘡(出本/草)¶
　用龍葵和土搗敷之良¶
療野火丹從背上兩脇起(出本/草)¶
　用白殭蠶二七枚和愼火草搗塗之¶
治大人小兒風&KR0473;(出本/草)¶
　以吳茱萸一升酒五升煑取一升帛染拭之¶
<pb:KR3e0067_WYG_279-41a>¶
治熱遊赤腫(出本草見本/門熱腫類)¶
治&KR0623;丹赤腫(出本/草)¶
　用括蔞為末二兩釅醋調塗之¶
治&KR0623;丹毒癰腫(出本/草)¶
　以陳白芨磨敷瘡上¶
治熱腫丹毒(出本/草)¶
　以積雪草搗敷之¶
療煙火丹發從背起或兩脇及足赤如火(出本/草)¶
<pb:KR3e0067_WYG_279-41b>¶
　以景天草珎末一兩搗和如泥塗之¶
治丹毒瘤(出本/草)¶
　以蜈蚣一條乾者白礬皂子大一塊雷丸一箇百部¶
　二錢秤同為末醋調搽¶
夫大人小兒瘡腫丹毒發熱疼痛不止有&KR0623;一法面北¶
端想北滔天水山無際大寒嚴冷之氣一口吹在瘡腫之¶
處立止用法之人大忌五辛之菜五厭之肉所病之人切¶
忌雞猪魚兔酒醋濕麪等物無藥之處可用此法救人(出儒門/事親書)¶
<pb:KR3e0067_WYG_279-42a>¶
　　　疥癬(附論/)¶
夫疥與癬風毒客於肌膚所致也風毒之浮淺者為疥¶
風毒之沉深者為癬疥則多因風毒挾熱得之癬則多¶
因風毒挾濕得之疥發於手足或至於遍身癬則肌肉¶
瘾&KR0473;或圓或斜或如苔莓走散内藏汁而外有筐二者¶
莫不均有蟲也亦莫不易為之染觸也焮赤癢痛作¶
瘡有膿曰大瘡隠起帶根搔不知痛曰馬疥&KR0146;㿔含¶
漿摘破出水曰水疥癢而搔之皮起乾痂曰乾疥薄皮¶
<pb:KR3e0067_WYG_279-42b>¶
小瘡常常淫汁曰濕疥此疥之名目然也乾癬則搔出¶
白屑索然彫枯濕癬則淫如蟲行搔之多汁風癬則爪¶
擦痺頑不知痛癢牛癬則狀如牛領皮厚而堅其有¶
時則微癢白點相連是之謂狗癬輪郭全無縱橫不¶
定是之謂刀癬此癬之種類然也疥癬治法驅風殺蟲¶
固已然殺蟲於其外亦須以硫黄輕粉蠟礬之輩服¶
餌而内濟之庶絶其根矣若夫腫而濕者有熱槁而乾¶
者無熱用藥加减又當權行¶
<pb:KR3e0067_WYG_279-43a>¶
　　　方¶
加減八風散(出聖濟/總録)　治風毒疥癬¶
　　獨活(去蘆頭/四兩)防風(去/叉)黄耆(剉/)甘草(炙令赤色剉/各一兩一分)¶
　　𤣥参　苦参　芎窮　秦芃(去苖各/一兩)白术(炒令/紫色)¶
　　松脂(各一兩/一分)蛇床子(三/分)黄連(去/鬚)芥子　天門冬(去/心)¶
　　(焙各/一兩)丹參　人參　防己　芍藥　白歛　細辛¶
　　(去苖/葉)桂(去粗/皮)蒴藋(各一/兩)蒺藜子(炒乾/去刺)楓香脂(各一/兩一)¶
　　(分/)麻黄(去根/節)杏仁(去皮尖及/雙仁炒)木通(剉/)甘菊花　白¶
<pb:KR3e0067_WYG_279-43b>¶
　　芷(各一/兩)山茱萸(一兩/一錢)生乾地黄(焙二/兩)地骨皮　菖¶
　　蒲(各一兩/一分)逺志(去心/一兩)磁石(三兩以火燒通赤/入酒中淬十遍)¶
　右為散每服二錢空心用生薑蜜湯調下晩再服漸¶
　加至三服¶
䕡茹膏(出千/金方)　治一切惡瘡疥癬疽瘤¶
　　䕡茹　狼牙　青箱　地榆　藜蘆　羊蹄根¶
　　當歸　扁畜(各二/兩)蛇床子　白歛(各六/分)漏蘆(二/分)¶
　右搗以苦酒浸一宿明旦以煎成猪膏四升煎三上三¶
<pb:KR3e0067_WYG_279-44a>¶
　下膏成絞去渣加後藥如左¶
　　雄黄　雌黄　硫黄　礬石　胡粉　松枝(各二/兩)¶
　　水銀(三/兩)¶
　右細研看水銀散盡即傾前件膏中以十隻筯&KR0884;數¶
　百遍止用磁器宻貯封固勿令泄氣煎膏法必㣲火¶
　敷藥不可近目及隂先硏雄黄等令細候膏小冷即¶
　和傅之¶
瘡藥如神膏¶
<pb:KR3e0067_WYG_279-44b>¶
　　黄芩　黄蘖　黄連　當歸鬚　川芎　白芷¶
　　𤣥參　殭蠶　防風　斑猫(十/枚)全蝎(十/枚)蛇床子¶
　　荆芥　花椒　檳榔　巴豆(十/粒)紫草¶
　右㕮咀入香油半碗浸藥春秋五日夏三冬七熬黑¶
　色為度再下烏桕油一小碗半寸斷栁槐條一握及¶
　用槐栁枝條攪令勻濾浄再下硫黄雄黄黄丹輕粉¶
　隨多少用下明礬一錢為率先用乳香研細下急攪¶
　勻候只將油敷瘡¶
<pb:KR3e0067_WYG_279-45a>¶
瘡藥方(出瘡科/精要)　治諸般疥癬小兒眉臉盛風並皆治¶
　之¶
　　輕粉(一/錢)雄黄(一/錢)大楓子肉(三/錢)蛇床子(半/升)膽礬(一錢/半)¶
　　芒硝(二錢/半)明礬(一錢/半)信(一錢/半)¶
　右為末用黄龍骨青龍皮龍鬚各一兩半納香油六¶
　鍾&KR0392;枯去渣又加入黄蠟硫黄各一兩半同藥末和¶
　膏於瓦瓶内收貯用之佳¶
烏蛇散一名五參散(出聖/惠方)　治疥癬久不瘥遍身頭¶
<pb:KR3e0067_WYG_279-45b>¶
　面皆生皮膚瘙癢¶
　　烏蛇(酒浸炙黄色/去皮骨三兩)漏蘆(去蘆頭/一兩半)大黄(剉碎炒/令香)𦍑活¶
　　(去蘆/頭)丹參　沙參(去蘆/頭)𤣥參　五加皮　甘草(炙/赤)¶
　　(色/剉)白殭蠶(炒/)乾蝎(炒去土/各一兩)麻黄(去根節/二兩)附子(炮裂/去皮)¶
　　(臍半/兩)¶
　右為散每於食後薄荷湯調下二錢至晩再服以瘥¶
　為度一方無乾蝎¶
天麻膏(出瘡科/精要)　治疥癬赤秃手足癬皮剥起瘑瘙疳¶
<pb:KR3e0067_WYG_279-46a>¶
　瘡侵蝕疼痛膿汁浸淫蔓延經久不瘥者¶
　　草烏頭　釣苓根　木鱉子(用/仁)天麻　藜蘆¶
　　川芎　狼毒　輕粉(各二/分)粉霜(二分/另研)黄蠟(六/兩)臘猪¶
　　脂(二/兩)油(一/觔)¶
　右細剉如麻豆大於油内煎至焦紫色令冷濾去滓¶
　上火入黄臘猪脂鎔開再重綿濾過入輕粉粉霜攪¶
　凝磁盒内收貯用以塗之¶
黄耆丸(出瘡科/精要)　治腎臟風虛攻注手足頭面麻痺痛¶
<pb:KR3e0067_WYG_279-46b>¶
　癢或生疥癬腫焮¶
　　黄耆　烏藥　茴香(炒/)地龍(去/土)川椒(去/目)川練子(炒/)¶
　　防風　赤小豆　白蒺藜(去/刺)海桐皮　威靈仙¶
　　陳皮(各等/分)¶
　右為細末酒糊為丸如梧桐子大每服三十丸空心¶
　温酒送下¶
天麻散(出瘡科/精要)　治白秃疳瘡及風毒疥癬¶
　　藜蘆　天麻　狼毒　白芷　菌草　釣苓根¶
<pb:KR3e0067_WYG_279-47a>¶
　　草烏頭　管仲　細辛(各半/兩)輕粉(一/錢)雄黄(二/錢)¶
　右為細末每用藥半兩紙一重綿裹入油三兩浸經¶
　三日外蘸指擦患處如稍乾更添油二兩添至三兩¶
　止換藥其効如神¶
疥癬藥方¶
　　輕粉(一/錢)雄黄(一/錢)大楓子(三/錢)蛇床子(半/升)膽礬　明礬¶
　　信(各一/錢半)芒硝(二錢/半)硫黄(一兩半已/上為細末)黄蠟(一兩/半)香油¶
　　(六/兩)¶
<pb:KR3e0067_WYG_279-47b>¶
　右用槐條栁皮各一兩葱鬚二兩二味下清油熬枯¶
　不用濾出下黄蠟鎔化次下前藥再攪少時為度¶
除濕散　大治一切風毒疥癬瘙癢狀如風癩¶
　　苦參　何首烏　荆芥穗　蔓荆子　薄荷(各一/兩)¶
　　白芷　天麻　川芎　防風(並生/用)烏蛇(酒浸二宿/焙各半兩)¶
　右為細末每服三錢茶酒下無時日進三服六日¶
　一浴令汗出宣通一月膚澤如故¶
苦參丸(出聖/惠方)　治遍身瘙癢癬疥瘡瘍¶
<pb:KR3e0067_WYG_279-48a>¶
　　苦參(四/兩)𤣥參　黄連(去/鬚)枳殻(去瓤/麩炒)獨活(去蘆/頭)大黄¶
　　(剉碎炒/香熟)防風(各二兩/去尖)黄芩(去黑/心)梔子　菊花(各一/兩)¶
　右為細末搗千下丸如梧桐子大每服三十丸&KR0308;水¶
　下食後日進三服茶酒任下亦得¶
如聖散　治疥風瘡癬¶
　　蛇床子(四/兩)黄栢　苦參　䕡茹(各二/兩)白礬　狗脊¶
　　藜蘆　剪草　輕粉　胡粉(各半/兩)¶
　右為細末清油調搽¶
<pb:KR3e0067_WYG_279-48b>¶
治疥疽諸瘡方(出千/金方)¶
　　水銀　胡粉(各六/分)黄連　黄蘖(各八/分)薑黄(十/分)礬石¶
　　附子　苦參　蛇床子(各三/分)¶
　右水銀胡粉另研如泥餘為末以煎成猪膏合和研¶
　令調以敷之一方無薑黄¶
丹砂膏(出聖/惠方)　治久疥癬瘡癢不止宜用此殺蟲¶
　　丹砂　雄黄　雌黄(各三/兩)乳髪(洗/浄)松脂　白蜜¶
　　䕡茹(各三/兩)猪脂(二/觔)巴豆(十四枚去/皮心細研)¶
<pb:KR3e0067_WYG_279-49a>¶
　右先以猪脂煎髮消盡内松脂蜜三上三下去渣内¶
　諸末更煎一沸上以敷之一方用蠟不用蜜¶
徐長卿散塗方(出聖濟/總録)　治諸疥癬久不瘥者¶
　　苦參　附子(生去/皮臍)吳茱萸(泡焙/乾炒)旱蓮子　細辛¶
　　石硫黄　菖蒲　半夏(生/用)¶
　右等分搗羅為散先以油煎葱白色黄将油和藥¶
　末塗仍先以湯浴了手足並用被覆更将火桶子¶
　安被内蓋令熱兩上瘥¶
<pb:KR3e0067_WYG_279-49b>¶
大黄膏　治惡疥癬瘡¶
　　信(一錢/半)巴豆仁　雄黄(各一/錢)大黃　黄芩　黄連¶
　　硫黄(各二/錢)黄栢(四/錢)¶
　右用好酒煮巴豆焦黑去巴豆不用入黄蠟四錢作¶
　麪入油量稀稠擦塗¶
八仙散(出瘡科/精要)　治遊風腫癢疥癬或因洗頭遊風瘙¶
　　癢生瘡¶
　　細辛　荆芥　白芷　川芎　黄芩　防風　甘草¶
<pb:KR3e0067_WYG_279-50a>¶
　　地骨皮(各等/分)¶
　右為粗末每用藥二兩水兩碗煎十沸去滓熱搨患¶
　處¶
何首烏散(出和/劑方)　治脾肺風毒攻衝遍身疥癬瘙癢或¶
　生瘾&KR0473;搔之成瘡肩背拘攣肌肉頑痺手足皴裂風¶
　氣上攻頭面生瘡及治紫癜白癜頑癬¶
　　荆芥穗　蔓荆子(去白/皮)蚵蚾草(去/土)威靈仙(洗/浄)防風¶
　　(去蘆/叉)何首烏(去蘆/叉)甘草(炙/)¶
<pb:KR3e0067_WYG_279-50b>¶
　右各五升搗羅為末每服一錢食後温酒調下沸¶
　湯亦得¶
袪風丸(出聖濟/總録)　治一切疥癬頑瘡¶
　　槐芽(焙/乾)皂莢芽(焙乾各/一觔)苦參(三/兩)防風(去/义)𦍑活(去蘆/頭各)¶
　　(三兩/三分)烏蛇(一條酒炙/去皮骨)史君子(一兩/半)¶
　右為末煉蜜和丸如梧桐子大每服三十丸空心酒¶
　下夜蜜湯下¶
水銀膏　治瘑瘡疥癬無名惡瘡但是手足瘡疥浸¶
<pb:KR3e0067_WYG_279-51a>¶
　淫多汁久而蟲生塗之¶
　　黄蠟(一/兩)䕡茹(一兩/剉)蛇床子(微/炒)白礬(枯/)水銀(各二/兩)¶
　　黄連(剉二/兩)¶
　右用臘猪脂七兩熬膏下三件剉藥煮至焦紫色去¶
　渣再入蠟鎔開出火稍凝下水銀礬石攪勻每用塗¶
　摩¶
如意散(出直/格方)　治疥癬無時痛癢愈發有時不已久新¶
　者¶
<pb:KR3e0067_WYG_279-51b>¶
　　吳茱萸　牛蒡子　荆芥(各一/兩)牡蠣(半/兩)輕粉(半/錢)¶
　　信砒(二/分)¶
　右為細末硏勻每服臨臥炒一錢油調遍身搓摩上¶
　一半如後有癢不止更少旋塗之股脾之間聞香悉¶
　愈(出宣/明論)¶
海桐散　治疥癬¶
　　海桐皮　䕡茹　黑狗脊　蛇床子　硫黄(各半/兩)¶
　　輕粉(一錢/七分)¶
<pb:KR3e0067_WYG_279-52a>¶
　右為細末油調擦疥癬上薰鼻中¶
一掃散　治疥癬¶
　　荆芥　防風　地骨皮　薄荷　甘草　苦參¶
　右各等分兩為細末蜜為丸空心茶清送下或用散¶
　凉蜜水下不過三五服即痊可大人每服用三錢¶
苦參丸　治疥癬¶
　　苦參　荆芥　何首烏　威靈仙　胡麻子¶
　　蔓荆子(各等/分)¶
<pb:KR3e0067_WYG_279-52b>¶
　右為細末水糊為丸如梧桐子大每服三十丸茶湯¶
　送下食後服¶
治疥癬¶
　　硫黄　井泉石　鵝管石　白礬　黄栢　雄黄¶
　　(各等/分)¶
　右為末香油調搽¶
治疥癬¶
　　雄黄　盆硝　雌黄(半/錢)舶上硫黄(半/錢)人言(少/許)¶
<pb:KR3e0067_WYG_279-53a>¶
　　斑猫(少/許)¶
　右為末用黄蠟小油少許和為一塊外用小油化開¶
　擦之¶
治遍身瘙癢明目爽神¶
　　威靈甘草石菖蒲　苦參胡麻何首烏¶
　　藥末二錢酒一碗　渾身瘙癢一時無¶
樺皮散(出和/劑方)　治肺臟風毒遍身瘡疥及瘾&KR0473;瘙癢¶
　搔之成瘡又治面上風刺及婦人粉刺¶
<pb:KR3e0067_WYG_279-53b>¶
　　杏仁(去皮尖用水一碗於銀銚内/熬候水减一半取出放冷乾)荆芥穗(各二/兩)¶
　　枳殼(去瓤用炭火燒存性/取出於濕紙上冷)樺皮(燒成灰/各四兩)甘草(炙半/兩)¶
　右除杏仁外餘藥都搗羅為末却将杏仁另研令¶
　極細次用諸藥末漸漸入研令勻每服二錢食後¶
　温酒調下日進三服瘡疥甚者每日頻進¶
大檳榔散(出瘡科/精要)　治乾濕疥癬¶
　　輕粉(一/錢)硫黄(一/錢)黑狗脊(半/兩)紅娘子(一/箇)大檳榔(一/箇)¶
　右為細末每用藥半錢放手掌中臨臥時油調如¶
<pb:KR3e0067_WYG_279-54a>¶
　糊兩手搓摩極熱鼻内聞之及摩擦疥上隔日再用¶
　甚者不過三上¶
治久疥癬方(出聖/惠方)¶
　　白礬(半兩搗/為末)亂髮(兩塊雞/子大)¶
　右用清麻油一盞煎如稀餳輕粉罩連炙塗一兩上¶
　立効¶
又方(出聖/惠方)¶
　　鷰子糞(㣲/炒)斑猫(燒/灰)¶
<pb:KR3e0067_WYG_279-54b>¶
　右等分搗為末油調塗之¶
治一切風癬疥癩腎溼下注風瘡成片經年不瘥者¶
　&KR0146;瘡等疾亦治之¶
　　羊蹄根(五塊用乾地上獨行赤色/者佳近水黒义根不可用)肥皂莢　白礬¶
　　(少/許)生薑(一/塊)明硫黄(少/許)¶
　右用搗極細丸如彈子大先以温漿水淋洗瘡去¶
　膿血痂㾦以軟帛拭乾然後用藥丸滚搽瘡上停¶
　一時辰再用淡漿水不犯手淋洗浄須臾間瘡上¶
<pb:KR3e0067_WYG_279-55a>¶
　追出紅血絲網為度此係瘡内風蟲也見此即瘥如¶
　不愈隔一二日再如此上藥治之二三次必愈如藥¶
　丸乾了以蜜和開再丸之瘡生過脚面以軟乾柿¶
　薄切片子榻上即瘥¶
防風羌活散　治疥癬風瘡¶
　　防風　羌活　全蝎　薄荷　荆芥(各一/兩)¶
　右為細末每服三錢酒調服茶清亦可無時服¶
治久疥癬¶
<pb:KR3e0067_WYG_279-55b>¶
　　水銀　礬石　黄連(一作/雄黄)蛇床子(各一/兩)¶
　右為末以猪脂七合和攪不見水銀為度熟傅之¶
　一方加藜蘆一兩又云䕡茹一兩療諸瘡神驗無比¶
雄黄散　治疥癬¶
　　石膏　牡蠣(燒各/一兩)雄黄(一/錢)硫黄(三/錢)¶
　右為細末好油一盞内巴豆仁十箇熬紫焦去巴¶
　豆調藥抹擦疥癬¶
防風丸　治一切風瘡疥癬皮膚搔痒成瘾&KR0473;¶
<pb:KR3e0067_WYG_279-56a>¶
　　防風(去/叉)蟬殼(各一/兩半)猪牙皂莢(酥炙去皮/子一兩半)天麻(二/兩)¶
　右搗為細末用精羊肉煑熟搗爛以酒熬為膏丸¶
　如菉豆大每服三十丸荆芥或酒茶湯下¶
四生散　治腎臟風疥癬等瘡及眼目昏花視物不見¶
　此藥主之一名四聖散¶
　　白附子(下注生瘡/用黑附子)沙苑蒺藜　黄耆　羌活(各二/兩)¶
　右為細末每服二錢鹽酒湯下空心服若於猪腰子¶
　切開夾藥在内合定拴住紙裹煨熟尤妙又有患赤¶
<pb:KR3e0067_WYG_279-56b>¶
　眼晴痛不可忍臨臥一服目反大痛至二鼔時方得¶
　睡更三四服乃愈再有頑癬經年服藥俱不効後¶
　得此藥三四服盡除此方治人腎臟風及眼疾頑¶
　癬無不効¶
治疥癬方¶
　用藜蘆細搗為末以生油調敷之¶
治疥癬膿泡¶
　以五倍子燒存性為末栢油調塗¶
<pb:KR3e0067_WYG_279-57a>¶
治疥癬風瘡¶
　用狗舌草為末和塗之即瘥四月五日採莖暴乾¶
防風散　治諸癬疥¶
　　防風(去/叉)天麻(各二/兩)陳橘皮(湯浸去白/焙一兩)¶
　右為細散每服三錢空心酒調服¶
治脾肺風毒攻衝生瘡癬方¶
　　升麻　桃白皮　苦參(各半/兩)¶
　右細剉用水二斗煎取一斗去滓候温洗之¶
<pb:KR3e0067_WYG_279-57b>¶
治諸瘡疥癬久不瘥者¶
　　水銀(一/觔)臘月猪脂(五/觔)¶
　右以鐵器中壘竈用馬通火七日七夜勿住火出之¶
　停冷取膏去水銀不妨别用以膏傅一切瘡無不¶
　應手立瘥一方又用水銀粉和猪脂塗之¶
又方¶
　特牛尿(一用乳牛/尿  升)羊蹄根(半觔/切)¶
　右以牛尿漬羊蹄根一宿日曝乾復内尿中取盡止¶
<pb:KR3e0067_WYG_279-58a>¶
　作末傅諸瘡一方和猪脂用更精¶
滑肌散　治風邪客於肌中渾身瘙癢至生瘡疥及脾¶
　肺風毒攻衝遍身瘡疥皴裂乾濕發瘡日久不瘥¶
　皆治之¶
　　剪草(七兩忌/見火)輕粉(一/錢)¶
　右為細末瘡濕用藥乾摻瘡乾用麻油調藥傅之¶
烏龍丸　治遍身風瘡瘙癢疥癬等疾服之清風熱¶
　利膈化痰唾治肺氣不和此藥推陳致新去腸垢¶
<pb:KR3e0067_WYG_279-58b>¶
　治證甚多要能用度¶
　　皂角(肥者不拘多少炙刮去皮弦搥碎甜水/煮熟取濃汁去滓銀器内熬成膏放冷)¶
　　黑牽牛(不拘多少微炒令/香熟研取頭末)¶
　右將藥末與皂角膏和丸如梧桐子大每服三五十¶
　丸氣血虛者一二十丸食後温水送下無病氣實人¶
　一兩箇月一服取利三五行不傷正氣身體輕健肌¶
　膚光澤永無風痰疥癬之疾一方用酒下¶
治疥癬諸瘡　治肺受邪毒運於四肢久而不散以生¶
<pb:KR3e0067_WYG_279-59a>¶
　内蠧¶
　　硫黄(舶/上)白礬(枯各/半兩)¶
　右為細末乾者香油調敷溼者乾摻¶
蒼术丸¶
　　蒼术(米泔浸/去皮)何首烏(半/觔)¶
　右為細末酒糊為丸如梧桐子大每服六七十丸¶
　空心酒下¶
疥癬惡瘡方¶
<pb:KR3e0067_WYG_279-59b>¶
　以滿尺不蛀皂角三條炙去弦核為末米醋二大¶
　盞煑如鎔膠濾清汁入黄連末半兩輕粉二錢調¶
　抹候癬發時惡水出便可先以椿樹白皮搔破後塗¶
　藥三兩上便瘥¶
凡諸瘡癬初生時或始痛癢即以後各單方救之(出肘/後方)¶
　用鹽嚼塗之○又以榖汁傅之○又以蒜墨和傅之¶
　(千金翼/蒜作酥)○又以薑黄傅之○又以鯉魚鮓糝傅之○¶
　又以牛李子汁傅之若不瘥以前諸大方治之¶
<pb:KR3e0067_WYG_279-60a>¶
如聖散(出瘡科/精要)　治渾身瘙癢抓之成瘡及&KR1034;&KR0473;之類¶
　右以蠶沙一升水二斗煎至一斗濾去滓夜卧避風¶
　處淋洗水冷即拭乾便睡¶
治久疥癬(出濟生/㧞粹方)¶
　以臘猪脂不拘多少同生白礬杏仁少加輕粉搗爛¶
　擦之¶
治疥癬有汁¶
　以松脂末入輕粉先用油塗却摻上松脂一二次即¶
<pb:KR3e0067_WYG_279-60b>¶
　安頑者三兩度瘥¶
治頑癬久不瘥者¶
　用防風通聖散一帖全料依方法煎熟乗熱於浴¶
　堂内服之次先合下梨蘆荆芥各等分為細末每¶
　用一抄就於浴堂内乗熱用手揉揩藥於瘡患處¶
　如燥冄用藥揉揩候藥在身上良久然後冄澆湯¶
　用手不住揉揩為妙次用温湯豁去展拭乾出¶
　最妙¶
<pb:KR3e0067_WYG_279-61a>¶
山梔子散(出聖濟/總録)　治一切癬疥¶
　搗山梔子仁為細末炒過以蜜蒸三五度五更時酒¶
　湯下一匙許¶
疥藥神効散(出徳/生堂)　治乾濕膿窠諸腫疥癬等證有効¶
　　梹榔(一/兩)全蝎(半/兩)蛇床子(一/兩)倭硫黄(一兩/半)¶
　右化開硫黄入荆芥穗末滚數沸候冷再加輕粉二¶
　錢再碾又加山茶半兩更妙右為細末先將小油滚¶
　過候冷調藥擦瘡上仍以兩手搓藥開氣神効用荆¶
<pb:KR3e0067_WYG_279-61b>¶
　芥末三錢¶
附子膏(出聖/惠方)　治一切疥癬惡瘡不瘥¶
　　附子(一枚剉/搗為末)鯽魚(一枚長/五寸)亂髮(如雞/子大)猪脂(四/兩)¶
　右先以猪脂煎魚亂髮令消濾去渣入附子末熱攪¶
　膏成旋取塗之¶
四聖膏　治風疳癬疥或痛經年不効者及一切惡瘡¶
　　清油(半/觔)巴豆(去皮/三錢)當歸(半/兩)輕粉(一/錢)¶
　右將油慢火熬次下巴豆當歸熬至黒焦不用又下¶
<pb:KR3e0067_WYG_279-62a>¶
　黄蠟輕粉鎔開冷定盆子盛每用量瘡搽之¶
臭黄膏(出聖/惠方)　治風瘡疥癬久不瘥¶
　　臭黄(研/)亂髮(燒/灰)蕪荑(各半/兩)硫黄(一分/細研)杏仁(半兩湯/浸去皮)¶
　　(尖雙/仁研)吳茱萸(半/兩)粉脚(半兩/細研)¶
　右為細末散以生麻油調塗於兩手心合手於股内¶
　夾藥一宿如未痊者次夜更塗兼喫蜜酒使醉神¶
　効¶
水銀膏(出聖/惠方)　治疥癬瘡經年不瘥¶
<pb:KR3e0067_WYG_279-62b>¶
　　水銀　白礬　蛇床子　雄黄　䕡茹(已上各/一兩)¶
　右入煉好猪脂半觔都研候水銀星盡便用敷之日¶
　三兩上兼治小兒頭瘡¶
浴遍身瘡疥及厲風癬¶
　以滚鹽水浴之極妙¶
治癬及惡瘡疥蜘蛛咬者¶
　用生鐵同蒜磨生油敷並得¶
治疥癬滿身作瘡不可治者(出肘/後方)¶
<pb:KR3e0067_WYG_279-63a>¶
　用何首烏以水煎令濃於盆中洗之甚能解痛生¶
　肌一方有艾等分¶
治白癜癧痬及風惡瘡癬¶
　用絡石木連藤取汁敷瘡上¶
治久疥癬方(出聖/惠方)¶
　用川烏頭七枚生用搗碎以水三大盞煎一大盞去¶
　渣温洗之¶
神効療熱瘡疥癬癢痛不可忍者¶
<pb:KR3e0067_WYG_279-63b>¶
　先用泔清洗瘡去痂拭乾看瘡大小用硝石硏末¶
　和生麻油如麪糊以塗瘡上三兩度瘥¶
治一切疥癬方(出聖/惠方)¶
　取巴豆四五粒細研以油一合半以慢火熬一食久¶
　先喫山梔子湯一碗夜塗此藥一兩上瘡痂乾剥落¶
　神効¶
三黄膏(出楊氏/家藏方)　治瘡癬疥癆紫白癜風¶
　　雄黄(另/研)雌黄(另/研)砒(另研三味/各半錢)白礬(另/研)蛇床子(取/末)¶
<pb:KR3e0067_WYG_279-64a>¶
　　䕡茹(三味各/一兩)白膠香(一錢/叧研)輕粉　黄丹¶
　右&KR2018;用麻油四兩入巴豆四枚煎黄色去巴豆入各¶
　衆藥又入黄蠟少許熬成膏子先用荆芥湯洗後¶
　用藥摻之¶
麝香䕡茹散(出楊氏/家藏方)　治疥癬¶
　　麝香(另研/三錢)水銀(一分白錫一/分結砂子)¶
　右件䕡茹末同研勻每用三錢生麻油調成膏抓破¶
　瘡疥擦之日三兩次用¶
<pb:KR3e0067_WYG_279-64b>¶
苦參丸(出御藥/院方)　治肺毒邪熱頭面生瘡疥癬並宜¶
　服之¶
　　苦參¶
　右為細末粟米和飯丸如梧桐子大每服三十丸空¶
　心米飲送下¶
栢脂膏(出濟生/㧞萃方)　治乾溼疥癬¶
　　栢油(一/觔)黄蠟(半/觔)杏仁(四十五/箇剉碎)朴硝(一/撮)¶
　右研巴豆令極細餘並為細末入巴豆和勻煉蜜丸¶
<pb:KR3e0067_WYG_279-65a>¶
　如梧桐子大¶
治疥癬(出本/草)¶
　　粉霜　雄黄　雌黄(末各一/錢半)藜蘆(末一/兩)汞(二/錢)¶
　　摩風膏(半/兩)¶
　右打和葱煎清油調搽¶
又方(出永類/鈐方)¶
　以夜卧醒不語津搽甚良¶
又方(出永類/鈐方)¶
<pb:KR3e0067_WYG_279-65b>¶
　用醋磨鐵銹水兼炒過青鹽白礬擦之¶
又方(出永類/鈴方)¶
　刮東向見日壁泥摩擦良¶
又方(出永類/鈴方)¶
　以雞子殼燒灰油調搽¶
一上散(出誠/効方)　治諸般疥癬必効¶
　　雄黄(通明者/可用碎)熟硫黄(各半/兩)斑猫(三個去翅/足研碎)黑狗脊¶
　　(五/錢)寒水石(六/錢)蛇床子(半兩/炒)¶
<pb:KR3e0067_WYG_279-66a>¶
　右另研雄黄硫黄寒水石如粉次入斑猫和勻蛇床¶
　子黑狗脊另為細末同研勻先用湯洗疥癬去痂油¶
　調手中擦&KR0623;鼻中嗅三兩次擦上可一上即愈也如¶
　痛甚腫滿髙起者加寒水石一倍如不苦癢只加狗¶
　脊如㣲癢只加蛇床子如瘡孔中有蟲加雄黄如喜¶
　火炙湯燙者加硫黄即嗅不止亦愈¶
治一切男女人渾身疥癬一家易染經年搔痒不効者¶
　(出䕶/命方)¶
<pb:KR3e0067_WYG_279-66b>¶
　　百部(半兩/碎切)亂髮　木香(碎/切)㯽榔(搥/碎)苦參(各一分/碎切)¶
　　南椒(三/錢)鯽魚(一觔不要見/水切成片)¶
　右以油五兩煎令得所去藥却用麝香一分膩粉¶
　一錢硫黄半兩雄黄半兩同研令勻入在油内更煎¶
　攪五七沸磁器盛之非時使也¶
三神丸(出十便/良方)　治一切疥癬¶
　　地龍(二/條)蝎稍(三枚/去毒)白殭蠶(二十四枚/炒去絲嘴)¶
　右&KR2018;藥研令極細分作二服小兒作五服温酒調下¶
<pb:KR3e0067_WYG_279-67a>¶
　服藥了然後浴¶
五龍膏(出十便/良方)　治疥癬¶
　　硫黄　白礬　白芷　川椒　吳茱萸¶
　右五味等分為細末煎油調塗之¶
去風瘙疥癬(出本/草)¶
　用碧海水煮浴之¶
治䘌蝕疥癬瘻蟲咬(出本/草)¶
　以鹽膽水敷之瘡有血者不可敷¶
<pb:KR3e0067_WYG_279-67b>¶
治瘡痍風瘙瘙癢疥癬(出本/草)¶
　以鈞樟皮煎湯洗之¶
治乾濕癬疥(出本/草)¶
　以胡粉一分粉之即瘥¶
治瘡疥癬(出本/草)¶
　取野苧根醋摩敷之¶
治疳䘌疥癬(出本/草)¶
　以海桐皮水煮服¶
<pb:KR3e0067_WYG_279-68a>¶
治風疹疥癬(出本/草)¶
　以積雪草用鹽挼汁傅之¶
又方(出本/草)¶
　取栁白皮細切以猪脂煎取汁傅之¶
治疥癬(出本/草)¶
　用礬石和桃仁葱湯浴之可出汗也¶
治疥癬瘡(出本/草)¶
　以百部根火炙浸酒空腹飲之¶
<pb:KR3e0067_WYG_279-68b>¶
治蟲瘡疥癬(出本/草)¶
　用翦草浸酒服之¶
治疥癬(出本/草)¶
　以槐葉煎湯服皮莖同用¶
治疥癬蟲瘡毒腫(出本/草)¶
　以甖盛桐子瀝入油摩傅瘡上¶
治疥癬殺蟲(出本/草)¶
　以硫黄生研傅之¶
<pb:KR3e0067_WYG_279-69a>¶
治疥癬惡瘡(出本/草)¶
　以天南星搗敷之¶
治風瘡疥癬(出本/草)¶
　用鬼皂莢作湯浴之¶
治疥癬風瘙(出本/草)¶
　用蒴藋皮作湯浴之良¶
治惡瘡疥癬¶
　用石灰淋汁洗之¶
<pb:KR3e0067_WYG_279-69b>¶
又方¶
　用菖蒲根搗為末油調塗之¶
又方¶
　用鴛鴦肉以酒浸汁令熱傅瘡上令更易其肉不可¶
　食即棄之¶
又方¶
　用羊蹄根搗絞取汁入膩粉少許調如膏塗癬上三¶
　五遍即痒如乾即用猪脂調和敷之¶
<pb:KR3e0067_WYG_279-70a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_279-70b>¶
　¶
　¶
　¶
　¶
　¶
　¶
　¶
　普濟方卷二百七十九¶
