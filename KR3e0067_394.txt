# -*- mode: mandoku-view; -*-
#+TITLE: 普濟方
#+DATE: 2015-08-24 23:06:58.466756
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR3e0067_WYG_394-1a>¶
欽定四庫全書¶
　普濟方卷三百九十四　明　周王朱橚　撰¶
　　嬰孩吐瀉門¶
　　　總論¶
夫小兒吐瀉因傷風冷或傷暑熱或兒啼未定氣息未¶
調以乳乳之逆於上則停胸膈致令嘔吐氣逆於下則¶
傷腸胃致令泄瀉上下氣逆吐瀉俱作若只吐不瀉者¶
逆其吐必有痰𤼵驚者十無一生若只瀉不吐或吐瀉¶
<pb:KR3e0067_WYG_394-1b>¶
俱𤼵者日久不退亦變陰癎治之當斷其乳輕者週時¶
重者三日須與稀粥服藥速効十全八九或者不信是¶
言小兒以乳妳為本慮其嗞煎不肯暫斷殊不知因乳¶
所傷致令此病若以所傷乳乳之如抱薪救火藥何功¶
之有不然則誠難以安痊其間不斷乳服藥得安者盖¶
輕患也亦有因輕致重夭横者多矣　凡小兒初吐發¶
驚者尚可救治以玉散子青金丹不退珍珠丸急下之¶
次與神寶丹若唇紅焦者琥珀散葢内熱故也不退必¶
<pb:KR3e0067_WYG_394-2a>¶
死又云吐妳不止大便不通靣黒氣喘必死不治凡權¶
斷乳候吐瀉定捻去乳少少與之使不再作凡吐瀉服¶
藥湏要令飢如服了不得便喫物喫乳則引吐再為害¶
也凡小兒暑月吐瀉冷熱輕重各有治法不可槩用如¶
吐瀉身熱煩渴心懆大便黄沫小便赤少暑瀉也黄龍¶
丸甘露散白虎湯香薷湯五苓散杏仁丸有傷食者必¶
吐瀉酸臭妙丸子下之次益黄散二者不退如小便通¶
利大便白色腸鳴吐瀉多渇少食附香丸参术附散术¶
<pb:KR3e0067_WYG_394-2b>¶
附膏半硫丸神寳丹防驚其間有糞白腥臭油膩便成¶
疳瀉有乆成疳瀉者亦有治法　小兒泄瀉傷積而作¶
瀉者初以補藥治不止之時須當下去其積積下其瀉¶
自止下之宜與小沉香煎丸理虚中積甚良多與服之¶
或以小塌氣丸又不下更與三稜煎服切不可以意轉¶
藥恐成滌蕩矣積滯已下與服調胃温脾藥及既濟丹¶
此乃理積止㵼夏月暴㵼由其臟寒虚滑利泄速與契聖¶
丹如滑不禁進殢腸散次與契聖既濟丹若洞利其瀉¶
<pb:KR3e0067_WYG_394-3a>¶
不常發作駭人速與殢腸未了次與术附湯稍與遲緩¶
其候必更療瀉之理豈可相待　夫自汗不利者由血¶
不榮虚於表也自利無汗者由氣不衞虚於裏也其或¶
有自利亦自汗者榮衞皆虚也凡為人止藉血榮氣衞¶
扶育身體血既不榮氣又不衞裏外不相㕘上下不升¶
䧏闗竅不開通經絡不調適榮衞不循環臓腑不充實¶
則醫工何以良餌性命何以保持夫水糓不分自利腸¶
胃怯弱自利臟腑不和冷熱相制自利隂陽不調自利¶
<pb:KR3e0067_WYG_394-3b>¶
榮衛不順自利已上自利皆由氣虚得之初生小兒忽¶
爾自利者與順胃平調隂陽制其冷熱和其臟腑分其¶
水榖生其胃氣則内外充實何泄利有作宜以参苓白¶
术散加以車前瞿麥薑&KR0037;同煎更量虛實加减(錢氏論/篤病訣)¶
(安去黄承務子二嵗病瀉衆醫止轉瀉十餘日其証便/青白乳物不消身凉加哽氣昏睡醫謂病困篤錢氏先)¶
(以益脾散三服補肺散三服三日身温而不哽氣後以/白餅子㣲下之又與益脾散三服利止何以然利本脾)¶
(虚傷食初不與大下惜置十日上實下虚脾氣弱引肺/亦虚補脾肺病退即身温不哽&KR0148;是也有所傷食仍下)¶
(之也何不先下後補曰便青為下臓冷先下必太虚先/實脾肺下之則不虚脾更後補之也又云小兒傷於風)¶
<pb:KR3e0067_WYG_394-4a>¶
(冷吐瀉醫謂脾虚以温補之不已後用冷藥冷治之又/不已謂本傷風醫亂攻之因脾氣積虚内不能散外不)¶
(能解至十餘日觧証多睡露晴身温風在脾胃故大便/不聚而為瀉當去脾間風風退則痢止宣風散主之後)¶
(使君丸補其胃然錢氏用宣風散去脾風使君丸補胃/雖用有理其治未周錢氏治此病先以益黄散三服補)¶
(令脾胃氣實盖宣風散用牽牛檳榔等痢藥先補脾後/宣風散去脾風後神實丹使君丸治之此法多愈語人)¶
(曰錢氏經用宣風其理若何荅曰失多矣余所以先用/益黄散者譬曰彭祖觀井自繋大木仍以車輪覆其上)¶
(然後敢觀之為防其虚而無失也多趙不犀鈴轄女四/嵗七月中瀉食物不化水榖不分  渇少食進退四十)¶
(餘日召醫或作食或作水瀉疳瀉或用五苓散紫丸子/六神丸益黄散并雜藥攻之無效在後見聞食名揜口)¶
(哭而噦時時煩召余視曰渇飲過多脾胃受濕則水榖/不分兼畏食而物不化是脾虚中有積主人曰何知也)¶
<pb:KR3e0067_WYG_394-4b>¶
(荅曰素問云脾胃受濕則水榖不分孫氏曰脾虚者畏/食進退者有積又問曰何治也荅曰益黄散紫丸子二)¶
(藥可主笑曰服多矣荅曰譬如聚千夫舉重不如得一/烏獲挟萬矢以妄射不如得一逢䝉大抵藥不得其當)¶
(雖多亦奚以為盖前醫用藥不知次序連序服不知多/少補瀉不知輕重所以無效今用益黄散補一日六服)¶
(進三日即㣲食與紫丸子㵼三五次再益黄散補一日/六服連進三日喜食瀉止尚有渇以参术散十日安主)¶
(人問曰久㵼之病何再瀉也荅曰經云邪之所凑其&KR0148;/必虚補其虚而後其病除也今病因食積留滯先補次)¶
(除所畜之物然後再補之主人曰善醫國學劉傑秘校/子年四嵗六月中㵼泄米榖不化數  止轉月餘不退)¶
(召余視之見兒食田雞肉少頃所食肉即從大便中經/過遂問莫先食肉否曰近日食物不化并藥丸隨大便)¶
(中出余曰食廩不蔵是門户不守也得守者生失者死/此子脾虚之甚余自厯醫未嘗見有經過之食乃失守)¶
<pb:KR3e0067_WYG_394-5a>¶
(之病也宜用附子主人曰莫太燥余曰江河欲竭引别/𣲖以還流燈燭將殘假他油而再熖此盖隂之至極須)¶
(當以陽藥急救之主人聽用余用附子皂心土訶子為/丸米湯下一日六服連進三日即大便漸疎食尚未化)¶
(與术附膏煎冷一日四服病退一半與益黄散頓服一/日冷進六服進三日糞稠而米榖化後参术散六神丸)¶
(前後共治十日安愈主人曰皂心土何意也余曰治病/之法須揣本以尋末沂流而討源其所由盖脾属土益)¶
(土附子訶子接助脾氣問曰藥何冷服曰冷服熱不炎/上治法出何書余曰若執古法守株待兎也  林友編)¶
(修孫男三嵗六月中㵼利不止視之見瀉糞酸臭妳片/不化又有黄水小便赤少知傷熱乳也當斷乳一日服)¶
(千金丸五苓散即效林惜不肯斷乳服藥三日病増欲/以感應丸下益黄散補助林不信自將白术散金粟服)¶
(三日不效又易一醫以火煆龍骨赤石脂炮木香訶子/服三日瀉甚召余曰理當下食斷乳即安今病虚耗亦)¶
<pb:KR3e0067_WYG_394-5b>¶
(當斷乳非附子不能起生林大不信至長楫而退至三/更驚疼氣急唇口手足俱冷煩渇大㵼乃急召余曰病)¶
(已後時素問曰夫病以成而後藥之亂已成而後治之/譬猶渇而掘井闕而借兵不亦晩乎林漸請試救之余)¶
(曰還舞為戯則宫室皆動何不止其舞則宫室自定傷/乳吐㵼則精神昏憒何不止其乳則吐瀉自止巢氏云)¶
(小兒霍亂須暫㫁乳今當斷乳三日頻與稀粥隨証服/附子林從以附子末半錢薑棗煎水中頓冷服半盏至)¶
(四更又進二服病少减五更與神室丹二服退七分來/日依前一服相間神室丹後参术散千金丸三日病除)¶
(時與少妳調理五日全安林問曰純陽小兒何敢用附/子余答云譬賊害良民兵刄不可不用病勢既成毒藥)¶
(不可不投盖攻其外邪客氣烏能傷其本哉食陳氏二/子大者五嵗腹疼陣陣嘔吐酸臭次者三嵗  物不化)¶
(㵼糞酸臭召余視之並用紫丸子下之益黄散補之主/人曰受病不同何用藥同答曰大者腸疼吐酸因食傷)¶
<pb:KR3e0067_WYG_394-6a>¶
(也宜下之孫氏云腹内疼成陣來時嘔吐酸如因傷食/得瀉補自然安小者泄瀉酸臭亦傷食也法當温之虚)¶
(秘方云食㵼重當瀉脾虚用補虚再傷宜再取何患病/難除二子瀉補俱安凡有積聚當下即下凡有虚損當)¶
(補即補随其虚實而用也出仁存孫氏曰吐㵼纔生便/惡心乾吐霍亂汗相侵舌  唇緋雙眼閉揺頭髮直一)¶
(如針心悶&KR0148;粗而脇動口生白沫命難存来生此候須早/理有瘡脾閉命沉沉  錢氏論云小兒初生三日内吐)¶
(瀉壯熱不思乳食大便不消或白色當下之是傷食/也後和胃下用白餅子和胃用益黄散主人又云小)¶
(兒初生三日已上至十日吐瀉身温凉不思飲食大/便青白色乳食不消此上實下虚也若&KR0119;兼見肺証)¶
(主睡露睛喘氣心主驚悸飲水脾主困倦多睡肝主呵/欠頓心腎主不語畏明當㵼兒黄藏補脾益黄散主之)¶
(此上証多病於秋夏也又云秋夏吐㵼五月二十五日/已後吐㵼身壯熱此熱也小兒臓腑十分中九分熱也)¶
<pb:KR3e0067_WYG_394-6b>¶
(或因傷熱乳食吐乳不止㵼深黄色玉露散主之六月/十五日以後瀉身温似熱臓腑六分熱四分冷也嘔吐)¶
(冷熱不消㵼黄白色似渇或食乳或不食乳前少服益/黄散食後多服玉露散七月七日以後吐㵼身温凉三)¶
(分熱七分冷也不消乳多似睡悶多哽氣長出氣睡露/睛唇白多噦欲大便不渇食前多服益黄散食後少服)¶
(玉露散八月十五日以後吐㵼只冷無陽也不能食乳/乾噦㵼青褐水當補脾益黄散主之不可下也又云吐)¶
(瀉争工廣親北宅四大王宫五太尉病吐㵼不止米榖/不化衆醫用補藥薑汁調服六月中服温藥一日而加)¶
(喘吐不定錢曰當以凉藥治之所以然者謂傷熱在内/也用石膏湯三服并服之衆醫皆曰吐㵼多而米榖不)¶
(化當補脾何以用凉藥王信衆醫又用丁香散二服前/後至日不可服此三日内必服滿身熱飲水吐逆如所)¶
(言所以然者言六月熱甚伏入腹中而令引飲熱傷脾/胃即大吐㵼也醫又行温藥即上焦亦熱故喘而飲三)¶
<pb:KR3e0067_WYG_394-7a>¶
(日當死衆醫不能治復召錢至宫中見有熱証次白虎/湯三服更以白餅子下之一日减藥二分二日三日又)¶
(與白虎湯各二服四日用石膏湯一服旋合麥門冬黄/芩腦子牛黄天竺黄茯苓以朱砂為衣與五丸竹葉湯)¶
(化下熱退而安云馮承務子五嵗吐㵼壯熱不思食錢/氏曰目中黒睛少而白睛多靣色㿠白此子必多病靣)¶
(色㿠白神甚也黒睛腎也睛属水本怯虚而故多病也/縱長成必飢膚不壯不奈寒暑易入脾胃亦更怯虛不)¶
(可縱酒慾若不保養不過壯年面上常無精神光澤者/如婦人之失血也今吐痢不食壯熱者傷食也不可下)¶
(下之虚入肺則嗽入心則驚入脾則㵼入腎則益虚此/但以消積丸磨之為㣲有食也如傷食甚則下不下則)¶
(成癖也實在内乃可下之下畢補脾必愈若随其虚實/無不效者又云廣親宫七太尉七嵗病吐㵼是時七月)¶
(其証全不食而昏睡睡覺而悶亂哽氣乾嘔大便或有/或無不渇衆醫作驚治疑故睡也錢曰先補脾後退熱)¶
<pb:KR3e0067_WYG_394-7b>¶
(與使君子丸補脾石膏湯退熱次日又以水銀錢硫黄/二物末之生薑水調下一字錢曰凡吐㵼五月内九分)¶
(下而一分補八月内十分補而無一分下此是脾㵼也/醫妄治之至於虚損下之即死當只補脾若使君子丸)¶
(即緩錢又用温胃益脾藥止之醫者李生曰何食而呃/錢曰脾虚而不能食津少即欬逆曰何㵼青褐水曰腸)¶
(胃至虚冷極故也錢至而愈又凡小兒吐瀉當温補之/余毎用理中丸以温其中以五芩散導其逆連與數服)¶
(兼以異功散等温藥調理之往往便愈若以虚損當速/生其胃氣宜附子理中丸并金液丹研末煎生薑米飲)¶
(調灌之惟多乃效胃氣已生手足漸煖隂退陽回然猶/&KR0146;癡即减金液丹一二分増青州白丸子壹二分同研)¶
(加上服以意詳之漸减金液丹加白丸子兼用異功散/𦍑活膏温白丸鈎藤飲子之類調理至安仍頻與躬雖)¶
(至危亦於死中救生十得八九與儒門事親書云小兒/身熱吐㵼腹滿不進飲食可急  牛黄通膈丸過四五)¶
<pb:KR3e0067_WYG_394-8a>¶
(行則自愈矣盖乳食便属水甚則成湿以治濕法治之用/燥藥非也又水瀉不止可用五芩散益元散各停用新)¶
(水調下二三錢頻服不拘時若暴速注下甚者属火凉/膈通聖亦可治之用者勿輕非深於造化者未易語此)¶
(又久㵼不止至八九月間變為秋深冷痢泄㵼者清白/時撮痛乳癖不化可用養脾丸如黍米大毎服二三十)¶
(丸欲飲米下三日愈益黄散亦可熱湯氏云小兒熱瀉/者大便黄而赤或有沫乃臓中有  積成因産母飲酒)¶
(多或生下傷温藴熱醫者不明但用訶子豆䓻等藥如/水洗石既不識証故不辨冷熱用藥又不得法所謂讀)¶
(方三年而恨無病可治及至治病三年無方可用信乎/紙上之語不可全慿一則悟得其理二則求師指迷三)¶
(則聞見頗多如此方有通透之理不然咫尺千里也雖/有治法妙方而不能别其寒温虚實又安得其理哉宜)¶
(服黄連等藥小駐車丸亦可服之又冷㵼者乃脾虚受/冷至令水榖不化泄㵼注下若依錢氏當以益黄散主)¶
<pb:KR3e0067_WYG_394-8b>¶
(之此地古人以此藥為補殊不知今人所稟不同内青/皮有吐刼可服又傷食瀉者又名聚腹不宜即補先用)¶
(食藥或紫霜丸取其積盡然後可補又曰此㵼難止亦/不宜補再傷又㵼宜節飲食用進食丸取下積令盡次)¶
(以錢氏加减益黄散一服可止此切要治法或漢東王/先生家寳小兒吐妳説云小兒吐妳有數般  是風疾)¶
(所至則其吐可止也吐妳更夹痰纔吐却即生風若止/却後其風無止處更入外風則潮心悶胃管後變驚風)¶
(胃主四肢胃痰涎閉却即搐心主神被外邪所干即驚/不定故變驚風也故止主吐即驚風發手足搐搦口眼)¶
(飜張頭項強舉雖多服各藥亦不能救又小兒吐妳鼻/青客風傷肺客風外風也鼻青肺之外應也液間煩躁)¶
(肺&KR0148;逆而為之也身上發熱肺主身之毛皮邪所傷故/發熱宜下傷寒藥後平胃氣耳又小兒吐妳唇黒多哭)¶
(是傷脾須夹痰也唇是脾之外應食所傷故黒其夹痰/者脾能生涎故痰衝胃而吐妳食又小兒吐妳身熱其)¶
<pb:KR3e0067_WYG_394-9a>¶
(妳成片子者是胃有熱積久則生風也其人四肢生瘡/多渇靣黄是也若吐不化夫青水是胃冷其人必靣青)¶
(唇白是也宜煖胃止之又小兒乳食不化腹急氣逆病/証須進塌氣丸二三服不却胷膈却進觀音散二三服)¶
(但生胃氣藥皆可以意與文之又乳母不忌口食生冷/物冷氣入乳則腹變環又不捻除之仍以此乳乳兒冷)¶
(乳入腹與胃氣相逆則腹脹氣逆肚疼或為㵼亦依前/項藥調理如果不退却用𦍑活膏治之  錢氏論云生)¶
(下吐初生小兒拭小兒口中穢惡不盡咽入喉中故吐/木𤓰丸主之又曰傷風吐瀉身温乍凉乍熱睡多氣粗)¶
(大便黄白色吐嘔乳食不消時咳嗽更有五臟兼見証/當煎入藏君臣藥先大青膏後益黄散如先曽下减無)¶
(下証慎不可下也此乃脾肺受寒不能如食也便王氏/子三嵗口吐不㵼自吐數次昏困連日不消大  堅實)¶
(召余曰是本傷食吐逆不合昏困唇紅此疾大逆以妙/丸子定吐消琥珀散鎮驚權住妳一日吐定喫物不□)¶
<pb:KR3e0067_WYG_394-9b>¶
(大便未通主人以為無事更不服藥因與乳多再吐痰/乳而復昏困愚曰不可再吐又時時虚&KR0148;大便亦不通)¶
(靣黒氣粗是形氣相失靈秘方云吐妳不止大便不通/靣黒氣粗秘死急以珍珠丸下痰食主人曰既吐何不)¶
(用慢驚藥防之而用凉藥答日本欲生急驚為傷乳食/作吐法當温藥盖兒大便三日不通唇紅頰赤小便赤)¶
(皆熱証也故先治食後以凉藥今吐雖定大便首尾五/日不通内以四順飲外以蜜導法得通不甚多以宣風)¶
(散去脾間風再利糞令稀仍困不醒睡散二服困退喜/食愚曰雖食而目鮮唇紅廢拭靣目㣲腫虚氣不悦必)¶
(欲發驚急以青金丹夀星丸射香餅琥珀散各二服不/退乃辭曰萬靈之要所全者形一身之先所存者氣今)¶
(形氣已失知不乆生也主人曰醫人之好利如此後易/數醫因驚而卒别一子只吐神昏又一女只一吐聲嗄)¶
(二子皆三嵗更不可救/信乎吐之為害甚也)¶
<pb:KR3e0067_WYG_394-10a>¶
　　　吐哯(附論/)¶
夫小兒吐哯者由乳哺冷熱不調故也兒乳哺不調則¶
停積胷膈因更飲乳哺前後相觸氣不得宣流故吐哯¶
出診其脉浮無苦也又云哯乳與嘔逆不同宜細詳之¶
哯乳飽後哯出者是又云小兒生下有中吐哯妳形候¶
妳不稳而從口角頭流出身微熱口鼻㣲冷靣目青黄¶
眼慢此候因乳母房室淫泆兒子呌更將乳與喫而隂¶
陽不順兒子胸膈不快喫乳停滯在於胃不消化而冷¶
<pb:KR3e0067_WYG_394-10b>¶
致此所治者先以睡驚沉飲子夾丁香散與服夾活脾¶
散調理即愈(歌曰乳母寒温不節量致令壅滯在胸堂/更加新乳相投觸不得通宣入胃腸此名)¶
(哯妳須調理診得輕浮尚不膜妨口眼時時動不停吐中/時覺乳生腥眼渾青碧生白  汗出津津脚似氷氣細元)¶
(因傷胃冷氣粗却是欲生驚是風從脾宜醫治煖胃和/脾氣乃平此候寒熱相勝使然也氣急則是胃實當凉)¶
(則愈若顖門䧟下氣細當生胃氣若渾身熱甚者氣出/喘粗若不急治必作又云此候是驚妳衝胃或氣交妳)¶
(衝脾或是氣妳或是病妳致吐逺聞腥氣與蛜&KR1417;丸氣/細脉沉與調胃散)¶
　　　方¶
當歸湯治小兒吐哯¶
<pb:KR3e0067_WYG_394-11a>¶
　　當歸　黄芩　甘草　芎藭　黄連(各一/分)細辛¶
　　乾姜(各二/分半)¶
　右切以水二升煑取八合服半合日三温服¶
黄耆湯治小兒吐哯胸中冷氣停結¶
　　黄耆　人参(各三/分)當歸(切/焙)芍藥　甘草(炙/剉)芎藭(各/一)¶
　　(兩/)細辛(去苗葉/一分)¶
　右粗搗節毎服一錢水七分盞煎至四分去滓分温¶
　二服早晩各一量兒大小加减¶
<pb:KR3e0067_WYG_394-11b>¶
藿香散治小兒吐哯嘔逆身熱靣青不進乳食¶
　　藿香(一錢/半)丁香　人参　白术　茯苓　神麯¶
　　匾豆(各半/錢)¶
　右為末毎服半錢罌粟飲温調下陳皮煎米飲亦得¶
荳&KR0371;散治吐妳¶
　　肉豆蔲(麵裹炮赤熟/去麫為末)草菓(炮去皮/各一兩)&KR1190;砂(去/皮)甘草(炙/)¶
　　肉桂(不見火/各一錢)陳皮(半錢/去白)¶
　右為末毎服半錢米飲調下¶
<pb:KR3e0067_WYG_394-12a>¶
麝香湯治小兒吐哯胸膈痞滿乳飲停積¶
　　麝香(研/)木香　人参　沉香(剉/)赤茯苓(去黒皮/各一分)丁¶
　　香(半/分)¶
　右粗搗篩毎服半錢水半盞煎數沸去滓分温二服¶
藿香散治吐妳¶
　　藿香(半/両)何首烏　白扁豆　甘草(炙/)糯(各等/分)¶
　右為細末半錢用水一小盞入淡竹茹煎至七分臨¶
　卧空心服¶
<pb:KR3e0067_WYG_394-12b>¶
治吐妳腹脹方¶
　　代赭石　麝香　巴豆(各一/分)赤石脂　杏仁(各半/両)¶
　右為細末蜜圓如桐子大米飲下日三小一丸百日¶
　一嵗二丸¶
橘皮湯治小兒吐哯膈上冷(方見本門/嘔吐類)¶
消乳丹治小兒飲乳過多胸膈不快或多吐哯大便妳¶
　瓣不消亦宜令乳後常服¶
　　木香　丁香　青橘皮(炒/黄)肉豆蔲(各半/兩)牽牛子(炒/黄)¶
<pb:KR3e0067_WYG_394-13a>¶
　　(一/錢)¶
　右為末滴水和丸如針頭大毎服三粒至五粒粘在¶
　妳頭上令兒吮之¶
塩黄散治小兒初生吐不止¶
　　塩(両黄/米大)牛黄(兩粟米/大研)人參　白茯苓(各一小/豆大)甘草¶
　　(兩小豆/大炙)¶
　右搗研四味為末丸以乳半合煎三五沸入牛黄末¶
　攪匀分减服之¶
<pb:KR3e0067_WYG_394-13b>¶
小兒哯乳方此證哯哺吐下狀如霍亂¶
　　甘草(炙/)人參　當歸　乾薑(各一/分)¶
　右為末水一升煑取五分服三日内麝香半分尤佳¶
菖蒲丸治小兒吐乳喘促¶
　　菖蒲　人參(去蘆/頭)赤茯苓(各半/両)¶
　右為末煉蜜和丸麻子大毎服三丸以生薑湯化下¶
　量兒大小以意加减¶
人參散治小兒吐乳令乳毎服¶
<pb:KR3e0067_WYG_394-14a>¶
　　人參(一両去/蘆頭)生薑(切焙/乾)陳橘皮(湯浸去白瓤/焙各半両)¶
　右為散毎服三錢以水一中盞煎至六分去滓分温¶
　二服令兒乆飲稍乳效一方有蘇葉¶
治小兒吐妳方¶
　　雄黄　馬牙硝(各一/分)壁魚兒(五/枚)¶
　右藥入磁碗内研如泥以乳汁半合調之使藥注子¶
　内灌少許把兒頭項&KR0913;吐出黒血即定¶
治小兒咬妳吐下方¶
<pb:KR3e0067_WYG_394-14b>¶
　　豆蔲　母丁香　宣連(各一/両)¶
　右為散空心米飲調下半錢¶
玉真散治小兒吐乳¶
　　白术(半/兩)半夏(七/個)椒(半分去/目汗)¶
　右為末毎服半字水一呷調下大者一字¶
青皮散治哯妳¶
　　青皮　滑石　硫黄(研各/一錢)¶
　右為末毎服半錢藿香湯調下¶
<pb:KR3e0067_WYG_394-15a>¶
麝香丸¶
　　麝香(一錢/研)丁香(搗/末)杏仁(去皮尖雙仁/炒研各一分)¶
　右為末以粟米飲圓如麻子大毎服五丸人參湯量¶
　兒大小研下傅氏活嬰内有麻黄無丁香棗肉為丸¶
丁香丸治小兒乳後吐哯不止(方見本門痢/類一作散)¶
治小兒傷食吐乳方¶
　　丁香　石連肉　枇杷葉(薑汁塗炙/熱各等分)¶
　右為末毎服一錢半飲調下¶
<pb:KR3e0067_WYG_394-15b>¶
玉露散治小兒吐妳面色赤熱煩懆¶
　　不灰木(煅/)滑石(等/分)¶
　右為細末毎服半錢或一字生油并水調下¶
治吐妳方¶
　　母丁香(三七/粒)殭蠶(七個洗浄/去粉炒)¶
　右焙乾為末毎服一字煎棗湯調¶
治小兒吐妳方¶
　　生薑　橘皮(等/分)¶
<pb:KR3e0067_WYG_394-16a>¶
　右煎湯與乳母服乳兒效¶
枇杷葉散治小兒吐乳不定¶
　　枇杷葉(拭去毛㣲/炙黄色)母丁香(各一分一方/只用丁香)¶
　右為散令乳母乳頭上塗一字與兒吮之兒大煎棗¶
　湯調下不拘時¶
又方¶
　　生地黄(汁/)人參(各一/合)¶
　右粗和煎三五沸徐令兒服之¶
<pb:KR3e0067_WYG_394-16b>¶
鹽䜴丸治小兒哯乳不止宜服此立效兼小沉香煎丸¶
　　醎豉(七粒口内/含去皮)膩粉(一錢/七)¶
　右研圓如麻子大毎服三丸至五丸藿香湯下乳頭¶
　吻亦得¶
莎草根散治小兒吐乳¶
　　莎草根(炒去/毛)甘草(炙剉各/半両)¶
　右為散毎服一錢水七分盞煎至分去滓分温二服¶
　早晚各一量兒大小加减¶
<pb:KR3e0067_WYG_394-17a>¶
人參湯治小兒吐哯乳母服(方見本門/噦逆類)¶
妙功散治小兒吐妳不止¶
　用藜蘆(洗/焙)為末以少許吹入鼻中噴三両次立止¶
治小兒吐乳四肢皆軟謂之中人¶
　用桂心三兩水二升煑取一升半分三服又以濃滓¶
　塗五心常令温煖¶
暖胃正氣湯治小兒吐乳及治霍亂吐瀉用核木皮以¶
　水煎服生廣南如桑株¶
<pb:KR3e0067_WYG_394-17b>¶
治小兒吐妳方¶
　取田中地龍糞一兩研末空心粥飲調下半錢不過¶
　三二服愈又方以韮根汁滴豇大入口中差¶
治小兒吐乳黄色方¶
　以驢乳喫令大腸稍稍得利即毒氣便散¶
又方¶
　取新熱馬屎一塊紱汗半合灌之效¶
小兒百日内積痰在胸膈吐乳方¶
<pb:KR3e0067_WYG_394-18a>¶
　取書中白魚七枚焼灰細研以乳調一字服之¶
又方¶
　取故壁下鼠蝜七枚炙令焦細研以乳汁調半字服¶
又方保安散治小兒胃氣虚損因成吐妳¶
　　五倍子(一個生用/濕紙裹煨)¶
　右為細末毎服一錢米泔水調下不拘時候若禀受¶
　怯弱用湯畋盪過(平江所刋李侍郎朝正編類集本/草方中余長子小孫服之皆効)¶
異功散治吐乳胃虚¶
<pb:KR3e0067_WYG_394-18b>¶
　　人參　白术　茯苓　陳皮　肉豆蔲　木香¶
　　藿香葉　甘草(各等/分)¶
　右為末毎服一錢冬𤓰仁湯下欲止吐住瀉陳皮米¶
　飲調下¶
觀音散治身冷吐乳加全蝎慢驚隂癎¶
　　人參　白术　白茯苓　陳皮　扁豆　蓮肉¶
　　藿葉　薏苡仁　丁香　甘草(各等/分)¶
　右為末毎服一錢木𤓰蘇塩湯下如風痰在胸停積¶
<pb:KR3e0067_WYG_394-19a>¶
　而吐則與小紅丸¶
治小兒吐乳¶
　　母丁香(不拘/多少)¶
　右為末飯丸如芥子大毎服五七丸鉛白霜湯下作¶
　散子煎亦得¶
吐乳不止恐成痺方¶
　　靈砂(一/粒)青州白丸子¶
　右同研為末米飲調下量兒大小與之吐久虚者對¶
<pb:KR3e0067_WYG_394-19b>¶
　用靈砂親試有効¶
治小兒吐乳大人吐食¶
　用仙人杖水煑服¶
治小兒吐乳補虚羸止渴¶
　以牛乳入生薑葱白煎量服¶
　　　噦逆(附論/)¶
夫小兒氣弱不能勝乳致乳滿胃中氣既不得傳導復¶
過呼吸風冷則使胃氣上逆故令噦又胃中虚冷其人¶
<pb:KR3e0067_WYG_394-20a>¶
不能食者飲水即噦能節其乳食仍㴘氣則噦自愈矣¶
　　　方¶
木香丸治小兒脾胃虚寒噦逆不止¶
　　木香　草豆蔲(去/皮)青橘皮(去白/焙)㯽榔(剉/)陳橘皮¶
　　肉豆蔲(去殻/一果)京三稜(炮剉/一両)¶
　右為末麫糊和丸如緑豆大毎服五丸温生薑湯下¶
　或棗湯下量大小加减¶
人參丸治小兒胃寒多噦¶
<pb:KR3e0067_WYG_394-20b>¶
　　人參　白茯苓(去黒/皮)陳橘皮(去白/焙)白术　半夏(湯/洗)¶
　　(去滑各/半分)甘草(炙/剉)乾薑(炮各/一分)¶
　右為末麫糊和丸如黄米大毎服十丸或五丸煎藿¶
　香湯下量兒大小加减¶
肉豆蔲丸治小兒胃虚不思乳食噦逆膈悶¶
　　肉豆䓻(去皮/一枚)生薑(切焙乾/一錢)木香(一/錢)青橘皮(浸去白/焙一分)¶
　　人參(一/分)白术(一/分)¶
　右為末白麫糊丸如菉豆大毎服五丸米飲下不拘¶
<pb:KR3e0067_WYG_394-21a>¶
　時¶
訶藜勒散治小兒吐噦不止¶
　　訶藜勒皮(一/分)人參　㯽榔(剉/)甘草(炙/)陳橘皮(湯浸/去白)¶
　　(切/炒)沉香(剉各/半兩)¶
　右為散毎服一字或錢半至一錢七量兒大小煎麥¶
　蘖湯調下¶
人參丸治小兒胃寒多噦不入乳倉¶
　　人參　白茯苓(去黒皮/各一分)白术　木香　山羊　丁¶
<pb:KR3e0067_WYG_394-21b>¶
　　香¶
　右為細末白麫糊丸如緑豆大毎服七丸乳前生薑¶
　湯下量兒大小加减¶
丁香補胃丸治小兒胃氣虚噦逆¶
　　丁香(一/錢)藿香葉(一/分)附子(炮裂去皮/臍二錢)定粉(炒/研)㯽榔(剉/各)¶
　　(一/分)¶
　右為末滴水丸如桐子大毎服一丸至二丸米飲下¶
　不拘時量兒大小加减¶
<pb:KR3e0067_WYG_394-22a>¶
丁香散治小兒噦不止¶
　　丁香　藿香　白茅根(剉各/一分)人參(半両去/蘆頭)花葉桑¶
　　(一両㣲治吐逆/不定方各一分)¶
　右為散三四嵗兒毎服一錢以水一小盞入生薑少¶
　許煎至五分去滓不拘時熱服量兒大小加减治乳¶
　生薑不用¶
人參散治小兒噦逆不止心神煩悶¶
　　人參(去蘆/頭)白术　白茯苓(各半/兩)甘草(炙㣲赤/剉碎)¶
<pb:KR3e0067_WYG_394-22b>¶
　右為散毎服一錢以水一小盞煎至五分去滓不拘¶
　時稍熱服量兒大小以意加减¶
麥門冬散治小兒多噦心胸煩悶¶
　　麥門冬(一兩去/心焙)甘草(一分炙/㣲赤剉)人參(去蘆/頭)陳橘皮(湯/浸)¶
　　(去白/瓤焙)厚朴(去粗皮薑汁塗炙/令香熱各半兩)¶
　右為散三四嵗兒毎服一錢水一小盞煎至四分去¶
　滓稍熱頻服量兒大小加减¶
枇杷葉散治小兒胃氣虚冷噦逆不止¶
<pb:KR3e0067_WYG_394-23a>¶
　　枇杷葉(炙去/毛)丁香(各一/錢)白茅根　人參(各一/分)¶
　右為細散毎服半錢或一錢&KR0745;馬齒莧湯調下不拘¶
　時量兒大小以意加减¶
遂愈散治小兒噦逆不止不進乳食及吐瀉霍亂不安¶
　煩懆不得睡腹脹小便赤澁煩渇悶乳傷寒霍病皆¶
　効¶
　　滑石末(一/錢)丁香(二七粒/為末)藿香末(半/錢)¶
　右同研勻細毎服一字或半錢生油調下量兒大小¶
<pb:KR3e0067_WYG_394-23b>¶
　加减¶
草豆䓻散治小兒噦不進乳食¶
　　草豆&KR0371;(三枚/去皮)甘草(一分炙/㣲赤剉)人參(半兩去/蘆頭)¶
　右為散毎服一錢以水一小盞煎至五分去滓不拘¶
　時温服量兒大小加减¶
麝沉散治小兒噦逆¶
　　麝香(研/)沉香(剉各/一両)¶
　右為細散拌匀毎服半錢或一錢沸湯㸃服量兒大¶
<pb:KR3e0067_WYG_394-24a>¶
　小加减¶
消乳進食治小兒噦逆腹脹¶
　　陳橘皮(浸去白/焙乾)生薑(去皮切一味同/炒黄色各一両)¶
　右為末水浸炊餅心和丸如麻子大一二嵗兒橘皮¶
　湯下七丸量兒大小以意加减¶
治小兒噦方¶
　　鹿角粉　大豆(等/分)¶
　右為末相和乳調塗妳上飲兒¶
<pb:KR3e0067_WYG_394-24b>¶
又方¶
　　生薑汁　牛乳(各五/合)¶
　右&KR0745;取五合粉為二服聖恵方同以牛乳二合薑汁¶
　一合銀器中煎一沸一嵗兒飲半合¶
人參散治小兒噦乳母服之¶
　　人參(三分去/蘆頭)陳橘皮(一両湯浸去/白瓤炮焙)¶
　右為散毎服三錢水一鍾入生薑半分煎至六分去¶
　滓熱服至夜三四服乳母服訖即乳兒效一方用乾¶
<pb:KR3e0067_WYG_394-25a>¶
　生薑¶
治小兒噦方¶
　取牛乳一升煎取五合分五服無牛乳代煎三二沸¶
　服佳¶
黄耆茯神散治小兒榮衛氣虚精神不爽面無顔色唇¶
　口青白噦逆昏睡全不思食¶
　　黄耆(蜜/炙)茯神(去/木)甘草(炙/)天南星(炮/)白扁豆　防風¶
　　白附子(炮/)肉桂(去皮/)山藥　白芍藥(已上十味/各等分)¶
<pb:KR3e0067_WYG_394-25b>¶
　右件吮咀毎服二錢水六分盞生薑三片棗一枚煎¶
　至三分去滓温服乳食前¶
　　　嘔吐(附論/)¶
夫小兒嘔吐者脾胃不和也或啼呼未定而遽飲乳或¶
因乳中傷冷令兒飲之皆致嘔吐盖兒啼未息氣息未¶
調遽令飲乳其氣尚逆乳不得下停滯胸膈胸滿氣急¶
故令嘔吐乳母乗凉冷氣入乳乳變壊不捻除之因以¶
飲兒壊乳入胃則令腹脹氣逆故變嘔吐又有小兒沐¶
<pb:KR3e0067_WYG_394-26a>¶
浴不避風冷風冷與血氣相摶胃生熱藴為嘔吐當審¶
其形証冷熱法治之又嘔者有聲吐者出其物也是皆¶
出於胃氣不和足陽明之經胃之脉絡陽明之氣常行¶
則順今逆而上故為嘔吐盖有胃寒胃熱痰水宿食攻¶
之証又有傷乳氣妳之証非一故治法不同也楊氏曰¶
吐嘔毎大便秘上下壅遏氣不流行當思所以利導之¶
明理曰嘔而脉弱㣲熱手足厥大小便自利乃虚寒之¶
極是為難治千金方論云生薑乃嘔家聖藥為能散其¶
<pb:KR3e0067_WYG_394-26b>¶
逆氣也金匱要略云半夏吐家良劑為能下痰飲也楊¶
氏曰凢吐不問冷熱乆吐不止胃虚生風必𫝊慢候若¶
胃氣將絶不食厥當投虚砂兼以生胃囬陽熱劑研服¶
(歌曰風冷吹雙乳乳壊氣須凝乳兒成嘔吐氣喘腹膨/脝觧脫當風下洗浴向簷迎喘中還喂妳氣逆在胸停)¶
(皆成嘔逆病/醫者貴調停)又云吐証又有風壅吐即痰吐之氣吐即¶
類胃寒吐理之驚吐即類熱吐積滯吐即類冷吐氣逆¶
吐即類食吐療¶
　　　方¶
<pb:KR3e0067_WYG_394-27a>¶
十珍餅子治小兒兼大人嘔吐痰涎粥食難停無問新¶
　久者並宜¶
　　丁香　沉香　木香　桂(去/皮)藿香　肉豆&KR0371;　吳¶
　　茱萸(洗焙乾/各半両)半夏(湯洗遍曝乾一/兩生薑汁製)水銀(結砂/子研)舶上¶
　　硫黄(各七/錢半)¶
　右為細末同和匀煉蜜九如小豆大捻作餅子毎服¶
　十餅生薑湯下或化服亦可量病加减不拘時¶
調中正胃散治小兒中腕不和胃氣不正胃冷傷熱吐¶
<pb:KR3e0067_WYG_394-27b>¶
　逆煩悶神困力乏飲食不美虚弱思睡睡不安稳(加/木)¶
　(香名木/香散)¶
　　藿香葉　白术　人參　白茯苓　甘草(炙/)陳皮¶
　　山藥　白扁豆　半夏麫　川白薑(炮各等/分)¶
　右為末毎服一錢水一小盞生薑二片棗半個煎三¶
　二沸服¶
正氣丸治小兒食傷癥冷逆不升降嘔吐不已胸膈留¶
　停積滯不化宜服塌氣丸或一向只作乾嘔噦聲頻¶
<pb:KR3e0067_WYG_394-28a>¶
　作並宜(一名香/朴丸)¶
　　藿香葉　厚朴(生薑/製)陳皮　半夏麫(炙/)白术　白¶
　　茯苓　甘草(炙二/錢)乾薑(一/錢)三稜(炮二/錢)¶
　右為末煉蜜丸如指大毎服一丸生薑棗子湯化開¶
　與服¶
羗活膏治小兒吐逆不止¶
　　羗活　獨活(各去/蘆)人參　白茯苓　防風(蚕頭/者)肉¶
　　桂(去粗皮/不見火)全蝎(炒/)水銀(各一/分)硫黄(三錢同上/頂水銀研)¶
<pb:KR3e0067_WYG_394-28b>¶
　右末入水銀硫黄煉蜜為膏毎服旋劑嬰孩如黒¶
　豆大三二嵗如龍眼核大五七嵗如龍眼大薄荷湯¶
　化下¶
肉豆&KR0371;散治小兒脾胃不和憎寒壯熱腹痛嘔吐不納¶
　乳食並宜服此(一名白/豆&KR0371;散)¶
　　白豆&KR0371;　肉豆&KR0371;　甘草　芎藭　陳皮(去/白)枇杷¶
　　葉(去毛炙/各一分)黄耆(炙/)乾木𤓰　人參(各半/両)¶
　右為末毎服一錢水五分薑棗同煎三分去滓服一¶
<pb:KR3e0067_WYG_394-29a>¶
　方無肉豆&KR0371;¶
參香散消寒痰治嘔吐¶
　　人參(去/蘆)藿香葉　舶上丁香皮　丁香　白茯苓¶
　　(各一/両)青橘皮(去/白)木香　甘草(炙各/半両)¶
　右為細末毎服一錢水一盞入生薑二片煎至五分¶
　去滓放温時時服¶
銀液乳香丸治小兒久吐不定¶
　　紅牙大㦸　半夏(二味用漿水煮/輭切焙乾秤)粉霜(各一/分)朱砂¶
<pb:KR3e0067_WYG_394-29b>¶
　　膩粉(各一/錢)水銀(砂子一/皂子大)¶
　右為細末研匀用黄蠟鎔和丸如緑豆大毎服一嵗¶
　二丸二嵗三丸以上量大小加减類研大麻仁水下¶
砂仁散治小兒乳哺過飽嘔吐¶
　　砂仁(一分一/方一両)白豆&KR0371;　橘紅(一/錢)木香(一分炮一/方用一錢)神¶
　　麫(一分炒一/方用一錢)麥蘖(一錢/炒)甘草(一錢/炙)¶
　右為末毎服半錢紫蘇湯泡飰飲調下¶
豆&KR0371;散治小兒虚吐飲食之間便作嘔逆盖由脾寒或¶
<pb:KR3e0067_WYG_394-30a>¶
　哯無時吐後暈悶胸堂欝結上下&KR0148;逆宜服香朴丸¶
　　肉豆&KR0371;(一箇煨/一錢)藿香葉(一/錢)木香　丁香　白术¶
　　白茯苓　甘草(炙各/一錢)¶
　右為末煎藿香棗子湯調下一錢半生薑湯亦得¶
丁香湯治小兒吐逆¶
　　丁香(半/分)桂(去粗皮/一分)人參(半/両)甘草(炙半/両)藿香葉(一/分)乾¶
　　薑(炮製/半両)白茯苓(去黒皮/一分)¶
　右粗搗篩毎服半錢水五分盞同煎至三分去滓温¶
<pb:KR3e0067_WYG_394-30b>¶
　服入棗煎更佳¶
益胃散快膈益脾止嘔逆¶
　　木香　丁香　藿香　陳皮　縮砂　白豆&KR0371;(各/一)¶
　　(分/)甘草(炙一/錢)¶
　右為細末毎服三字煎薑棗湯乗熱調下或加茯苓¶
　尤加¶
勻氣湯寛中止嘔吐¶
　　白术(三/分)人參　丁香　厚朴(薑製/炒)甘草　青鹽(各/半)¶
<pb:KR3e0067_WYG_394-31a>¶
　　(兩/)¶
　右慢火炒香熱碾為末毎服半錢至一錢沸湯㸃服¶
治小兒吐累醫不瘥方¶
　　水精(一/分)當門子(三/枚)胡黄連(三/分)乾蝎(一枚火焼/之勿色)代赭¶
　　石　金箔(各二/分)黄鹽(四分陶隐居云鹽革粒/粗用作魚鮮及醎&KR0034;)¶
　右同研令細匀於中夜取蟾酥為丸如黍米大一丸¶
　至二丸熱水吞下瘥¶
靈苑黒丸子主退熱定吐逆兼食傷方大人小兒俱治¶
<pb:KR3e0067_WYG_394-31b>¶
　　山茵蔯　蜀升麻　常山(各半/両)芒消(半/分)麻黄(去節/根一)¶
　　(両/)官桂(去粗皮/一分)附子(一箇燒/黒留心)¶
　右同為極細末旋炒一大錢入杏仁二粒去皮尖燈¶
　焼黒存性巴豆粒壓去油寒食麫糊為丸如麻子大¶
　毎服五丸吐不止茒根竹葉湯下熱攻瀉血蜜炒生¶
　薑湯下若吐血眼皆出血者生油冷酒下傷寒手脚¶
　心冷冷茶清下失音竹瀝酒下並毎服五丸大人丸¶
　如緑豆大¶
<pb:KR3e0067_WYG_394-32a>¶
王子湯治小兒吐不止¶
　　赤石脂(九/珠)黄連　甘草(炙/)乾薑(烙六/片)黄苓(二/錢)膠(一/定)¶
　　(如指/大)黄蠟(一弹/子大)¶
　右水三升煑取一升内蠟并膠令洋盡為三服或四¶
　五服以意加减¶
丁香膏治小兒吐逆兼治大人¶
　　丁香　藿香(各一/分)硫黄(二/分)柿蔕(十/個)水銀　木香(各/一)¶
　　(錢/)槐花　蠟茶(各半/両)¶
<pb:KR3e0067_WYG_394-32b>¶
　右先研水銀硫黄令勻入在衆藥末内煉蜜和成膏¶
　以蠟褁大人一杏核大煎桑葉湯甚者三服小兒量¶
　大小加减一皂子大薄荷湯下¶
半夏湯治小兒大吐下心結堅食飲不下嘔逆欲死並¶
　霍亂後吐不止短氣煩滿¶
　　半夏(四/錢)黄芩　甘草　乾薑　橘皮　當歸　人¶
　　參(各三/分)¶
　右以水四升煑一升半二百日見服三合若腹痛加¶
<pb:KR3e0067_WYG_394-33a>¶
　當歸三分嘔逆甚加橘皮三分¶
人參散調中和氣止嘔逆除煩渇昏困多睡乳食减少¶
　兼傷寒時氣胃氣不順吐痢止後躁渇不解¶
　　乾葛(二/両)人參(一/両)白茯苓(去皮各/一兩)木香　甘草(炙/)藿¶
　　香葉(各一/分)¶
　右為末毎服一錢水一中盞煎七分去滓温服不拘¶
　時¶
定吐紫金核治小兒一切嘔吐不止¶
<pb:KR3e0067_WYG_394-33b>¶
　　半夏(湯洗七/次薑製)人參　白术　木香　丁香　藿香¶
　　(各二/錢半)¶
　右為極細末稀麫糊丸如李核大後用沉香一錢為¶
　末硃砂一錢水飛二味同研匀為衣䕃乾毎服一丸¶
　用小棗一枚去核細藥在内濕紙褁焼熟嚼與小兒¶
　服後以米飯壓之¶
丁香温胃丸治小兒胃氣虚弱多痰吐逆乳食雜停¶
　　丁香(二/錢)水銀　黒鉛(半分與水銀/結成砂子)白豆&KR0371;(去皮/一分)天¶
<pb:KR3e0067_WYG_394-34a>¶
　　南星(一分漿水煑透軟/切作片子焙令乾)¶
　右為末用黄蠟一兩鎔和成丸如緑豆大毎服二丸¶
　或三四丸丁香湯下¶
白术散治小兒吐嘔脉遲細有寒稟氣弱¶
　　白术　人參(各二/錢)半夏麫(二/錢)茯苓　乾薑　甘草¶
　右為細末毎服二錢水一盞薑三片棗一枚煎至七¶
　分去滓温日二三服¶
消乳丹治乳哺不化停滯中腕或作嘔惡¶
<pb:KR3e0067_WYG_394-34b>¶
　　丁香　木香　青皮　生肉豆&KR0371;　京三稜　蓬¶
　　蒁(各等/分)¶
　右為末稀麫糊丸麻子大毎服五丸米飲下日二服¶
温膈散治小兒胸中有寒氣嘔吐不下乳食¶
　　人參(一/分)訶藜勒(半両煨/存性)丁香(一/分)草豆&KR0371;(一分/去皮)甘草¶
　　(一/分)陳橘皮(一分去/白煨)¶
　右為散毎服一錢水一小盞煎至五分去滓不拘時¶
　服¶
<pb:KR3e0067_WYG_394-35a>¶
治小兒乳哺飲食温冷過多傷於脾胃腸脇脹滿多吐¶
　痰涎¶
　　人參　丁香　乾薑　半夏(洗七遍/各半両)白术　陳皮¶
　　(各一/分)¶
　右為末麫糊和丸如麻子大毎服十粒温湯下¶
丁香散治小兒嘔吐不定¶
　　丁香　人參(去/蘆)白茯苓　木香　葛根　甘草(炙/㣲)¶
　　(赤/剉)枇杷葉(拭去毛㣲炙/黄各一分)麝(半分/細研)¶
<pb:KR3e0067_WYG_394-35b>¶
　右為末入麝同研匀不拘時以生薑湯調下半錢量¶
　兒大小加减¶
丁香散治小兒嘔心煩不納乳食¶
　　丁香　人參(去/蘆)茒根　麥門冬(去心焙/各半両)甘草(炙㣲/赤剉)¶
　　陳橘皮(湯浸/去白)¶
　右為散毎服一錢水一小盞煎至五分去滓稍熱頻¶
　服量兒大小以意加减¶
肉豆&KR0371;丸治小兒脾胃氣逆嘔吐不止¶
<pb:KR3e0067_WYG_394-36a>¶
　　肉豆&KR0371;(去/殻)木香　訶藜勒皮　硃砂(細研各/一分)人參¶
　　(半両/去蘆)麝香(細研/一錢)¶
　右為末同研匀麫糊和丸如麻子大三四嵗兒不拘¶
　時粥飲下量小大加减¶
人參散治小兒嘔逆¶
　　人參(去蘆/頭)白术　乾薑(炮/製)半夏(湯洗七遍/炒令黄色)桑根白¶
　　皮　陳橘(湯浸去白瓤/焙各半両)¶
　右為散毎服一錢水一小盞生薑少許棗一枚煎至¶
<pb:KR3e0067_WYG_394-36b>¶
　五分去滓温服量大小加减¶
養中湯養脾胃治嘔吐¶
　　大附子(炮製去皮/尖臍一箇)沉香　木香(各半/両)人参(去/蘆)官桂¶
　　半夏(湯浸七遍焙/乾各一両)¶
　右為細末毎服一錢水一小盞生薑三片煎至五分¶
　去滓温時服¶
良温膈湯勻氣治嘔逆¶
　　丁香　草豆(去/皮)人參(去蘆各/半両)青橘皮　㯽榔　甘¶
<pb:KR3e0067_WYG_394-37a>¶
　　草(炙各/一分)¶
　右為末毎服半錢入生薑自然汁少許温湯下¶
真珠丸治小兒乆吐諸藥不效者¶
　　水銀(砂/子)輕粉(各一/錢)丁香(一/分)紅牙大㦸(一両半/煑過)乳香¶
　　五靈脂(末各/半両)¶
　右為細末用黄蠟九錢鎔入藥末攪勻和丸如粟大¶
　毎服五丸煎馬齒莧湯下¶
香葛半夏散治痰逆嘔吐胸膈痞滯煩渇冒瞀壯熱頭¶
<pb:KR3e0067_WYG_394-37b>¶
　痛¶
　　藿香葉　乾葛　牙硝　滑石(各三/分)半夏(半/両)甘草¶
　　(炙二/分)¶
　右為細末毎服一錢水八分盞入生薑三片木𤓰少¶
　許同煎四分去滓温服不拘時¶
朱沉煎治小兒嘔吐不止¶
　　硃砂(二錢/水飛)沉香(二/錢)藿香葉(三/錢)滑石(半/両)丁香(十四/箇)¶
　右為細末毎服半錢用新汲水一盞芝麻油㸃成花¶
<pb:KR3e0067_WYG_394-38a>¶
　子抄藥在上須臾墜濾去水却用别水送下空心¶
訶藜勒丸治小兒脾胃不和吐逆不止¶
　　訶梨勒皮(二枚煨/去核)丁香(一/錢)陳橘(湯浸去白/焙一分)半夏(湯/洗)¶
　　(去滑炮/一分)人參(一/分)¶
　右為末以生薑自然汁煮麫糊丸如緑豆大毎服七¶
　丸薑湯下乳食前¶
麥門冬散治小兒嘔吐脉類有熱¶
　　麥門冬(去/心)半夏麫　　人參　茯苓(各二/錢)甘草(一/錢)¶
<pb:KR3e0067_WYG_394-38b>¶
　右為細末毎服二錢水一盞薑三片煎五分去滓温¶
　日二三服¶
藿香散治小兒生十日至半月嘔逆不止¶
　　藿香(一/分)紫苑(一分洗/去苗)甘草(半両炙/㣲赤剉)麥門冬(三分去/心焙)¶
　　桂心(半/分)¶
　右為散毎服一錢水一小盞煎至五分去滓温以綿¶
　㸃取滴口中一日次第取盡¶
葛根散治小兒嘔煩渇¶
<pb:KR3e0067_WYG_394-39a>¶
　　葛根(剉/)人參(去/蘆)桑根白皮(剉/)白术　陳橘皮(湯浸/去瓤)¶
　　(焙各/半両)半夏(一分湯浸/七遍去滑)¶
　右為散毎服一錢以水一小盞入生薑半片大棗煎¶
　五分去滓放温量兒大小加减服¶
丁香散治小兒吐逆不定(方見本門/噦逆類)¶
丁香丸治小兒吐逆兼大人心腹脹滿脇肋刺痛胸膈¶
　痞塞不通此藥主消積滯生冷留宿食止痰逆惡心¶
　霍亂嘔吐¶
<pb:KR3e0067_WYG_394-39b>¶
　　丁香(三/両)肉豆&KR0371;(三十/個)木香(一両/半)五靈脂(二十/二兩)巴豆¶
　　(去皮去油二/百一十箇)¶
　右為細末入巴豆令匀麫糊和令得所丸如黍米大¶
　毎服五丸至一七温生薑湯下橘皮湯亦得食乳後¶
　服如霍亂吐逆煎桃葉湯下小兒吐逆不定三嵗二¶
　丸五嵗以下五丸生薑桃葉湯下¶
萬安丹治胃虚久吐¶
　　半夏(湯洗七遍焙/乾為細末)硫黄(末/)白术(炮為末/各一分)硃砂(半両/細研)¶
<pb:KR3e0067_WYG_394-40a>¶
　　(水飛/過)附子(一枚炮製去皮/臍搗為末)¶
　右同拌匀生薑汁和丸如黍米大毎服十粒米飲下¶
菖蒲散和心胃治嘔吐¶
　　菖蒲(一両寸/九節者)丁香　人参(去蘆/頭)木香　檀香(各半/両)¶
　右為細末毎服半錢至一錢入生薑自然汁少許同¶
　白湯調放温冷下量兒大小加减¶
藿香散治小兒脾胃不和吐逆¶
　　藿香葉(半/両)人參　丁香　菖蒲(一寸九/節者)半夏(薑汁/製各)¶
<pb:KR3e0067_WYG_394-40b>¶
　　(等/分)¶
　右為細末毎服一錢水一盞生薑二片煎至四分去¶
　滓服¶
白术散治嘔吐滋津液¶
　　白术(一/両)陳橘皮(湯浸去/白焙乾)人參(去蘆/頭)桑根白皮(剉/碎)半¶
　　夏(湯浸七遍焙乾/已上各半両)¶
　右為細末毎服一錢水一小盞入生薑三片煎至五¶
　分去滓温服¶
<pb:KR3e0067_WYG_394-41a>¶
香葛湯治嘔吐後渇其津液燥少¶
　　藿香葉　白茯苓　甘草(炙各/半両)丁香　乾葛根(剉/)¶
　　人參(去蘆各/一両)¶
　右為細末毎服一錢或半錢入麝香少許以生薑湯¶
　調下温服量兒大小加减以意¶
枇杷葉散治小兒嘔吐煩渇¶
　　枇杷葉(去毛炙/黄一両)白茯苓　甘草(炙各/半両)人參(去蘆/頭)丁¶
　　香(各半/両)¶
<pb:KR3e0067_WYG_394-41b>¶
　右為細末毎服半錢紫蘓湯下量兒大小以意加减¶
　與服¶
丁香散治小兒胃虚氣嘔吐不定精神羸困霍亂吐乳¶
　(一名參散/)¶
　　丁香　藿香(出枝梗/各一分)人參(半両去/蘆頭)¶
　右為散毎服一錢水半盞煎至五七沸入乳汁少許¶
　去滓稍熱時時服不拘一方入乳香少許一方煉蜜¶
　為丸緑豆大毎服三丸粥飲下亦治孩子霍亂吐瀉¶
<pb:KR3e0067_WYG_394-42a>¶
　面色青冷汗或四肢冷¶
治小兒吐逆兼吐痢不止¶
　　丁香　藿香(各一/分)木香　硫(半兩别研/令極細)滑石(二錢/研如)¶
　　(粉/)¶
　右為末毎服一錢或半錢米飲下量大小加减如㵼¶
　用附子一枚重半兩者炮去皮臍為末以薑汁搗成¶
　餅子將白麫褁之慢火煨麫熟去麫只將附子切焙¶
　再為細末毎吐及㵼入末如藥三之一量虚實以米¶
<pb:KR3e0067_WYG_394-42b>¶
　飲下吐如激水者亦冝服¶
益中湯治嘔吐兼泄痢¶
　　人參(去蘆/頭)青橘皮　丁香(各半/両)訶黎勒皮(一/分)¶
　右加桂心一分草豆&KR0371;三枚去炒同為末毎服半錢¶
　米飲下¶
治翻胃嘔逆方¶
　　硃砂　硵砂　砽砂(各半/錢)巴豆(十粒/去油)柏子仁(七十/粒)¶
　右為末用酸醋浸䒱餅糊為膏油紙褁旋丸如緑豆¶
<pb:KR3e0067_WYG_394-43a>¶
　大米飲下一丸常服薑湯下¶
治小兒吐藥方¶
　　川當歸(洗/剉)甘草(炙各/一分)桂心(不見/火)枳殻(湯浸去瓤/切麸炒黄)比¶
　　五味子(揀净各/半両)¶
　右為細末毎服一錢水七分盞煎至五分温服大人¶
　亦可加藥末三錢水一盞煎七分服¶
雞舌香丸治吐¶
　　雞舌香(二/箇)母丁香(七/箇)附子(炮去/皮臍)硫黄　水銀錫砂¶
<pb:KR3e0067_WYG_394-43b>¶
　　子(各二/錢)¶
　右為末糯米粥為丸如梧桐子大米飲化下一丸不¶
　拘時¶
大㦸丸治小兒大人吐¶
　　大㦸(水略煮過/焙乾為末)丁香(各半/両)膩粉(一錢/研)水銀砂子¶
　　硃砂(各一/錢半)¶
　右為末黄蠟半両乳香皂子大用蠟同化為汁和藥¶
　為膏旋丸如緑豆大毎服三五丸小兒如黄米大二¶
<pb:KR3e0067_WYG_394-44a>¶
　三丸熱吐研芝麻油水下冷吐煎丁香湯下驚吐煎¶
　馬齒莧湯下¶
沉香降氣湯治氣妳嘔吐葢因乳母憂悶愁思慮或有¶
　忿怒之氣乳兒隨氣而上不能尅化故也當先解乳¶
　母去忿怒服五膈寛中散訖捻去敗乳服罷即仰卧¶
　一霎時令藥行入乳脉然後令兒服此藥乳母亦宜¶
　服¶
　　香附子(二兩/半炒)沉香(二錢/半)甘草(半雨/炙)砂仁(半/兩)¶
<pb:KR3e0067_WYG_394-44b>¶
　右為末䀋湯㸃下量兒大小以意加减¶
水銀丸治小兒一切吐逆不止(一名香/銀丸)¶
　　水銀(結砂子半錢/一方用半兩)丁香　葛根(各一/兩)半夏(湯浸七/遍焙一)¶
　　(錢一方/用半兩)¶
　右搗為末生薑汁和麫糊為丸如黄豆大毎服三丸¶
　煎金銀湯下更量兒大小加减服¶
乳香丸治小兒吐逆不定¶
　　乳香(研/)丹砂(研/)麝香(研/)半夏(各半兩湯浸七次/生薑汁炒令黄)¶
<pb:KR3e0067_WYG_394-45a>¶
　右搗研為末麫糊為丸如綠豆大毎服五丸米飲下¶
　量兒大小加减¶
治嘔吐不止¶
　　蓮心(二十/一箇)香附子(三/箇)吳茱萸(七/箇)丁香(七/箇)¶
　右一處瓦上炒黄研為末以乳汁調塗乳頭上令兒¶
　吮食¶
半夏散治暑伏熱生痰嘔吐中痞¶
　　半夏(五錢/酢煮)赤茯苓(去/皮)甘草(生各/二錢)陳粳米(五十/粒)¶
<pb:KR3e0067_WYG_394-45b>¶
　右剉焙加生薑煎服不止調薑茹服¶
竹茹湯治胃熱嘔苦汁¶
　　青竹茹(如/指)半夏(七枚/湯炮)粳米(四十/九粒)乾葛(三/片)¶
　右剉薑煎大小以意加减¶
益胃湯治小兒胃虚身熱嘔吐不止¶
　　丁香　人參　桂心　阿膠(各等/分)¶
　右為細末毎服一錢水六分盞生薑三片同煎至四¶
　分温服¶
<pb:KR3e0067_WYG_394-46a>¶
藿香散治小兒嘔吐不定¶
　　藿香　丁香　代赭　甘草(炙微赤剉/各半兩)¶
　右為散不計時以温水調下半錢量兒大小以意加¶
　减¶
治小兒吐下後内虚氣奔上飲食而煩方¶
　　厚朴(六/分)桂心(四/分)枳實(三箇/炙)生薑(二/分)¶
　右切以水二升煎至一升一合為三服¶
塌氣丸治嬰孩乳食不化腹急氣逆吐不止¶
<pb:KR3e0067_WYG_394-46b>¶
　　巴豆(十片是/五箇)胡椒(十/粒)丁香(十/箇)青橘(十箇湯浸一宿/不去皮瓤每箇)¶
　　(入豆半箇椒一粒/丁香一箇綿纒定)¶
　右用釅米醋一椀煮青橘候乾了醋為度取出細切¶
　青橘同諸藥焙乾為末粟米糊為丸粟米大毎服三¶
　嵗五丸七丸七嵗十丸米飲下日三服¶
香朴散治嘔吐調冷熱¶
　　丁香　麥門冬(去心各/半兩)厚朴(去粗皮塗生薑汁/炙令香熱為度)人¶
　　參(去蘆頭/各一兩)¶
<pb:KR3e0067_WYG_394-47a>¶
　右為末每服一錢水一盞入生薑二片棗一枚同煎¶
　至五分去滓温服¶
人參散治小兒吐逆¶
　　人參(末二/分)丁香(末一/分)藿香(末/)甘草(炙各/半兩)¶
　右和勻每服一字半錢飯飲下¶
輭紅丸治小兒兼大人吐逆¶
　　朱砂　信砒(各半/兩強)胭脂(一/錢)巴豆(七箇/取霜)¶
　右鎔蠟少許油三兩滴和藥為劑以油單裹之大人¶
<pb:KR3e0067_WYG_394-47b>¶
　如緑豆大小兒如芥子大大濃煎槐花耳草湯温下¶
　一丸忌熱食半時¶
白餅子治小兒逆吐¶
　　白滑石　黄鷹條(各一/錢)半夏(一枚/炮製)蛤粉(半/錢)¶
　右為細末薄麫糊丸如豆䓻大捻為餅子毎服三¶
　餅丁香湯下新生兒湯内研灌半餅¶
天台烏藥丸治翻胃吐逆腹内虚鳴¶
　　天台烏藥(醋炙/或炒)半夏(各半/兩)白薑(一/分)羊屎(十粒羊/腹内者)¶
<pb:KR3e0067_WYG_394-48a>¶
　右用文武火炒為末鎔蠟為丸如緑豆大每服五丸至¶
　七丸紅酒下¶
玉靈丸治小兒久吐逆¶
　　半夏　白麫(各一/兩)天麻(半/兩)天南星(大者/一箇)¶
　右為末薑汁化栁膠為丸如黄米大每服十丸至十¶
　五丸&KR0034;水煮四沸以煮&KR0034;水下如無&KR0034;水以栁枝三¶
　兩煮之亦妙後服太醫局丁香散¶
硫黄半夏丸治小兒吐逆不定虚困生風¶
<pb:KR3e0067_WYG_394-48b>¶
　　硫黄　半夏(半兩湯浸/洗七次)蝎稍　白附子(炮各/一分)¶
　右為細末麫糊丸如緑豆大生薑米飲下¶
治嬰孩吐逆方¶
　　丁香　胡椒　半夏　乾葛(各一/錢)¶
　右為末毎服一錢生薑二片水一半盞煎至六分去¶
　滓温服量兒大小加减¶
定生丸治小兒吐逆不定久必生風化痰和胃氣¶
　　半夏(一/兩)胡椒(半兩/同炒)蝎尾(半/錢)乾薑(二/錢)¶
<pb:KR3e0067_WYG_394-49a>¶
　右為末薑汁糊丸如小豆大三嵗三十丸薑湯送下¶
　食乳前¶
治傷食吐不止方¶
　　丁香(二十/粒)巴豆(一箇去皮/心膜出油)烏梅(二/箇)縮砂仁(五/箇)¶
　右搗和得所丸如粟米大毎服二三丸煎藿香湯下¶
　乳後服¶
長生丸治小兒吐胃冷清上實下補脾去痰¶
　　木香(半/兩)枳殻(一兩去瓤/麫裹煨)全蝎(二十箇/去毒尖)半夏(二錢薑/湯炮七)¶
<pb:KR3e0067_WYG_394-49b>¶
　　(次/)㯽榔(三兩不/見火)¶
　右為末加入豆蔲縮砂丁香末各三錢再同上項藥¶
　末研令勾以飲和丸粟米大毎服五十丸空心乳汁¶
　飲湯下候半時方進乳食日三服吐乳食者胃中有¶
　冷也乳食不消化脾虚也大便酸臭氣者飽傷也此¶
　三項並冝多服長生丸妙量兒大小加减¶
枳殻桔梗湯治邪正交争冷熱不調作為腹痛嘔吐¶
　　桔梗(去/蘆)枳殻(去瓤/麩炒)青皮(去/瓤)陳皮(去白各/五錢)¶
<pb:KR3e0067_WYG_394-50a>¶
　右加木香三錢當歸粉草各五錢同為散毎服二錢¶
　水一盞薑二片煎温服¶
治小兒嘔乳方¶
　　蓮子心(七/箇)丁香(三/箇)人參(三/寸)¶
　右為細末以綿裹妳指蘸妳汁付藥末在上令兒呷¶
　之¶
厚朴湯治小兒嘔吐不止(一名人/參飲子)¶
　　厚朴(去粗皮生/薑汁製)人參(各一/分)粟米(炒一/合)¶
<pb:KR3e0067_WYG_394-50b>¶
　右搗篩毎服一錢水七分盞入生薑二片同煎至四¶
　分去滓分温二服早晚各一更㸔兒大小以意加减¶
　一方用粗倉米煮絞汁與服百日半合一嵗三服¶
丁香散治小兒吐逆不定(方見本門噦逆/類一名丁香湯)¶
麥門冬散治小兒吐逆¶
　　麥門冬(去心炮/一兩)石膏(生用/半兩)甘草(一分/炮)¶
　右為散毎服半錢量兒大小加减煎茒香根生薑湯¶
　調下¶
<pb:KR3e0067_WYG_394-51a>¶
丁香湯治小兒胃氣寒嘔吐不止不下乳食¶
　　丁香(一/錢)胡椒(一/錢)㯽榔(一枚/剉)¶
　右粗搗篩毎服半錢水一盞入白茒根少許同煎至¶
　三分去滓温服不拘時量兒大小以意加减¶
掌中丸治小兒乳食即吐下不能水乳者¶
　　白豆&KR0371;(十四箇/去殻)甘草(半兩半/生半炙)縮砂(十四/箇)¶
　右為末逐旋安掌中令兒乾噉兒小乾糝口中¶
平胃丸治小兒吐主養氣實胃¶
<pb:KR3e0067_WYG_394-51b>¶
　　馬芹子(生/)白殭蠶(直/首)丁香(各等/分)¶
　右為末煉蜜和丸如梧桐子大毎服一丸陳皮湯化¶
　下凡諸疾覺胃氣稍怯即服之¶
人參散治小兒胷中有寒多吐清水不能乳食¶
　　人參(半兩去/蘆頭)厚朴(半兩刮皴皮塗生/薑汁炙令香熟)陳橘皮　當¶
　　歸(一分剉/碎微炙)丁香(一/分)白术(半/兩)¶
　右拌藥搗羅為末毎服一錢以水一小盞入生薑少¶
　許同煎至五分去滓不計時候量兒大小以意加减¶
<pb:KR3e0067_WYG_394-52a>¶
　服一方無人參厚朴陳皮¶
參半丸治小兒久新吐¶
　　半夏(三/錢)人參(三/錢)藿香(三錢/去皮)甘草(半錢/炙)丁香(十四/箇)訶¶
　　子(一箇煨/去核)¶
　右為細末陳米作薄糊丸如麻子大每服百晬者十¶
　丸至十五丸半年一嵗者可服三十丸¶
人參散治小兒嘔吐不止心神煩悶惡食氣¶
　　人參(去蘆/頭)丁香　菖蒲(各一/分)¶
<pb:KR3e0067_WYG_394-52b>¶
　右為散每服一錢水一小盞入生薑少許煎至五分¶
　去滓放温量兒大小漸漸與服¶
不換金散治小兒吐逆¶
　　片子薑黄　草龍膽(各一/兩)乾葛(一兩/半)¶
　右為細末五嵗以下小兒每服半錢用重帛裹藥¶
　在内以線扎定放入甜水半盞中慢火煎存三分温¶
　服¶
藿香散治小兒吐逆¶
<pb:KR3e0067_WYG_394-53a>¶
　　藿香　赤麴(各二/錢)半夏(一錢薑/汁製)¶
　右為末毎服半錢南木香湯下木𤓰湯亦得三¶
　服立止次用調中湯¶
調中湯¶
　　枳殻(二錢/煮過)陳皮　半夏　人參(各一/錢)¶
　右為末毎服一錢水一盞薑棗煎六分服¶
治小兒吐逆不定方¶
　　丁香(四十/九箇)葛根(末一/錢)半夏(七粒湯浸/洗七次)¶
<pb:KR3e0067_WYG_394-53b>¶
　右為細末用温湯浸蒸餅為丸如黄米大毎服十丸¶
　煎葛根湯下不拘時候¶
油珠散治小兒吐¶
　　滑石　丁香(各/末)猪牙皂角(去皮用蜜炙/黄色各一錢)¶
　右為末毎服半錢用漿水半盞滴好油一㸃在漿下¶
　抄藥在油星上候沉下調灌之不拘時候¶
藿香散治脾胃虚有熱面赤嘔噦涎𠻳及轉過度者¶
　　麥門冬(去心焙/乾秤)半夏(炒/)石膏(半/兩)¶
<pb:KR3e0067_WYG_394-54a>¶
　右加入甘草半兩藿香葉一錢同為末毎服半錢水¶
　一盞煎至七分食乳前温服¶
平胃散治吐逆頻併手足心熱不進乳食¶
　　紅麯(三錢半/年久者)甘草(炙一/錢)白术(一錢半/麩炒)¶
　右為末毎服半錢煎棗子米飲¶
煨附丸治小兒積滯吐胸堂欝結中脘痞悶氣不舒暢¶
　聞噦嘔逆即吐宜服煨附丸温中丸¶
　　黒附子(二錢/末)丁香(五箇/)¶
<pb:KR3e0067_WYG_394-54b>¶
　右以水和附末裹丁香再用麫劑包於煻灰中煨熟¶
　去麫為末生薑自然汁丸如麻子大毎服三十丸¶
　煎薑棗湯下¶
半丁丸治小兒痰吐風壅所致或因感風痰盛咳嗽作¶
　熱煩悶神不安穏睡眠不寕可進飲食或因欲食飲¶
　食之即嘔盖由風痰在膈飲食不下冝服此丸¶
　　半夏(半服者半兩湯/浸洗七次為末)丁香(一錢/研碎)¶
　右將半夏末水㮴作劑包丁香再以麫劑褁煨令¶
<pb:KR3e0067_WYG_394-55a>¶
　熟去麫為末生薑自然汁丸麻子大毎服三二十¶
　丸淡薑湯下昔李正字&KR0008;𫝊以治療多效¶
石膏脂散治小兒吐逆不止及霍亂吐瀉(一名真/珠丸)¶
　　石膏脂(一分一方/用一錢)白滑石(二錢一方/用三錢)¶
　右研細為散竹葉糯米湯調下一字止一方用生薑¶
　無竹葉¶
木𤓰湯治小兒吐逆不止¶
　　木𤓰(生/者)生薑(不去/皮)¶
<pb:KR3e0067_WYG_394-55b>¶
　右各半兩切作片子水一盞煎至五分去滓量大¶
　小加减服¶
木香丸治小兒吐逆¶
　　木香(末/)黒犬膽(各一/分)¶
　右以膽中汁和木香末丸如大豆大毎服二嵗以下¶
　粥飲化一丸¶
滑石散治小兒吐逆¶
　　白滑石(二/錢)黒魚膽(乾者/五枚)¶
<pb:KR3e0067_WYG_394-56a>¶
　右搗研為散毎服半字倒流水調下¶
麝香湯治小兒吐逆不止¶
　　麝香(一錢/研)五靈脂(一兩/為末)¶
　右拌匀毎服一錢水酒各半盞煎至半盞去滓温分¶
　二服量兒大小加减¶
硃砂丸治小兒乾噦惡嘔吐不定¶
　　丁香　白术　天南星(生薑汁製/一宿炒焙)白茯苓(去/皮)人參¶
　　(去蘆頭/各一錢)¶
<pb:KR3e0067_WYG_394-56b>¶
　右伴為細末蒸餅和丸如黍米大硃砂為衣毎服二¶
　十丸煎生薑湯乳食前服¶
枳殻半夏湯治小兒嘔逆¶
　　枳殻(一兩去/穰炒)半夏(一兩湯/炮七次)¶
　右剉水一盞薑五片煎服¶
治小兒吐不定方¶
　　五倍子(二箇一/生一熟)甘草(一握濕紙/褁炮過)¶
　右同為末毎服半錢米泔湯下¶
<pb:KR3e0067_WYG_394-57a>¶
小半夏湯治嘔吐及風痰水飲¶
　　半夏(薑製/五錢)茯苓(去皮/三錢)¶
　右剉研薑汁入水煎服¶
人參散治小兒嘔吐不止¶
　　人參(一兩/為末)丹砂(半兩/研)¶
　右研匀每服半錢熱米飲調下量兒大小加减¶
肉豆蔲丸治嘔不止諸藥不效者¶
　　肉豆蔲(麫裹煨令香熟為/度去麫不用半兩)丁香(一/錢)¶
<pb:KR3e0067_WYG_394-57b>¶
　右為末煮白麫糊為丸如芥子大量兒大小加减毎¶
　服三五丸濃煎藿香柿葉湯下若大人加丸數亦用¶
　此湯加蝎以所煎湯作熟水飲之¶
藿香散治小兒嘔吐不定虚風喘急¶
　　藿香　白附子(各等/分)¶
　右同為細末米飲調下一錢¶
草金散治小兒吐逆¶
　　爛大梔子(三/箇)草烏頭(一/箇)¶
<pb:KR3e0067_WYG_394-58a>¶
　右同藏於小瓶内用泥固濟焼烟盡取出研細毎服¶
　一字生薑汁下¶
醒脾散治小兒脾胃滯吐食并一切慢驚風大能醒脾¶
　如危困多睡飰飲調下一字至半錢止吐瀉亦效¶
　　大天南星(一箇重二/錢以上者)硃砂一塊(如黄/豆大)¶
　右以天南星熱湯浸七次開臍入硃砂用净薄紙¶
　濕裹開地穴深四寸方圍八寸藥仰安穴内地上以¶
　黄泥餅盖用泥固臍以炭火於地上焼候火盡冷後¶
<pb:KR3e0067_WYG_394-58b>¶
　取研為細末入腦麝少許煎金銀薄荷湯下一字至¶
　半錢¶
治小兒吐逆方¶
　　薄荷　茴香(炒各/等分)¶
　右為末生薑自然汁煮麫糊為丸如緑豆大毎服十¶
　丸至十五丸用薑湯下不拘時¶
醒脾散治小兒因吐胃虛生風胃氣欲脱¶
　　人參　天南星(各等/分研)¶
<pb:KR3e0067_WYG_394-59a>¶
　右為末旋抄毎服二味各半錢冬𤓰子三七粒水一¶
　盞半煎兩茶脚許不拘時通口服以胃氣生為度大¶
　人亦治之¶
腦香散治小兒¶
　　沒藥(一/錢)　樟腦(一/字)¶
　右為末以藥㸃其舌上¶
靈砂散治五種吐不問冷熱久而不止胃虛生風諸藥¶
　俱試不效者¶
<pb:KR3e0067_WYG_394-59b>¶
　以靈砂研作細末米飲調下立效¶
治小兒飲乳後吐逆入腹即出方¶
　用蘆節中蟲二枚煮汁飲之狀如小蚕凢小兒嘔逆¶
　與哯乳不同哯乳者飽後哯出者是也宜細詳之¶
藿香散治小兒吐¶
　　神麴　藿香(各半/兩)丁香(一分/見火)肉豆&KR0371;(一/箇)¶
　右為細末毎服大者一錢小者半錢煎香楠木湯定¶
　驚止吐神效¶
<pb:KR3e0067_WYG_394-60a>¶
治小兒嘔吐逆方¶
　取壁錢蟲上錢幕二枚煮汁飲之狀似蜘蛛其幕如¶
　錢在闇壁間或呼為壁繭¶
紫朴散治小兒吐逆下膈和胃¶
　取厚朴去粗皮以生薑汁炙令香熟為末每服一字¶
　或半錢米飲調下温服¶
治小兒吐不定方¶
　用乾薑炭火燒及八方研如粉毎服一字至半錢以¶
<pb:KR3e0067_WYG_394-60b>¶
　蜜湯放冷調下立效¶
紫粉丸治小兒吐兼大人¶
　用針沙醋浸一夜辟去醋便帶醒炒候并銚子紅色¶
　無烟乃止候冷細研更用醋團火燒通赤取冷再研¶
　極細以麫糊圓如梧桐子大量兒大小與服粥飲下¶
　服訖更啜盞許粥如未定再服大人四十丸一服小¶
　兒随大小為丸此藥極神異然吐有多端良方中有¶
　數法皆累驗者可參用之¶
<pb:KR3e0067_WYG_394-61a>¶
治小兒吐止方¶
　以香白芷為末每服一字煎茒根湯下淡甘草湯亦¶
　得¶
治小兒吐逆方¶
　取舊舡上石灰不拘多少為末毎服一字先油滴一¶
　㸃在漿内調藥灌下大人每服半錢¶
玉散子治小兒止吐不㵼腹中疾¶
　以爛寒水石火煆為末三嵗兒半錢薑水調下¶
<pb:KR3e0067_WYG_394-61b>¶
大人參丸和脾止吐嘔治㵼青黄止腹痛多啼進乳食¶
　方¶
　　丁香　木香　白术(各半/兩)藿香(一兩/半)人參(二/兩)¶
　右為末煉蜜丸如雞頭子大每服一丸粟飲下¶
籧篨散治小兒初生吐不止¶
　　故籧篨篾(半/兩)䀋(一/字)牛黄(一黒豆/大細研)乳汁(一/合)¶
　右將乳汁煎二味三兩沸去滓調入牛黄服效¶
茯苓散治胃寒嘔吐¶
<pb:KR3e0067_WYG_394-62a>¶
　　藿香　甘草　人參　半夏　白茯苓　丁香¶
　　陳皮(各等/分)¶
　右為末毎服一錢藿香葉三片葱白一寸同煎服¶
温中散治小兒腹脇虚脹嘔吐不納飲食¶
　　丁香(一/分)訶藜勒皮(半/両)草豆&KR0371;(三枚/去皮)桂心(一/分)陳橘皮¶
　　(三分去白/瓤湯浸焙)人參(半両去/蘆頭)¶
　右件藥搗細羅為散毎服以粥飲調下半錢量兒大¶
　小以意加减¶
<pb:KR3e0067_WYG_394-62b>¶
觀音散治小兒脾胃氣弱嘔吐不痢困不省¶
　　人參(去蘆/頭)白术　冬𤓰子(各半/両)天南星(一両炮製/入地坑内)¶
　　(去火/毒用)¶
　右件㕮咀毎服二錢淡漿水七分白扁豆五粒搥碎¶
　同煎至三分去滓温服乳食前¶
土馬騣丸治小兒脾胃挾傷大吐不止¶
　　青礞石(四/錢)水銀　硫黄(各三錢細研同/水銀結沙子)乾漆(二錢/炒青)¶
　　(烟/出)鐵粉　木香(各一/錢)¶
<pb:KR3e0067_WYG_394-63a>¶
　右件為末鎔黄蠟一両半入麻油少許丸如麻子大¶
　毎服五丸煎土馬騣湯令沸入醋滴放温送下乳食¶
　空¶
丁香平胃散治小兒胃氣虚寒逆上行胸膈不快大吐¶
　不定腹脹短氣中滿痞悶¶
　　附子(炮去皮/臍尖)丁香　木香　藿香葉(去/皮)沉香　枇¶
　　杷葉(生薑&KR1431;去/毛各一分)水銀　硫黄(各分同水/銀結沙子)肉豆&KR0371;(五/枚)¶
　　(麫褁/煨熱)草豆&KR0371;仁(七枚麫褁/煨熱)肉桂(去粗皮/半兩)¶
<pb:KR3e0067_WYG_394-63b>¶
　右件為細末煉蜜和為丸每一兩作四十丸毎服一¶
　丸生薑棗煎湯化下乳食前¶
救命丸治小兒心膈伏熱停乳食涎霍亂煩懆身體多¶
　噦逆不定大吐不時¶
　　黄蘗　輕粉　乳香　大㦸(一兩半漿/水煑切焙)丁香(半/両)龍¶
　　腦(一分/别研)粉霜(三分/别研)水銀(一兩/二錢)黒鈆(一両二錢水/銀研成沙子)¶
　右件為細末鎔黄蠟一分别研二両入麻油數滴熬¶
　和丸如黄米大毎服一嵗兒一丸研生麻油馬齒莧¶
<pb:KR3e0067_WYG_394-64a>¶
　水送下吐逆煎馬齒莧丁香湯下乳食前¶
温胃丸治小兒胃虚氣逆乾噦惡心胸膈痞悶嘔吐乳¶
　食¶
　　丁香(二/錢)肉豆&KR0371;(二錢麫/褁煨熱)木香　人參(去蘆/)蓮子心¶
　　薏苡米(炒黄各/一錢半)¶
　右件為細末煑神&KR0920;糊為丸如黍米大毎服二十丸¶
　温熱水送下乳食前¶
二香丸治小兒胃冷停痰嘔吐不止¶
<pb:KR3e0067_WYG_394-64b>¶
　　半夏(一錢湯/洗去皮)硫黄(研/細)丁香　木香　滑石(各/錢)¶
　右件為細末生薑汁煑麫糊為丸如黍子米大毎服¶
　二十丸温米飲送下乳食空¶
丁香餅子治小兒胃氣虚寒心腹脹滿噦逆嘔吐昏困¶
　少力及泄瀉無度¶
　　丁香(六十/枚)龍骨(一/分)附子(一枚七錢者/炮去皮臍尖)藿香葉(去土/一分)¶
　右件為末滴水為丸毎一両作五十丸揑餅子毎服¶
　一餅子煎杉木湯化下不拘時候¶
<pb:KR3e0067_WYG_394-65a>¶
山薊湯治小兒胃氣怯弱乾噦嘔吐精神昏困乳食全¶
　减¶
　　人參(去/蘆)白茯苓(去/皮)白术　甘草(炙/)藿香葉(去土各/錢半)¶
　　丁香(一/錢)糯米(一百粒/炒令黄)白扁豆(三十/粒)¶
　右件為細末毎服一錢煎生薑湯調下乳食前空¶
紫神湯治小兒隂陽不和中脘痞悶涎盛嘔逆吐驚不¶
　定¶
　　藿香藥(去土/一錢)水銀(一/錢)硫黄(二錢同水/銀結沙子)丁香(二/錢)滑石¶
<pb:KR3e0067_WYG_394-65b>¶
　　(一/錢)紅麯(二/錢)¶
　右件為細末毎半錢乳食前用壁土湯調下¶
養胃散養胃氣快胸膈定噦逆止嘔吐美進飲食¶
　　丁香　藿香(去/土)陳橘皮(去/白)白豆&KR0371;仁　縮砂仁(各/等)¶
　　(分/)¶
　右件並為細末毎服半錢煎生薑棗湯調下乳食¶
　空¶
三神散治小兒痰乳停積煩渇喜飲嘔吐不定¶
<pb:KR3e0067_WYG_394-66a>¶
　　乾葛(一/両)甘草(㣲炙/三錢)半夏(湯浸七次/去滑一両)¶
　右件為㕮咀毎服一錢水六分盞生薑三片青竹茹¶
　少許同煎至二分去滓放温服乳食空¶
和胃膏治小兒虚嘔吐氣不升降胸膈噎寒漸成驚風¶
　　人參(去蘆/頭)藿香葉　白茯苓　甘草(炙/)肉豆&KR0371;(麫/褁)¶
　　(煨/熟)枇杷葉(去毛薑汁/蘸炙香)舶上硫黄(細硏入鉄銑将水/銀一處研匀下以)¶
　　(微火温之不住手研攤沾/在銑上去火候冷取下)水銀(同硫黄製度/已上各一両)¶
　右將前六味同為細末將硫黄水銀砂子先於乳鉢¶
<pb:KR3e0067_WYG_394-66b>¶
　内研細入諸藥同研匀煉蜜和成膏毎一嵗兒服一¶
　丸如梧桐子大薑棗湯下¶
白术散治小兒嘔吐兼治冷痢常服此藥調理三焦大¶
　進飲食¶
　　白术　丁香　肉豆&KR0371;(麫/煨)陳皮　甘草¶
　右等分為末白湯調下慢驚沉困冬𤓰子煎湯下若¶
　見水即吐進藥不得吐止用棗子㸃藥乾喫¶
凢嬰兒百晬内或嘔吐乳或大便糞青者胃寒脾弱也¶
<pb:KR3e0067_WYG_394-67a>¶
其證最為難治右用年少婦人乳汁一盞入丁香十枚¶
去穣陳皮一錢磁器内煑十數沸去丁香陳皮稍熱與¶
兒乳食前服嘔吐必止¶
　¶
　¶
　¶
　¶
　¶
<pb:KR3e0067_WYG_394-67b>¶
　¶
　¶
　¶
　¶
　¶
　¶
　¶
　普濟方卷三百九十四¶
