# -*- mode: mandoku-view; -*-
#+TITLE: 普濟方
#+DATE: 2015-08-24 23:06:54.804444
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百七
<pb:KR3e0067_WYG_307-1a>¶
欽定四庫全書¶
　普濟方卷三百七　　　明　周王朱橚　撰¶
　　諸蟲獸傷門¶
　　　蛇傷(附論/)¶
夫蛇火蟲也熱氣炎極為毒至甚五方所出名稱不同¶
惟廣南尤多彼山崇地濕水火蒸欎所生最盛蘄黄之¶
地蛇類稍衆南山有一山居水中當四五月之交群蛇¶
吐毒氣凡髙數丈蒸若雲霧毎至中夏瘴氣盛行亦縁¶
<pb:KR3e0067_WYG_307-1b>¶
此也凡蛇數不可悉狀其毒極㣲不能殺人者惟花蛇¶
烏蛇故入藥品凡見蛇不言正名但云䖝及地索之類¶
以避之或入山及履深草冝帯雄黄麝香避之蛇入人¶
家者燒羖羊角令烟遍覆即去矣○青蝰蛇正緑色喜¶
縁木及竹上與竹木色一種人卒不&KR0116;若人入山林中¶
行脫能落頭背上然自不甚囓人囓人必死那可屢肆¶
其毒此蛇無甚極大大者不過四五尺世人皆呼為青¶
條蛇其尾二三寸色異者名矯尾最烈○凡見蛇不應¶
<pb:KR3e0067_WYG_307-2a>¶
言蛇皆言䖝及云地索勿正言其名也惡蛇之類甚多¶
而毒有差&KR0501;時四月五月中青蛙三角蒼虺白頭大蜴¶
六月七月中竹狩艾蝮黒甲赤目黄口反釣白蛙三角¶
此皆蛇毒之猛者中人不即治多死又有赤連黄頷之¶
類復有六七種方書不盡記其名水中黒色者名公蠣¶
山中一種亦相似不常聞螫人又有釣虵尾如釣能倒¶
牽人獸入水没而食之又南方有呴蛇人或傷之不死¶
終身伺覔其主雖百人衆中亦直來取之唯逺出百里¶
<pb:KR3e0067_WYG_307-2b>¶
乃可免爾又有柂蛇長七八尺如舩柂狀毒人必死即¶
削取柂煑汁漬之便瘥凡大蛇多是神不可妄殺之又¶
額上有白色狀如王字者有靈或有角形者此是欲變¶
為龍也但蛇類雖多今皆以青條矯尾白頸艾蝮其毒¶
尤&KR0501;大者中人若不即治一日間舉體洪腫皮肉坼爛¶
中者尚可得二三日也青蝰中人立死虺毒急於衆蛇¶
不早療之多斷人手足凡被蛇螫第一禁第二藥無出¶
此二者有全劑雄黄麝香可預辦今凡俗知禁者甚少¶
<pb:KR3e0067_WYG_307-3a>¶
尋按師術已至困斃惟冝勤事諸藥或經行草路何由¶
皆齎方書故山居者冝令知禁法也又惡蛇螫著人即¶
頭解散者此虵名黒帝其瘡冷如凍凌此大毒惡不治¶
一日即死若頭不散此虵名赤帝其毒小輕瘡上冷不¶
治故得七日死凡蛇傷瘡未愈禁熱食便發治之更當¶
依初被螫法也○蝮蛇者形不甚長頭匾口尖頭斑身¶
赤紋斑色亦有青色黒色者人犯之頭腹貼著地者是¶
也東間諸山甚多其毒最烈草中行不可不慎又有一¶
<pb:KR3e0067_WYG_307-3b>¶
種狀如蝮而短有四脚能跳來囓人亦名為千歲蝮中¶
此必死然其囓人竟即跳上樹作聲云斫木斫木者但¶
營棺具判其不救若云博叔博叔者猶可急療吴音呼¶
藥云叔故也¶
　　　方¶
大黄湯　治毒蛇傷¶
　　牛膝　大青草　下馬草　胡麻草　鐡刷草¶
　　将軍草　槐樹頭　淡竹葉　小青(各等/分)¶
<pb:KR3e0067_WYG_307-4a>¶
　右同搗汁用煮酒調服柤傅瘡口将針破傷處用葱¶
　鹽湯洗淨方可傅如無将軍草雄黄少許¶
白礬散(出聖/恵方)　治諸毒虵傷解毒¶
　　白礬(&KR0392;汁/枯研)　羖羊角(燒灰研/各半兩)　乾薑(炮一/兩)¶
　　射罔(一/分)　雄黄　麝香(研各/一兩)¶
　右為細散用傅瘡上凡虵畏雄黄疑有蛇處於舎下¶
　微火燒雄黄蛇並散¶
蛇咬丹　治毒虵傷¶
<pb:KR3e0067_WYG_307-4b>¶
　　野菊花(二錢/半)　麝香(二/錢)　香白芷(各一/錢)　雄黄(二/錢)¶
　右為末用好醋調擦¶
雄黄散　治諸毒蛇咬毒氣攻心迷悶¶
　　雄黄(研/)　麝香(研/)　乾薑(炮為末/各半兩)¶
　　巴豆(一分去皮□/心出盡油研)¶
　右和勻每服一字以新汲水調下纔中便服得利則¶
　毒氣微消未利更一二服一方用丹砂¶
椒黄傅方(出十便/良方)　治一切毒蛇咬迷悶¶
<pb:KR3e0067_WYG_307-5a>¶
　　閉口椒(一兩/為末)　蒼耳苗(五兩/為末)　生薑汁(二/合)¶
　　硫黄(半兩/為末)¶
　右相和傅之¶
椒香方(出聖/恵方)　治毒蛇咬毒氣攻心悶亂方¶
　　豉(四/兩)　椒(去/目)　薫陸香(各三/兩)　白礬(燒灰/二兩)¶
　右以相和爛搗以唾調傅傷處¶
牛角散　治蛇螫竅出血凡蛇瘡未愈禁熱食犯此便¶
　發治依初螫法(出聖/恵方)¶
<pb:KR3e0067_WYG_307-5b>¶
　　猫兒糞(三兩/嘵灰)　乾薑(一兩/剉)　臰黄(一/兩)　牛角䚡(二/兩)¶
　　(燒/灰)¶
　右為散以津唾調𫝊於螫處¶
雄辛散　　治惡蛇風犬所傷　　詩曰¶
　　細辛蓽撥及雄黄　　好酒研來入麝香¶
　　不問惡瘡并惡大　　管教一服便安康¶
　右等分為細末每服二錢好酒調下¶
半夏散　　治蛇咬方¶
<pb:KR3e0067_WYG_307-6a>¶
　　麝香　雄黄　半夏　巴豆¶
　右等分為末𫝊之¶
麝香散　　治蛇螫人竅出血凡蛇瘡未愈禁熱食犯¶
　此便發治依初螫法¶
　　麝香(一分/細研)　雄黄(一分/細研)　半夏(一分/生用)¶
　右細研令勻𫝊之即愈¶
蒼耳散　　治蛇螫人竅出血¶
　　白礬(二兩/研)　大麻葉(五兩/剉)　蒼耳莖葉(五兩/剉)¶
<pb:KR3e0067_WYG_307-6b>¶
　右用水一斗煑至六升去滓下白礬末温浸之¶
細辛散　　治毒蛇所傷方¶
　　細辛　白芷(各五/錢)　雄黄(二/錢)¶
　右細研令勻入麝香少許每服二錢温酒調服諸般¶
　惡毒自散而安如冝方有白芨¶
治諸蛇毒方¶
　用男子陰間毛二七枚含之有汁即咽却秘方也¶
中蛇毒勿渡水則痛甚於初螫¶
<pb:KR3e0067_WYG_307-7a>¶
　亦當先存想作大蜈蚣在前已隨後渡若乘船渡不諳¶
　法殺人¶
輕粉散　　治蛇傷¶
　　舊墨(一塊指大/燒存性)　輕粉(一/盝)　亂髮(一拳大/燒存性)¶
　右為末好酒調服一過便愈柤𫝊咬處¶
雄黄散　　治蛇咬及惡瘡痛¶
　　雄黄　半夏(生/)　乾薑(生各/等分)¶
　右為細末貼蛇咬處及惡瘡上¶
<pb:KR3e0067_WYG_307-7b>¶
石灰散　　治蛇蟲蜂蠍蚖蛇蜘蛛沙蟲等傷¶
　　蜈蚣草　臰黄　石灰(各等/分)¶
　右搗為末傅螫處¶
桂香散　　治諸蛇咬毒氣攻心¶
　　桂(去鹿/皮)　栝蔞根(各二/兩)¶
　右為細末以小竹筒盛宻塞帯行卒為毒蛇所傷即傅¶
　之此藥療諸蛇毒塞不宻則氣歇不中用¶
二蟲膏　　治諸蛇咬毒氣攻心迷悶¶
<pb:KR3e0067_WYG_307-8a>¶
　　地龍(五/枚)　蜈蚣(一枚端午日/收赤足者)¶
　右以相和爛搗傅之¶
椒蒜傅方　　治諸蛇咬痛腫¶
　　椒(合/口)　蒜(各等/分)¶
　右用同搗令熟傅之瘥一方用蒜葉¶
硇砂散　　治諸蛇咬痛腫¶
　右以硇砂一兩細研為末以園内生蔞葱就上取却¶
　葱角尖傾入硇砂末却以角尖覆一七日掘出葱傾¶
<pb:KR3e0067_WYG_307-8b>¶
　硇砂汁於一張緊薄紙上隂乾每有傷處取錢孔大¶
　紙貼之立愈¶
青黛散　　治蛇毒及一切蟲傷但有少氣可以下藥¶
　即活神効不可言¶
　倉卒無藥去處以大藍汁一椀雄黄二錢調勻㸃在¶
　所傷處并細服其汁無藍澱花青黛代之亦可仍用¶
　艾炙咬處¶
椒葫方　　治蝮蛇毒¶
<pb:KR3e0067_WYG_307-9a>¶
　右取合口椒葫荽苖等分搗傅之無不瘥¶
胡粉散　　治蝮蛇毒¶
　　大蒜　胡粉¶
　右搗和傅之¶
鹿角散　　治蝮蛇毒¶
　　猪脂　鹿角灰¶
　右以和塗之¶
大蒜方　　治蛇螫人瘡已愈餘毒在内中滛滛痛癢¶
<pb:KR3e0067_WYG_307-9b>¶
　方¶
　　大蒜　小蒜(各一/升)¶
　右合搗以熱湯淋汁灌瘡大良一方小蒜汁滓傅上¶
麥門冬散(本/草)　治惡蛇咬傷頓仆不可療者及毒氣入¶
　腹遍身腫痛¶
　右用香白芷為末麥門冬去心濃煎湯調下頃刻咬¶
　處出黄水盡腫消皮合仍用此藥滓塗傷處如氣未¶
　絶無不活者若傷輕只用辣母籐挼𫝊之更酒調雄¶
<pb:KR3e0067_WYG_307-10a>¶
　黄亦妙以新汲水調下半兩許毒氣自消一方用熱¶
　酒調下諸方皆用麥門冬水盖欲先䕶心氣也(昔臨/川有)¶
　(人以貨蛇藥為業一日方作塲為蝮所囓即時殞絶/一臂大如股少頃徧身皮脹作黄黒色遂死有一道)¶
　(人旁觀出言曰此人死矣我有一藥能療但恐毒氣/益深或不可治諸君能相與證明方敢為出力衆咸)¶
　(竦踊勸之乃求錢二十文以徃纔食頃奔而至命汲/新水觧裹中藥調灌之四體應手消縮良久復故其)¶
　(人能起與未傷時無少異遍拜觀者且鄭重謝道人/道人曰此藥不難得亦甚易辦吾不惜傳諸人乃香)¶
　(白芷一物也法當以麥門冬湯調服適來事急不暇/姑以水代之吾今活一人可行矣拂袖而去郭邵州)¶
　(沰得其方嘗有鄱陽一醫調一升以杖抉傷者口灌/入藥盡&KR0116;臍中搰搰然黄水自口出一卒夜直更合)¶
<pb:KR3e0067_WYG_307-10b>¶
　(為蛇囓腹明旦赤腫/欲裂以此飲之即愈)¶
薑黄方　　治諸蛇毒螫人欲死¶
　右用乾薑雄黄等分同研用小絹袋盛繋臂上男左¶
　女右蛇聞藥氣逆避人螫毒傅之¶
細辛散　　治蛇咬¶
　右用細辛雄黄等分為末津調傅亦可¶
雄黄餅子散　　治蛇咬欲死方¶
　右用雄黄不以多少萵苣汁和作餅子候乾為末毎¶
<pb:KR3e0067_WYG_307-11a>¶
　用少許貼瘡口立愈一方好酒調化服就用藥塗傷¶
　處¶
櫻桃散　　治諸種蛇傷¶
　右以櫻桃葉用生薑同擂碎入酒𢷬研服之良滓傅¶
　傷處一方無薑服之¶
茜草散　　治土蛇咬¶
　先用蓼草搽於咬傷處後用茜草去根擂碎用井花¶
　水調服日進三五服滓傅傷處¶
<pb:KR3e0067_WYG_307-11b>¶
蛇毒¶
　先宻取荇葉當其上穿勿令人見以再覆瘡口上一¶
　時着葉當上穿穿即折牙出也¶
又方¶
　細辛　白芷(各一/錢碾)　雄黄(一錢/研)¶
　加虎骨麝香¶
雄靈散　　治毒蛇所傷昏悶欲死者¶
　　五靈脂(一两真者酒洗/去砂石乾用)　雄黄(半兩明/好者研)¶
<pb:KR3e0067_WYG_307-12a>¶
　右為細末每服二錢酒調灌之就以藥末調塗傷瘡¶
　口良久再一服神效(昔有人被毒蛇傷良久已昏困/有老僧以酒調藥二錢灌之遂)¶
　(甦及以藥滓塗咬處良久復灌二錢即愈凡/有中其毒者用之無不騐也一方無雄黄)¶
白芷散　　治毒蛇咬¶
　右用婦人扎髻繩扎定瘡處如無頭繩麻油繩亦可¶
　須用雄黄香白芷末糝之用新汲水調末服之或熱¶
　酒送下皆良一方無雄黄单用香白芷末摻服(又云/諸方)¶
　(皆用麥門冬水盖/欲先䕶心氣也)¶
<pb:KR3e0067_WYG_307-12b>¶
地龍散　　治青蝰蛇螫¶
　　地龍(三/條)　鹽(半兩/炒)¶
　右相和研令爛以麵圍毒處傅藥於上須臾化為水¶
　不過三兩度¶
雄礬方　　治蛇傷　　詩曰¶
　　忽然被蛇咬　　雄黄與白礬　　一時研𫝊上¶
　　神效不等閒¶
治蛇蟲傷¶
<pb:KR3e0067_WYG_307-13a>¶
　巴豆數粒細研貼瘡¶
蓼汁飲¶
　右搗生蓼絞汁飲之少少以滓傅瘡上又挼藍青𫝊¶
　之¶
治諸蛇咬痛腫¶
　用黒豆葉五两細剉搗𫝊瘡上日四五度用一方唾¶
　塗咬處熟嚼豆葉傅之¶
䖟蟲散　　治蛇螫人竅出血凡蛇瘡未愈禁熱食犯¶
<pb:KR3e0067_WYG_307-13b>¶
　此便發治依初螫法¶
　用蝱蟲初食牛馬血者二七枚焼為灰以温水¶
　調服之效¶
治蛇螫人竅出血¶
　用黒豆五升礪碎分為二分於盆中以水浸過三寸¶
　深令浸螫處良久去舊豆著新豆復浸不過三兩易¶
　愈兼以豆為末以調服之妙¶
治蛇入口並入七孔中¶
<pb:KR3e0067_WYG_307-14a>¶
　用割母猪尾頭滴血着口中即出并着孔中得¶
治因熱逐凉睡有蛇入口中挽不出毒蛇所傷¶
　用以刀破蛇尾入生椒三二粒褁着即出有人伐木¶
　倦卧山中遭此得是法遂活此蛇有逆骨慎不可以¶
　力㧞之無椒但辛物亦可¶
鷄角散　　治天蛇傷¶
　用鷄子白刷瘡内候痒燒皂角為末糝之¶
治蛇傷毒¶
<pb:KR3e0067_WYG_307-14b>¶
　用繩縳住兩頭以五加皮葉擂爛敷貼¶
又方¶
　用烏栢葉擂爛敷貼傷處及葉於口嚼取汁服愈¶
治毒蛇及一切蟲傷但有少氣可以下藥即活神効不¶
　可言¶
　用貝母為末調酒盡量飲之頃刻酒自傷處為水流¶
　出水盡為度却以藥滓𫝊瘡上若所傷垂死但有少¶
　氣服此即活一方以貝母末塞瘡口妙不可言(蘓韜/光寓)¶
<pb:KR3e0067_WYG_307-15a>¶
　(婺州城外魁星館有人書/此方于壁間云此方神効)¶
治一切蛇毒所傷方¶
　用赤脚大蜈蚣(一條瓦/上焙乾)　雄黄　巴豆霜(各一/錢)¶
　　麝香(少/許)¶
　右為細末以杏核數箇各磨成一竅去仁填藥在内¶
　令滿却以蠟塞竅臨時蠟丸以針挑藥末塗傷處候¶
　黄水出即瘥畢後塞其竅一枚可救數人¶
石中黄散　治蛇傷¶
<pb:KR3e0067_WYG_307-15b>¶
　　槐花頭　五倍子(去/蛀)　石中黄粉¶
　右各等分為末水調塗¶
治蛇傷¶
　先用冷水洗後用茱茰二合水一椀研取汁服之将¶
　滓傅瘡一方用酒調下油調𫝊¶
治因熱逐凉睡熟有蛇入口中挽不出方¶
　用艾炙蛇尾即出若無火以刀周匝割蛇尾截令皮¶
　斷乃將皮倒脫即出(小品同之七八月中諸蛇毒旺/不得洩皆囓草木即枯死名為)¶
<pb:KR3e0067_WYG_307-16a>¶
　(蛇蚳此物傷人甚於蛇/螫即依蛇之螫法療之)¶
治蛇入人口并七孔中者方¶
　以患人手中指等截三歲大猪尾以噐盛血傍蛇㵼¶
　血口中㧞出之¶
治卒為蛇繞不觧方¶
　用熱湯淋之無湯令人尿之¶
治蛇囓方¶
　用人屎厚塗之帛裹即消¶
<pb:KR3e0067_WYG_307-16b>¶
治蛇毒方¶
　用消蠟注瘡上不瘥更消注之¶
又方¶
　用母猪耳中垢傅之牛耳中垢亦可用¶
治蝮蛇毒方¶
　令婦人騎度三過又令坐上一方令婦人尿瘡上¶
又方¶
　用生麻楮葉合擣以水絞去滓漬之¶
<pb:KR3e0067_WYG_307-17a>¶
又方¶
　用生薑𫝊之乾復易一方以射罔塗腫上血出即愈¶
又方¶
　用鷄屎二七枚燒作灰投酒中服之一方用鷄糞白¶
　燒灰酒調¶
又方¶
　用麫圍上令童男尿著中燒鐵令赤投中冷復燒著¶
　之二三度瘥¶
<pb:KR3e0067_WYG_307-17b>¶
又方¶
　用𢷬紫莧取汁飲一升以滓封瘡上以少水灌之又¶
　𢷬冬𤓰根以傅之¶
又方¶
　用梳中垢如指大長一寸尿和傅之¶
又方　　用銅青傅瘡上¶
又方　　用炙梳汗出熨之¶
治蛇傷方¶
<pb:KR3e0067_WYG_307-18a>¶
　用酒研水邉烏桕根喫即活¶
治蛇骨刺人毒痛方¶
　用鐡精如大豆許内管中吹内瘡中良亦用鐡粉¶
又方　　用燒死䑕為末𫝊之¶
治蛇傷¶
　用續隨子半生半炒為末酒下三月九箇四月十二¶
　箇五月十五箇三服隨月加减¶
治毒蛇尿草木着人似刺劄便腫痛肉爛若手脚着之¶
<pb:KR3e0067_WYG_307-18b>¶
　指節墮脱方¶
　用研砒霜和膠漬塗之¶
治蛇毒　　用秦龜肉可生𢷬罯傅之¶
治蛇傷¶
　用蚯蚓乾者熬末用之¶
主蛇中人¶
　用刮蠳龜尾以𫝊之便愈枹朴子云蠳龜噉蛇南人¶
　皆帯蠳龜尾以辟蛇也¶
<pb:KR3e0067_WYG_307-19a>¶
治毒蛇囓方¶
　用菰蒋草根灰取以封之其草似燕尾者是大効¶
治蛇咬瘡　　用煖酒洗瘡一日三易¶
辟衆蛇方¶
　　雄黄　生薑　乾薑(各等/分)¶
　右麄杵以絳囊盛男左女右臂繋之蛇則迸走若被¶
　蛇傷即用貼之立瘥又方以雄黄帯之入山林即不¶
　畏蛇¶
<pb:KR3e0067_WYG_307-19b>¶
治蝮蛇瘡¶
　用石龍籐絞取汁洗并服其汁亦去蛇毒心悶刀斧¶
　諸瘡封之即瘥¶
治蛇咬毒入腹者　　用取兩刀於水中相磨飲其汁¶
治蛇虺螫人　　用獨頭蒜酸草擣絞𫝊所傷處¶
治蛇咬瘡¶
　用蒜去皮一升𢷬以小便一升煮三四沸通手即入¶
　漬損處從早至暮初被咬未腫速嚼蒜封之六七易¶
<pb:KR3e0067_WYG_307-20a>¶
治毒蛇螫人　　用𢷬地榆根絞取汁飲兼以漬瘡¶
治蛇咬　　用堇汁生杵傅之毒即出矣¶
治一切惡蛇所咬命欲臨死方但一切惡蛇所傷先用¶
繩索迎頭繫定不要令毒入臓腑即傷人性命也¶
　　雄黄(一兩/碎研)　麝香(半/兩)¶
　右揉取龍腦薄荷自然濃汁一盞入雄黄麝香末在¶
　内先用藥汁洗咬處次用雞羽揇藥從瘨腫處掃下¶
　入咬處瘡口中只管不住手掃令出盡惡色血所傷¶
<pb:KR3e0067_WYG_307-20b>¶
　之處即不壊爛也候黒血出盡仍用薄荷大藍滓裹¶
　定一日一換之¶
治蛇咬毒入腹　　用水萍搗絞汁飲妙¶
又方¶
　用頭醋煑青竹筒合於螫處須㬰黄水沫出即瘥¶
治蛇咬　　用取胡𤓰傅之數易良¶
又方　　用五兒齒燒灰傅之¶
治蛇傷毒氣入腹悶絶不知人事¶
<pb:KR3e0067_WYG_307-21a>¶
　用北細辛為末或急用細嚼亦可酒調下以滓傅瘡¶
　上尋四畔有紅線路用滓傅趕毒氣出須㬰見瘡上¶
　如火㷔起乃毒氣出也¶
治蛇傷方¶
　用蒲公英科根作泥貼蛇傷處白麫膏藥封之¶
白芷散　　治蛇傷¶
　用香白芷為末水調下頃刻咬傷處出黄水盡用末¶
　水調塗𫝊瘡處如不暇研嚼細傅之亦可¶
<pb:KR3e0067_WYG_307-21b>¶
治惡蛇所傷¶
　用好醋浸鴨觜膽礬末少許塗傷處藥到即愈¶
又方¶
　用野藍葉取汁滴傷處又以酒和汁相浸飲一杯妙¶
治蛇咬人　　用苦蕒搗爛𫝊之¶
治毒蛇氣入腹¶
　用麥門冬研細沸湯調下又以仙人掌研汁灌之¶
治白花蛇骨刺腫痛方亦治蛇咬¶
<pb:KR3e0067_WYG_307-22a>¶
　用生逺志𢷬碎酒煎服以滓罨之如無生者乾者亦¶
　得¶
治蛇咬¶
　用辣母籐五葉者鹽嚼傅之以治蜈蚣螫如神¶
又方(出百一/選方)　　用生龍腦傅之¶
治蛇傷蝮蛇螫方(出百一/選方)¶
　急取蝦䗫爛搗罨痛處極妙仍將絹片輕輕包定藥¶
　又以頭垢𫝊傷處妙一方蝦䗫肝塗之一方治蛇螫¶
<pb:KR3e0067_WYG_307-22b>¶
　人牙折入肉中痛不可堪塗之立出一方生蝦䗫一¶
　枚爛杵碎𫝊之¶
治蛇毒(出聖/恵方)¶
　用黄荆葉袋盛縛瘡腫上一方爛搗帛褁傅腫處又¶
　方用閉口椒并葉搗𫝊之止¶
治毒蛇咬　用杏仁去皮尖三箇定粉少許合貼傷上¶
治蛇咬(出十便/良方)¶
　用取獨頭蒜刀切安在瘡口上艾燒七次去毒¶
<pb:KR3e0067_WYG_307-23a>¶
治蝮螫人(出十便/良方)¶
　急掘地作坎以埋所螫處堅築其上毒則出土中須¶
　㬰痛緩乃出徐徐以藥療之¶
治蛇傷蝮螫(出肘/後方)¶
　急取娛蚣搗為泥罨在傷痛處極妙仍將絹片輕輕¶
　拴定藥又以頭垢傷處𫝊之一方燒蜈蚣末傅瘡上¶
治青蝰蛇螫(出千/金方)¶
　用雄黄末傅瘡上沸汁出即愈亦用銅青傅瘡中¶
<pb:KR3e0067_WYG_307-23b>¶
治蛇咬¶
　用燒桑刀塗麝香少許和刀上以烙囓處令皮破即¶
　瘥¶
又方¶
　用生蚕蛾隂乾為末傅囓處孔中數易之其蛾有生¶
　子者妙¶
治蛇螫(出聖/恵方)¶
　用狼牙草六月已前用葉已後用根生㕮咀以槲葉¶
<pb:KR3e0067_WYG_307-24a>¶
　褁煻火炮令熱布褁熨冷即易之¶
又方¶
　用醋草熟搗以傅螫處仍將膩幞頭褁之數易其醋¶
　草似初生短嫩苜蓿苗是¶
治蛇囓人¶
　用猪屎&KR0392;令焦末藍一把水三升煑取二升投屎攪¶
　和以洗之瘥¶
治蛇毒(出聖/恵方)¶
<pb:KR3e0067_WYG_307-24b>¶
　用獨狼牙搗臘月猪脂和以傅毒立瘥又楊炎南行¶
　方云六月以前用葉以後用根生㕮咀以槲葉褁之¶
　煻火炮令熱用熨瘡上冷即止¶
治青蝰蛇　用破烏鷄熱傅之¶
治蝮螫人(出肘/後方)　　用嚼鹽唾瘡上訖灸三壯復嚼鹽¶
　唾上¶
又方(出肘/後方)¶
　用蠟及蜜等分於鐺中消令和以無節竹筒著瘡上¶
<pb:KR3e0067_WYG_307-25a>¶
　以蠟蜜灌竹筒令下入瘡中瘥無蜜唯蠟用之亦得¶
又方(出肘/後方)¶
　用急尿瘡中乃㧞刀向日閉氣三歩以刀掘地作小¶
　坑以熱湯沃坎中取泥作三丸如梧桐子服之取少¶
　泥塗瘡上¶
治虺蛇毒　用搗葵根𫝊之一方取葵汁服之¶
又方　用頭垢傅瘡中¶
又方　用搗葎草以傅之立愈¶
<pb:KR3e0067_WYG_307-25b>¶
治衆蛇螫¶
　用常思葉搗取汁飲一升以滓傅瘡上又以鬼目葉¶
　傅之止其痛¶
又方(出肘/後方)　　用搗鬼針草傅上¶
又方(出肘/後方)治蛇螫人瘡已合而餘毒在内或滛滛痛痒¶
　用搗大蒜塗之以少塩豉合搗尤佳備急¶
治蛇虺螫人　搗蒜絞之飲其汁以滓𫝊瘡上¶
又方¶
<pb:KR3e0067_WYG_307-26a>¶
　用繩縛瘡上一寸許即毒氣不得走便令人以口嗍¶
　所螫處取毒數唾去之毒盡即不復痛口嗍小痛無¶
　苦狀¶
治蛇咬方¶
　五月五日前七日即齋不得食飲酒肉五辛仍先向¶
　桑下覔莬葵先知處記之至五月五日中時先以手¶
　摸桑木隂一遍仍著上摸索之訖即以口囓取莬葵¶
　嚼使熟以唾塗手熟揩令遍五月七日潔齋如後七¶
<pb:KR3e0067_WYG_307-26b>¶
　日内亦不得洗手後有蛇蝎螫者以手摩之即瘥止¶
治土蛙蛇諸蛇傷¶
　用婆婆針或葉細擂井水和服滓𫝊甚者不過二三¶
　服¶
治諸毒蛇(出千/金方)¶
　用塩四兩水一斗煑十沸沸定以湯浸冷易之¶
治蛇咬欲死方(出海上/名方)用蒼耳心爛嚼傅之立効¶
治蛇螫疼痛宜服此方(出聖/恵方)¶
<pb:KR3e0067_WYG_307-27a>¶
　用白礬一兩甘草一两生用為散如蛇螫著之時心¶
　頭熱躁眼前昬黒用新汲水服三錢即止如有些小¶
　腫氣用白礬鹽漿水萵苣根煎三五沸淋之即除如¶
　大叚蛇螫著未及修事藥物用耳塞少許入在螫著¶
　瘡口内以釅醋滴在瘡上即止¶
治蛇螫人瘡已合而餘毒在内或滛滛痛痒方(出聖/恵方)¶
　用取甲煎塗之神驗蝎螫同用¶
治蛇咬蝎螫(出十便/良方)¶
<pb:KR3e0067_WYG_307-27b>¶
　用燒刀子頭令赤以白礬置上候成汁便熱滴於螫¶
　處立愈此極神騐得活者數十人貞元三十二年有¶
　兩僧流向鄧州俱為蛇囓令用此法救之傅藥了便¶
　愈更無他苦¶
又方(出聖/惠方)治蛇咬毒¶
　用苦葫蘆根爛搗𫝊瘡口上立瘥¶
治遭惡蛇所螫(出聖/恵方)¶
　用蛇皮貼於傷上灸之引去其毒氣即止一方煎洗¶
<pb:KR3e0067_WYG_307-28a>¶
　三兩度¶
治辟蛇法(出肘/後方)¶
　肘後姚氏仙人入山草法辟蛇之藥雖多唯以武都¶
　雄黄為上帶一塊秤重五兩於肘間則諸蛇毒物莫¶
　之敢犯他人中者便摩以療之帯五蛄黄丸良力丸¶
　有蜈蚣故也人入山伐木有大赤足蜈蚣置管中繫¶
　腰又有&KR0034;龜噉蛇帯其尾亦好帶其㖨彌佳禁法中¶
　亦有單行輕易者今䟽其數條然皆須受而後行不¶
<pb:KR3e0067_WYG_307-28b>¶
　爾到山路口住立存五蛇一頭乃閉氣以物屈刺之¶
　因左廻兩歩思作蜈蚣數千以依身便行無所畏也¶
治蛇螫人瘡已合而餘毒在内滛滛痛痒方(出聖/恵方)¶
　用逺志嚼爛以𫝊之并内一片子於螫瘡孔中數數¶
　易之¶
又方(出聖/惠方)¶
　用鷄子打破頭作孔合著螫處逡巡鷄子黒又換以¶
　可為度¶
<pb:KR3e0067_WYG_307-29a>¶
立効散(出朱氏/集驗方)治蛇傷垂死者¶
　　鐡蛟龍(一名水藕一名金蓮花/取根二兩剉片焙乾)　知母¶
　　貝母(各一/兩)　雄黄(半/兩)　天雄(一箇/生用)　紫荷車(三/両)¶
　　大川烏(一/箇)　真北細辛¶
　右細末用生地黄酒調服即愈如鼻口血來生酒地¶
　黄加雄黄丸下如傷風隨脉證用發散藥並服之見¶
　瘡口腫不消用針腫處候毒氣出即安如有孕婦人¶
　則除天雄少用川烏忌食葷物(蕭南仲/方屢効)¶
<pb:KR3e0067_WYG_307-29b>¶
治蛇毒¶
　取夾蛇龜肉搗置傅傷處亦刮蠳龜尾以傅之其瘡¶
　便愈小黒中心拆者無用不可食肉可生搗罯傅¶
治蛇咬瘡　　以蓼蕎搗傅瘡上¶
預防蛇毒¶
　以桂栝蔞為末内着竹管宻塞之帯行中毒即傅之¶
　緩乃不救¶
治蛇毒　　以蚤休根醋摩傅之¶
<pb:KR3e0067_WYG_307-30a>¶
中虺蛇毒　　取茺蔚莖汁𫝊之良¶
治蛇毒　　　以野猪齒燒作灰服¶
治蛇咬　　　以梫木葉搗細封之¶
治蛇虫咬　　用生芋葉和塩研細傅之¶
治蛇䖝咬瘡¶
　以感藤葉生研傅瘡上感藤一名甘藤又名甜藤生¶
　江南山谷如鷄卯大斫藤斷吹氣出一頭甘汁甘羙¶
　如蜜¶
<pb:KR3e0067_WYG_307-30b>¶
治蛇犬等毒　　以青黛摩𫝊之¶
治蛇虺螫人　　以射罔塗螫處頻易¶
治蛇咬¶
　以樳木皮葉煑湯洗亦可作屑傅之¶
治蛇含草毒　　以知時子急服觧之¶
治人被蛇嚙　　以蜘蛛汁塗之¶
療一切蛇䖝蚕咬　　以預知子搗𫝊傷上¶
治蛇咬　　用猪槽中水以浸瘡有効驗¶
<pb:KR3e0067_WYG_307-31a>¶
治蛇咬方¶
　取黒豆葉剉杵傅之日三易良抱朴内篇云相國張¶
　公文蔚莊在東都栢坡莊内有䑕狼穴飬四子為蛇¶
　所吞䑕狼雄雌情切乃於宂外坋土恰容蛇頭俟其¶
　出宂果入所坋處出頭度其回轉不及當腰咬斷而¶
　劈蛇腹啣出四子尚有氣置於宂外啣豆葉嚼而傅¶
　之皆活¶
治蛇咬毒¶
<pb:KR3e0067_WYG_307-31b>¶
　以雄黄少許末傅之登時愈蛇雖多種唯蝮蛇及青¶
　金蛇中人為至急不治一日即死人不曉治之方術¶
　者為二蛇所中即以刀急割瘡内投地其肉即如火¶
　灸須㬰盡燋而人得活也此蛇七月八月毒盛之時¶
　不得囓人其毒不泄乃以牙刺大竹木亦皆焦枯¶
治蛇咬¶
　以射罔塗肉四畔漸近瘡習習逐病至骨瘡若有熟¶
　膿及黄水出者塗之若無膿水有生血及新傷肉破¶
<pb:KR3e0067_WYG_307-32a>¶
　即不可塗立殺人¶
治蛇咬¶
　用苦苣根葉研碎傅傷處(苦苣即/萵苣也)¶
治蛇䖝咬傷瘡痛¶
　以烏蘝苺根搗傅并飲其汁良¶
治蛇咬毒悶欲死¶
　　續隨子(七顆味辛温/有毒去皮)　　重䑓(六分味苦微寒有/毒出滁州葉似鬼)¶
　　(臼者/即是)¶
<pb:KR3e0067_WYG_307-32b>¶
　右二味搗篩為末酒服方寸匕兼唾和少許傅咬處¶
　立瘥¶
治蛇虫傷搗蒜貼之熟醋浸之經年者良¶
治蛇犬咬毒取黄蘗根研塗之一方研汁服亦得¶
治蛇毒用水蓼葉冷搗傅之若毒入内心悶絞汁服¶
治蛇犬咬以韭搗傅之¶
治蛇咬用荏子葉搗傅之¶
治蛇虎毒諸瘡¶
<pb:KR3e0067_WYG_307-33a>¶
　以莵葵搗汁飲之及塗瘡能觧毒止痛¶
治蛇咬以蚯蚓屎并鹽研傅之¶
治蛇犬等咬以熱尿淋患處¶
治蛇咬犬毒用海根以酒及水磨服𫝊之亦佳¶
療蝮蛇瘡用絡石絞取汁洗之服汁亦去蛇毒心悶¶
治蛇蝎所咬用鈆炙熨之¶
治蛇咬以馬蘭生搗汁服之¶
治蛇咬以苦杖葉搗傅處¶
<pb:KR3e0067_WYG_307-33b>¶
治蛇毒用獨行根水摩為泥封之日三四立瘥¶
治蛇咬毒食茱茰子一兩為末冷水調分為三服立瘥¶
主蛇虺及虫等螫以蛇芮草取根葉搗傅咬處當下黄¶
　水¶
主蛇咬以萬一藤杵篩以水和如泥傅上¶
治青蛙蛇毒¶
　急灸瘡中三五壯則毒不行又用雄黄乾薑末射罔¶
　和之𫝊瘡¶
<pb:KR3e0067_WYG_307-34a>¶
治毒蛇所傷¶
　五靈脂一兩雄黄半兩同為末以酒調藥二錢灌之¶
　昔有人被毒蛇所傷良久之間人已昏困有老僧以¶
　酒調藥二錢灌之遂甦即以藥滓塗咬處良乆復灌¶
　二錢其苦皆去問之乃此方耳¶
治蛇䖝食飲中得之咽中如有物格不下吐不出心悶¶
　煩亂可服馬兠鈴即出又服麝香一錢匕即吐䖝毒¶
治諸毒所傷¶
<pb:KR3e0067_WYG_307-34b>¶
　用青黛雄黄等分同研為末新汲水調下二錢匕¶
治蛇犬虎狼毒惡虫等嚙¶
　右以鐡漿凉服之觧毒不入腹内也¶
治蛇虺螫人¶
　用茭草根燒灰封之(本草云茭/草菰根也)¶
治蛇虺虫螫¶
　右以紫珠煮汁服之¶
治蛇虫咬及毒箭¶
<pb:KR3e0067_WYG_307-35a>¶
　用薺苨根(味甘/寒)搗末以酒服之¶
治蛇傷¶
　右用五靈脂為末酒調二錢服仍以少末摻瘡口妙¶
又方¶
　右用雄黄為末以猪血調傅¶
治中蛇毒¶
　以細辛雄黄等分為末内瘡口三四易之¶
　　　蝎螫(附論/)¶
<pb:KR3e0067_WYG_307-35b>¶
凡蠍螫人有雌雄之辨雄者痛止一處雌者流散無定¶
世傳禁祝之法雖衆然湯熨塗𫝊之劑亦不可廢也○¶
凡蠍五月六月毒最盛時云有八節九節者毒氣彌甚¶
螫人毒勢流行牽引四肢皆痛過一周時方始定也¶
　　　方¶
吹鼻散　　治蠍螫¶
　　藜蘆(去蘆/頭)　丁香　蜀葵花蘂　猪牙皂夾(酥炙/去皮)¶
　　蓽撥(各半/兩)¶
<pb:KR3e0067_WYG_307-36a>¶
　右搗為末每用一字螫左邉吹右鼻螫右邉吹左鼻¶
　中一方用麝香¶
蠍螫藥　　治蠍螫¶
　　白礬(生/)　川烏　半夏(生/)　乾薑(生/)　丹(各等/分)¶
　右為細末釅醋調塗螫處効¶
雄黄消毒膏　　治蠍螫不可忍¶
　　雄黄　信(各半/兩)　巴豆(三/錢)　白礬(生一/兩)¶
　右為細末黄蠟半兩鎔開入藥末銚内攪勻為定子¶
<pb:KR3e0067_WYG_307-36b>¶
　如棗大用時將定子簽於燈熖上炙開滴於螫着處¶
　其痛立止¶
雄黄蠟丸　　治蠍螫不以男女疼痛不可忍者¶
　　煑酒蠟(半/兩)　木鱉子(三箇/去殻)　巴豆(二七枚/去皮)¶
　　雄黄末(一/錢)¶
　右件除蠟外研勻化蠟為丸如彈子大用時以火炙¶
　磨痛處五月五日或四殺日合之忌見鷄犬婦人¶
蓽撥散　　治蠍螫卒疼藥未及者¶
<pb:KR3e0067_WYG_307-37a>¶
　　蓽撥　膩粉　蕤人　木鱉子(各等/分)¶
　右取五月五日午時面南擣為細末修合之時不可¶
　令婦人孝子見螫著右邉以少許㸃左眼螫著左邉¶
　㸃右眼¶
馬齒塗𫝊方　　治蠍螫¶
　　馬齒莧(生切/)　大蒜(生切二味各/半兩共細研)　乾薑(一分不/炮為末)¶
　右一處和勻塗螫處¶
止痛出毒散　　治蠍螫¶
<pb:KR3e0067_WYG_307-37b>¶
　　石榴花　艾葉心　蜀葵花(各等/分)¶
　右搗為末水和塗之(五月五日午/時取陰乾佳)¶
虎骨散　　治蠍螫卒痛¶
　　虎頭骨(炙/)　板藍子　蓽撥(各一/分)¶
　右於五月五日午時擣為細末用燈心㸃藥少許於¶
　眼大㫮男左女右㸃之神効如卒暴用不必重五日¶
　合¶
硇砂散　　治蠍螫方¶
<pb:KR3e0067_WYG_307-38a>¶
　右取齒中殘飯傅之又猪脂封之又射罔封之硇砂¶
　和水塗上愈¶
蜀葵花散　　治蠍子咬¶
　　雄黄(二/錢)　李子人(一/錢)　蜀葵花葉(五月五日午/時採葉半錢)¶
　右為末用針於蝎傷疼處撥用藥擦之¶
一上散　　治蠍螫痛¶
　　半夏(一字生用/為細末)　雄黄(一字/另研)　巴豆(一箇去皮/研如泥)¶
　右同和匀傅上¶
<pb:KR3e0067_WYG_307-38b>¶
膩粉散　　治蠍螫¶
　　膩粉(一/錢)　香墨(少/許)　蓽撥(少/許)¶
　右擣為散毎用半麥許㸃大眥角男左女右其痛立止¶
五糓方　　治蠍毒¶
　右以五糓燒作灰熱塗之和松脂雄黄燒灰更良作¶
　法如甲煎為之¶
熨痛丸　　治蠍螫¶
　　雄黄(研/)　礬石(熬令汁枯/各半兩)¶
<pb:KR3e0067_WYG_307-39a>¶
　右再同研消蠟和乘熱丸如彈子大以蠟紙收藏遇¶
　螫將藥火上炙令熱熨痛處冷又炙熨數次此藥不¶
　限年嵗常收用之¶
礬夏散　　治蠍螫痛不可忍¶
　右用白礬半夏等分為末釅醋調貼痛止毒出¶
鈆丹塗傅方(出肘/後方)　　治蠍螫疼痛不定¶
　右用鈆丹半兩細研以醋調塗螫處¶
治蠍螫卒痛藥未及者水洗方(出千/金方)¶
<pb:KR3e0067_WYG_307-39b>¶
　右以新汲冷水若著手足以冷水漬之水微暖則易¶
　之著餘處者冷水浸故布搨之小暖則易¶
治蠍螫方(出千/金方)¶
　凡蠍有雌雄雄者痛止在一處雌者痛牽諸處若是¶
　雄者用井底泥塗之温則易雌者用當瓦屋溝下泥¶
　傅之若值無雨可用新汲水從屋上淋下取泥¶
治蠍毒及壁鏡毒人(出仁/存方)¶
　右溶化白礬乘熱滴傷處痛止毒出¶
<pb:KR3e0067_WYG_307-40a>¶
治蠍螫方(出千/金方)¶
　用取生烏頭為末唾和傅之一方以頭醋調傅之一¶
　方嚼乾薑塗之¶
治蠍螫用研蜘蛛汁𫝊之瘥¶
治蠍螫人痛不止(出仁/存方)用猫兒屎塗傷處日三復易¶
治蠍螫人取半夏用水研塗之立止¶
治蠍毒麻蕡葉搗傅之効(麻蕡今人績/布者是也)¶
治蠍螫人痛不止方用楮樹白汁塗之立瘥¶
<pb:KR3e0067_WYG_307-40b>¶
治蠍螫(出朱氏/集驗方)¶
　用礬石一兩醋半升煎之投礬末於醋中浸螫處井¶
　底泥傅¶
治蠍螫(出肘/後方)用醋摩附子傅之¶
治蠍螫(出聖/恵方)¶
　用蜀葵花心陰乾為細末唾津調貼一方絞龍葵汁¶
　塗之¶
治蠍螫(出海上/名方)以地磨生薑塗之¶
<pb:KR3e0067_WYG_307-41a>¶
又方(出海上/名方)用南星末醋調擦之¶
治蠍螫(出聖/恵方)用猪脂擦之又以冷水浸之自効¶
治蠍螫人用畫地作十字取上土水服五分匕¶
又方用嚼茱茰以封之立愈¶
又方(出聖/恵方)用深削桂心醋磨塗之立定¶
又方用挼馬莧菜封之瘥¶
又方(出十便/良方)用搗蒜塗之¶
療蠍螫人¶
<pb:KR3e0067_WYG_307-41b>¶
　用温酒以漬之又搗豉作餅如錢大貼螫處以艾灸¶
　七壯¶
療蠍螫人用苦李子仁嚼以封之即瘥¶
又方用挼蛇啣取汁以傅之瘥¶
又方用木椀率取此螫處即以木椀合之便瘥¶
又方(出肘/後方)用挼鬼針草取汁傅之即瘥¶
治蠍毒螫人¶
　右於五月五日取椿樹上膠捻作塊子以椿葉裹藏¶
<pb:KR3e0067_WYG_307-42a>¶
　淨噐中螫時即取膠就火上微烘於患處熱按之二¶
　三次愈¶
又方(出聖/恵方)用射菵草搗封之温酒漬之又射菵汁塗之¶
治蠍螫不以男女疼痛不可忍者(出旅/舍方)¶
　用葱白切一片厚二分許置所螫處以艾灸三壯¶
又方(出聖/恵方)¶
　用温醋漬所痛處數易之愈須預為温下醋湯方不¶
　爾離醋極痛¶
<pb:KR3e0067_WYG_307-42b>¶
治蠍螫傷詩曰¶
　　曽聞蠍螫徹心田　休候鷄兒呌曉天¶
　　耳塞調來疼處抹　毒除痛定却安然¶
治蠍螫(出徳生/堂方)¶
　用酸醋先滴在疼痛處即以膽礬末擦之¶
又方(出德生/堂方)用知母嚼爛吐疼處¶
又方(出徳生/堂方)¶
　患者自把口咂或他人咂之徐吐去毒不疼為度¶
<pb:KR3e0067_WYG_307-43a>¶
治蠍螫(出徳生/堂方)¶
　即以前神仙奪命丹一丸磨水塗之立住疼三上無¶
　不驗(奪命丹方見咽/喉門喉痺煩)¶
治蠍螫人用石榴花葉及皮爛搗炒令熱封疼上冷即¶
　換之¶
又方(出聖/惠方)用黑角梳掌熱炙熨之¶
又方(出聖/惠方)¶
　五月五日取蝸牛殻黄色者三七枚為末要用時以¶
<pb:KR3e0067_WYG_307-43b>¶
　醋調塗之甚効¶
又方¶
　四月八日五更時取蒼耳陰乾搗為末每用以醋調¶
　傅之¶
又方　　用驢耳垢傅之¶
又方　　用滴蠟燭熱脂於螫處三兩度易之¶
治蠍螫著手足方　　用雄黄末少許醋調塗之¶
治蠍螫人　　用人參嚼以傅痛處立瘥又黄丹塗之¶
<pb:KR3e0067_WYG_307-44a>¶
　瘥¶
又方　　用温湯浸之良¶
又方　　用硇砂以水研塗之立愈¶
治蠍螫　　急作小艾炷於螫處灸煖小便洗¶
烏白散　　治蠍螫不可忍¶
　　烏魚骨(一/兩)　白礬(二/錢)¶
　右同碾極細末每用不拘多少在左壁者左鼻孔内㗜¶
　之如在右者右鼻㗜之¶
<pb:KR3e0067_WYG_307-44b>¶
治蠍螫　　萵苣子入鹽同嚼貼痛處少時其痛便止¶
治蠍毒　　以槐枝炮熨之¶
治桑蠍咬人　　用丁香末蜜調塗之¶
治蠍螫人　　嚼乾薑塗之¶
治蠍螫　　以火槽頭横井上立愈¶
治蠍咬　　以烏頭末少許投醋調傅之¶
治蠍毒¶
　以麻葉搗𫝊之良¶
<pb:KR3e0067_WYG_307-45a>¶
治蠍角法　　甄立言此蠍毒陰蛇即非蜂蜈蚣之輩¶
自有小小可忍者有經一日一夜不可忍者京師偏饒¶
此蟲遍用諸藥塗傅不能應有竒効¶
　以意用竹依作小角留一節長三四寸孔徑四五分¶
　若指上可取細竹作之纔令搭得螫處指用大角角¶
　之氣漏不嗍胡角不厭大大即嗍急瘥速作四五枝¶
　鐺内熱煑取以角螫處冷即換初被螫先以針刺螫¶
　處出血然後角之熱畏傷肉以冷水暫浸角口二三¶
<pb:KR3e0067_WYG_307-45b>¶
　分以角之此神驗不可以口嗍毒入腹殺人軌公云¶
　灸即瘥以熱角嗍之猶火炙也¶
　¶
　¶
　¶
　¶
　¶
　普濟方卷三百七¶
