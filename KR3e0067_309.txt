# -*- mode: mandoku-view; -*-
#+TITLE: 普濟方
#+DATE: 2015-08-24 23:06:54.871274
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百九 
<pb:KR3e0067_WYG_309-1a>¶
欽定四庫全書¶
　普濟方卷三百九　　　明　周王朱橚　撰¶
　　折傷門¶
　　　総論¶
夫諸脈從肉諸筋從骨骨三百六十有五聨續纒固手¶
所以能攝足所以能步凡厥運動罔不順從若乃倉卒¶
之際墜墮倒仆折傷蹉跌患生不測詎可殫舉究圖療¶
治小則消腫而舒攣大則接筋而續骨各有方劑存焉¶
<pb:KR3e0067_WYG_309-1b>¶
凢從高墜下傷損腫痛凡墜墮傷損腫痛輕者在外塗¶
傅可已重者在内當導瘀血養肌血宜察淺深以治之¶
若傷損惡血不散脈者血之腑血行脈中貫於肉理環¶
周一身因其肌體外固經隧内通乃能流注不失其常¶
若因傷折内動經絡血行之道不得宣通瘀積不散則¶
為腫為痛治宜除去惡瘀使氣血流通則可復完也傷¶
折腹中瘀血者因髙墜下倒仆攧撲氣血離經不得流¶
散瘀在腹中速宜下之遲則日漸瘀滯使人枯燥色不¶
<pb:KR3e0067_WYG_309-2a>¶
潤澤痿瘁血瘕之病骨節損折肘臂腰膝出臼蹉跌須¶
用法整頓歸元先用服麻藥使不知痛然後可用手¶
凢脚手各有六出臼四折骨手有六處出臼四折骨手¶
脚亦三處出臼手掌根出臼其互交骨相鎖或出臼則¶
是剉出鎖骨之外須是搦骨相鎖骨不歸窠或出外則¶
須搦入内或出内則須搦入外方歸窠臼若只用手拽¶
㫁難入窠十有八九成痼疾也手六出臼四折骨手臂¶
出臼此骨上段是臼下段是杵四邉筋脈鎖定或出臼¶
<pb:KR3e0067_WYG_309-2b>¶
亦剉損筋所以出臼此骨須拽手直一人拽須用手把¶
定此間骨搦教歸窠看骨出那邉用竹一片夾定一邉¶
不用夾須在屈直出夾才服藥後不可放定或時又用¶
拽屈拽直此處筋多喫藥後若不屈直則恐成疾日後¶
曲直不得肩胛上出臼只是手骨出臼歸下身骨出臼¶
歸上或出左或出右須用舂杵一枚小凳一箇令患者¶
立凳上用杵撑在下出臼之處或低用物墊起杵長則¶
墊凳起令一人把住手尾拽去一人把住舂杵令一人¶
<pb:KR3e0067_WYG_309-3a>¶
抱住患人放身從上坐落骨節已歸窠矣神効若不用¶
小凳則用兩小梯相對木棒穿從兩梯股中過用手把¶
定木棒正稜在出臼腋下骨節蹉跌之處放身從上墜¶
下骨節自然歸臼矣脚六出臼四折骨或脚拔上交&KR0008;¶
處出臼用一人拽去自然手摸其骨節或骨突出在内¶
用手止從此骨頭拽歸外或骨突向外須用力拽歸内¶
則歸窠若只拽不用手整入窠内誤人成疾　脚大腿¶
根出臼此處身上骨是臼脚根是杵或出前或出後須¶
<pb:KR3e0067_WYG_309-3b>¶
用一人手把住患人身一人拽脚用手盡力搦歸窠或¶
是剉開又可用軟綿繩從脚倒弔起用手整骨節從上¶
墜下身直其骨便自歸窠背脊骨折法凢剉脊骨不可¶
用手整頓須用軟繩從脚弔起墜下身直其骨便自歸¶
窠未直則歸窠須要墜下待其骨直歸窠然後用大桑¶
皮一片放在背皮上杉皮兩三片安在桑皮上用軟物¶
纒夾定莫令屈用藥治之脚手骨被壓碎者須麻藥與¶
服或用刀割開甚者用剪去骨鋒便不衝破肉或有粉¶
<pb:KR3e0067_WYG_309-4a>¶
碎骨者與去細骨免見膿血之禍然後用大片桑白皮¶
以二十五味藥和調糊藥糊在桑白皮上莫令差錯三¶
日一洗莫令臭穢用藥治之又切不可輕易自恃有藥¶
便割剪便弄須要詳細審視當行則行尤宜仔細或頭¶
上有傷或打破或刀傷骨碎用藥糊角縛不使傷風切¶
須記之用藥治傷則用糊藥封角切須不可使風入乳¶
腫其血自消散不攻瘡口　正骨金瘡須看脈候始知¶
傷痛臓腑致命處一觀其脈虚促危矣傷處淺命脈虚¶
<pb:KR3e0067_WYG_309-4b>¶
促亦為後慮傷至重命脈和緩永無慮也脈有虚實有¶
去来有疎宻或被傷臓脈不死者必關脈實重則勿慮¶
或傷至死處其關脈無别脈洪大則難醫如用兩件藥¶
後脈不轉動急急住藥若脈漸漸隨藥轉此則可治無¶
慮或出血甚者脈不要洪大只要平正重實其血不曽¶
出者亦無惡血在内者其脈洪大不要疎宻亦不進退¶
来去恐其變凶看傷脈每與内科脈不同或傷内或致¶
命或難醫處被傷者命脈便已去矣此等切勿治之¶
<pb:KR3e0067_WYG_309-5a>¶
攧撲傷損或被傷入肺者縱未即死二七難過左脇下¶
傷透内者膓傷㫁一半可醫全不可治小腹下傷内者¶
證候繁多者脈不實重者老人左股壓碎者傷碎破隂¶
子者血出盡者肩内耳後傷透於内者皆不必用藥¶
打攧及樹木壓徧身痛者打攧樹木壓或自高處攧下¶
者此等傷皆驚四肢五臟必有惡血在内專怕惡心先¶
用清心藥打血藥及通大小腸藥次第先服臨服童子¶
小便入藥内立效專用大小腸泄利恐隘塞利害之甚¶
<pb:KR3e0067_WYG_309-5b>¶
清心藥加前方通利大小膓藥服自然俱通無悶煩無¶
惡血害心以次用止痛藥服之即止¶
　　　接骨(附論/)¶
夫正骨續筋方法備急非虞㫁筋折骨之疼喎訛閃肭¶
禆止相當覆塗之藥綿纒水温浄息永通𤣥府開舒汗¶
隙藥歸腫散痛消血脈旋流布週榮衞省身愛力以時¶
中養氣痊平餘月而已¶
　　　接骨手法¶
<pb:KR3e0067_WYG_309-6a>¶
下頦骨脫落法¶
　令人低坐用一手帕裹兩大拇指揷於病人口裏内¶
　外捏定大斗根往左布上下搖動令病人嚥唾一口¶
　往下送之入臼腮外用膏藥貼之再用一手帕往上¶
　兠之内服没藥乳香散痛者黄耆散忌硬物十數日¶
缺盆骨損折法¶
　令病者正坐提起患人肐膞用手揣捏骨平正用乳¶
　香消毒散敷貼以軟絹掩如拳大兠於腋下上用一¶
<pb:KR3e0067_WYG_309-6b>¶
　薄板子長寸濶過半軟紙包裹按定止用鷹爪長帶¶
　子拴縛定七日換藥内服烏金散定痛疼腫破消後¶
　次伸舒起指以後骨可如舊¶
肩胛骨脫落法¶
　令患人服烏頭散麻之仰臥地左肩脫落者用左脚¶
　登定右肩落者右脚登用軟絹如拳大抵於腋窩内¶
　用人脚登定挐病人手腕近肋用力倒身扯拽可再¶
　用手按其肩上用力往下推之如骨入臼用軟綿捲¶
<pb:KR3e0067_WYG_309-7a>¶
　如拳大㼭於腋下用消毒散敷貼内服降聖丹痛者¶
　黄耆散三日一換藥定痛腫消換膏藥貼之常以伸¶
　舒起指演習如舊¶
臂膊骨傷折法¶
　令患人正坐用手挐患人肐膊伸舒揣捏平正用消¶
　毒散敷貼外用薄板片紙裹之絹縛定内服接骨烏¶
　金散痛者乳香黄耆散二七日定可換藥依前扎縛¶
　痊可為妙¶
<pb:KR3e0067_WYG_309-7b>¶
肐膊骨傷折法¶
　令患人正坐用手按捏止依前法用藥扎縛凡病人¶
　手面於仰看可為妙¶
肋肢骨折損法¶
　令患人服烏頭散麻之次用手按捏骨平正用乳香¶
　消毒散數貼服之導滯散并復元活血湯下之以利¶
　為度再用接骨烏金散降聖丹調治後用膏藥貼之¶
　以後骨可如舊¶
<pb:KR3e0067_WYG_309-8a>¶
胯骨脫落法¶
　令病人服烏頭散麻之仰卧倒看比两腿膝盖高者¶
　磋在下也一手挐定脚腕右蹉在下徃上動搖送之¶
　若蹉在上往下伸舒扯拽如骨入臼再用比雙脚根¶
　齊用走馬散貼内服降聖丹没藥乳香散如疼定腫¶
　消用膏藥貼之後次演習行步¶
腿脛傷折法¶
　令病人仰臥倒比根齊恐胯骨出臼用手挐病人膝¶
<pb:KR3e0067_WYG_309-8b>¶
　下一手挐脚腕伸舒扯拽脚根對齊如骨折處再用¶
　手按捏骨平正用消毒散敷貼外用長板子紙包裹¶
　絹帶子扎縛裏外用磚靠定勿令腿搖動脚頭抵正¶
　二七日方可換藥時輕手解開用葱椒湯軟絹揾洗¶
　再敷藥用銅匙柄穿帶子勿令腿動以後伸舒演習¶
　行步¶
膝曲盖損破骨法¶
　令病人正坐用一竹篾圏比膝盖大小上用軟紙纒¶
<pb:KR3e0067_WYG_309-9a>¶
　圏如皮破者用玉真散敷貼破處并敷貼藥用紙篾¶
　圏絹帶子縛定内服烏金散黄耆散如不破者五七¶
　日一換如破者待瘡口成膿香油潤起用葱椒湯洗¶
　軟絹揾洗再用敷貼藥定疼痛腫消常以演習行步¶
　方得完全¶
臁肕骨傷折法¶
　令病人正坐一手拏病人膝下一手挐脚腕用力伸¶
　舒扯拽捏骨平正如皮破者玉真散貼之上用敷貼¶
<pb:KR3e0067_WYG_309-9b>¶
　藥外用薄片紙包裹絹子扎縛過三五日待瘡口成¶
　膿香油潤起用葱椒湯揾洗上用生肌散并太乙膏¶
　貼之後扎縛留瘡口恐有膿血出内服烏金散加味¶
　通聖膝下軟衣㼭之如太破者二七日一換藥用磗¶
　裏外靠定勿令腿動痊可為妙¶
破傷骨折法¶
　如破傷折骨服烏頭散麻之如骨折簽出皮者用銅¶
　匙柄挑起皮皮披如舊用玉真散敷貼如骨折低者¶
<pb:KR3e0067_WYG_309-10a>¶
　往上擡之如骨折髙者往下按之揣捏骨平正用油¶
　搽皮膚或蜜亦可用敷藥乾糝揾洗用生肌散并太¶
　乙膏貼之初服導滯散下之後服止痛祛風藥方并¶
　接骨藥托裏散調治如皮破骨折者髓血相混成膿¶
　接不正以後次演習行步終不得定完成全¶
脚腕蹉跌出臼法¶
　令病人正坐倒一手挐病人脚腕一手挐脚大扯拽¶
　搖動按捏骨入臼平正用走馬散敷貼外用長片板¶
<pb:KR3e0067_WYG_309-10b>¶
　子絹帶縛於脚腕并小腿上恐脚不正用軟衣㼭之¶
　内服降聖丹乳香散以後行步演習痊可為妙¶
　　　用麻藥法¶
凢攧撲損傷骨肉疼痛整頓不得先用麻藥服待其不¶
知痛處方可下手或服後麻不倒可服蔓陀羅花及草¶
烏五錢用好酒調些少與服若其人如醉即不可加藥¶
被傷有老有㓜有無力有血出甚者此藥逐時相度入¶
用不可過多亦有重者若已見麻不倒者又旋添些更¶
<pb:KR3e0067_WYG_309-11a>¶
未倒又添酒調服少許已倒便住藥切不可過多¶
　　　去惡血法¶
凢攧撲刀傷石傷諸般傷損至重者皆先服清心藥次¶
服清小便藥三服去血藥被傷者血未結打從瘡口中¶
出或結在内用藥打入大膓時即泄出或被打破攧破¶
木壓惡血未積者用藥打散四肢或歸臓腑者或歸上¶
膈者打從口中吐出或歸中膈打入大膓泄出先用此¶
急救次服止痛藥即二十五味藥中加減用¶
<pb:KR3e0067_WYG_309-11b>¶
　　　用藥加减法¶
凢傷有淺深隨其吉凶用藥如折骨者則用後二十五¶
味接骨方治之再加自然銅白芷乳香沒藥川芎各五¶
錢立效若傷臓腑用清心藥加川芎當歸赤芍藥各二¶
錢或肚腸傷破加白芷五錢同後清心藥服或被傷浮¶
腫不通加皂角黄栢皮半兩入紫金皮散内傅之或頭¶
破傷風亦用紫金皮散加皂角黄栢皮傅之立退或筋¶
斷接骨者用二十五味加續斷半兩或諸處傷痛不止¶
<pb:KR3e0067_WYG_309-12a>¶
者仍用二十五味加川芎五錢或惡血汚心不下用後¶
清心藥加大黄枳殻五錢或氣觸痛加木通丁香藿香¶
三錢同二十五味服之凢加减末者加末散者加散其¶
餘只依本方不用加减孕婦攧撲傷損先用安胎藥後¶
用二十五味接骨去草烏川芎餘依本方¶
　　　又用藥加减方¶
凢損若不折骨不碎骨則不可用自然銅於藥内除去¶
無痰涎不用半夏老人有傷者骨脈冷每加當歸川芎¶
<pb:KR3e0067_WYG_309-12b>¶
川烏木香丁香人參五錢去白芍藥生地黄此亦二十¶
五味内加减老人服此或傷臟腑者不問老少如有血¶
并痰從口中出者清心藥加丁皮川芎半夏入二十五¶
味内同服腿腫角血或皮冷加乾薑五錢入退腫藥内¶
糊腫上腫及血自然退散或皮膚熱者加黄蘖皮皂角¶
五錢入腫藥内角處自然退¶
　　　用藥湯使法¶
凢藥皆慿湯使所使方先但用清心藥煎後用童便一¶
<pb:KR3e0067_WYG_309-13a>¶
盞同服或止痛重傷者則用薑湯燈心湯調二十五味¶
藥服之薄荷湯亦可凢傷或刀傷及損内臓腑恐作煩¶
惱悶崩血之患如折骨者用薑湯酒服接藥傅之如骨¶
碎破重打重攧重木石壓者皆用先服湯使法末並用¶
酒服如輕攧撲損傷則用薑酒調下二十五味藥立効¶
凢碎進頸骨用手巾一条繩一莖繫在坊上捶下來以¶
手巾兠縛頦下於後腦糓縛接繩頭却以瓦&KR0902;一箇五¶
六寸髙看碎捽入淺深斟酌髙低令患人端正坐於其¶
<pb:KR3e0067_WYG_309-13b>¶
&KR0902;上令伸脚坐定醫用手揉擦平正說話不覺猝然以¶
脚一踢踢去&KR0902;子如在左用手左邉掇出在右右邉掇¶
出又一法令患人卧牀上以人捺其頭雙足踏兩肩即¶
出¶
凢左右兩肩或攧墜失落若腦骨义出在前可用布袋¶
腕繫在前如出在後腕繫手在背後若在摺向右肬右¶
出左肬骨即入接左摸右髻接右摸左髻¶
凢背上被打傷處帶黑單調肉桂末貼熱腫用一黄散¶
<pb:KR3e0067_WYG_309-14a>¶
血不出内疼痛者乳香沒藥酒調一黄散貼却不破血¶
藥¶
凢手㬹腕骨痕掤直拽出藥用手擡起手㬹腕以患人¶
手本身膝頭墊定醫用手於頸項肩處按下其骨還臼¶
用藥敷貼若手腕失落或在上在下用手拽身伸却便¶
手撚住方可貼藥夾縛若手㬹骨出用大椅横番向上¶
醫用足踏定將病手在横椅校曲入腕内以文書貼定¶
平穩用絹兠縛兠時要手向上若手盤出臼不可牽伸¶
<pb:KR3e0067_WYG_309-14b>¶
用衣服向下承住用手撙按入臼搖三次脚用夾縛下¶
用襯夾凡手骨出向右則醫以右手拔入骨出向左則¶
左拔之一伸一折搖動二三次凢手與脚骨皆有兩筋¶
前一筋斷可治若皆斷不可治凡手足骨斷者中間一¶
坐縛可帶𦂳兩頭放寛些庶氣血流䕃又法腫若如截¶
竹㫁却要兩頭𦂳中間帶寛便益血氣聚㫁處又手盤¶
出向下將掌向上醫用手撙損動處將掌曲向外用夾¶
向背一片長托在手背後向西面一片短在掌按處向¶
<pb:KR3e0067_WYG_309-15a>¶
小指一片長在指曲處向大指一片短在髙骨下三度¶
縛去却貼藥凡兩手臂骨打㫁有碎骨跌㫁骨無碎骨¶
凢手指打碎用油潤以薄笋籜管定看冷熱用一黄散¶
或黑龍散貼之凢&KR0398;骨損㫁先用門扇一片於斜一頭¶
令患人覆睡以手捍上下用三人拽伸醫以手按損處¶
三時久却用貼藥病人渾身動作一宿至來日患處無¶
痛却可自便左右畨轉仍用通貼藥若前後不便聴其¶
施溺更用内外住痛神授乳香散在後¶
<pb:KR3e0067_WYG_309-15b>¶
凢臂&KR0008;左右跌出骨者右入左左入右用脚踏進如跌¶
入内令患人盤脚按其肩頭用膝旅入雖大痛一時無¶
妨却用貼藥從緩仰卧用手捺襯再加貼藥喫藥未可¶
畨卧大動後恐成損腰腿傷全用酒佐通氣血藥凡胯¶
骨從臂上出者用三二人捉定腿拔伸仍以擦送入如¶
在襠内出者則難整凢脚骨傷甚難整¶
凢兩腿左右或打或跌者多用葱打㫁者不用薑葱以¶
手法整其骨左上於前右於後以手拽正七分不拽五¶
<pb:KR3e0067_WYG_309-16a>¶
分整定用貼藥後以松皮夾縛縛時先縛中坐後縛上¶
下外用副夾竹繩若上下有腫痛無慮五日方可解外¶
縛約一七方可轉動解外縛未可換藥仍渾用消服藥¶
凢辨腿胯骨出以患人比並之如不粘膝便是出向内¶
如粘膝不能開便是出身¶
凡脚盤出臼用人以脚從腿上踏一搬雙手一撙搖二¶
三次以藥夾凡膝盖或左右損㫁用手按直用貼藥夾¶
一月若腫痛須用針刀去血却敷貼用夾或外脛踝骨¶
<pb:KR3e0067_WYG_309-16b>¶
兀折左右脚盤用脚踏直或針患處却敷貼喫住痛藥¶
不得令冷若膝骨跌出臼牽合不可大曲直則不見其¶
骨積曲亦然可半直半曲以竹篐住以帛縛之¶
凢胷前跌出骨不得入令患人靠實處立用兩腿踏患¶
人兩脚却以手於其肩掬起其胸脯其骨自入用藥封¶
縛亦在隨機應變凡胸脯有拳搥傷外有腫内有痛外¶
用貼藥内服化血藥如刀傷可用刀安骨定皮合口外¶
用貼藥糝口内用喫藥¶
<pb:KR3e0067_WYG_309-17a>¶
凢胷骨肋㫁先用破血却用黄雲膏貼胸脅傷血作不¶
通用生菉豆汁生薑自然汁和服以一壯力在後擠住¶
自吐出其血也凡腸出可以病手搭在醫肩背隨其左¶
右&KR0008;起以熱油潤瘡口整入腸打噴&KR0329;一箇却用桑白¶
皮為線打曲針向皮内縫合後内用斷血合口藥固濟¶
用絹袋縛定再貼絹上再縛若秋冬間有此證先用斷¶
血合口後用狗子一隻割取狗口皮貼瘡口割候封藥¶
聨口用若腹上有損針鼻大以燈火照之腸中有氣射¶
<pb:KR3e0067_WYG_309-17b>¶
燈證不可治¶
又法腸出弔起病人手用醋煎山豆根汁服一口至二¶
口却以針於病人頸上一刺腸自入凢腸上必有熱黑¶
紫斑及有曲縫痕者以腸也如上有膏一重黄一重肉¶
更用胰子肉出也腸若出不割如實是膏不得入可割¶
除須詳辨認凡拔伸捺上紙布絹軟物單正仍拔伸當¶
近在骨損傷不得前去一節骨上仍拔伸相度左右骨¶
有正拔者有斜拔者撙捺在手便法快要皮骨相就正¶
<pb:KR3e0067_WYG_309-18a>¶
平整拔要相度難易或用一人二人已上彭氏口教骨¶
者可用肥株去皮弦子膜以童便煮生薑一味打爛入¶
飛羅麫加入前獨活八味打和用紙布絹片却用前正¶
副夾須仔細整頓其骨𦂳縛後看上下腫痛消者方可¶
換藥仍服住痛藥且貼了此肥株一畨便如鐵鉗牢者¶
宜斟酌日子看有無動作方可換藥¶
凢斷筋骨者先用手尋採傷處整頓其筋如前方貼藥¶
及藥用正副夾正用杉皮副用竹片¶
<pb:KR3e0067_WYG_309-18b>¶
凢骨斷皮破者不用良薑肉桂止用葱汁調貼或損在¶
内可用童便薑葱生油和通藥服如通以過只用順血¶
上氣藥餘血在腹作脹更進前藥無事一方用損藥仍¶
看病人虚實若斷骨皮不破整其骨先用貼藥加良薑¶
肉桂在貼藥内以葱汁調塗¶
凡皮破骨差出爻拔伸不入撙捺皮相近三分用快剮¶
刀割開此捺入骨不須割肉内自碎了以可入骨骨入¶
用黒龍散傅貼瘡四旁腫處留瘡口用風流散填之若¶
<pb:KR3e0067_WYG_309-19a>¶
不破用黒龍散敷貼之用風流破者用血出用力整時¶
最要快便¶
凢骨碎看本處平正如何大抵骨低是不曽損左右骨¶
髙骨定損要拔伸捺平用藥敷貼束縛要平正捺了曲¶
處時時曲轉便活處不强¶
凡敷貼用板子一片就板子上將皮紙或油單紙攤黒¶
龍散在上移在損處皮肉有碎骨後來皮肉自爛碎骨¶
自生若破斷皮肉用風流散填塗用線縫合用黒龍散¶
<pb:KR3e0067_WYG_309-19b>¶
敷貼¶
凢腦骨傷碎輕輕用手撙捺平正若皮不破用黒龍散¶
敷貼皮若破用風流散填塗瘡口用絹帛包不可見風¶
著水恐成破傷風如水及風入腦成破傷風必發頭疼¶
則難治急用玉真散貼服¶
凢腦骨傷碎在硬處可治若傷太陽穴不可治如在髮¶
際須剃去髮用藥内入看皮破不破依上用藥服或填¶
若欲洗只可用熟油洗髓出多用腦麝末掩¶
<pb:KR3e0067_WYG_309-20a>¶
凢腦及兩角後摺或兩眉有傷可治眼睛傷不突瞳人¶
不碎可治頭頂心有損傷難治¶
搓衮舒筋法道人詹志水者信州人初應募為卒𨽻鎮¶
江馬軍二十二歳因習驍騎墜馬右脛折為三困頓欲¶
絶軍帥命舁歸營醫救鑿出敗骨半年稍愈扶杖緩行¶
骨空處皆生獨脚生筋攣縮不能伸既落軍籍淪於乞¶
丐經三年遇朱道亦舊在轅門問曰汝傷未復初何不¶
醫救對曰窮無一文豈能辦此朱曰正不費錢但得大¶
<pb:KR3e0067_WYG_309-20b>¶
竹管長尺許鑚一竅繫以繩掛于腰間每坐則置地上¶
逢足搓衮之勿計工程乆當有効詹用其說兩日便覺¶
骨髓寛暢試猛伸足與日差逺不越兩月病筋悉舒與¶
墜時等又頃見丁子章以病足卒故作轉軸脚踏用之¶
其理正同不若此為簡便無力者立可辦也¶
　　　方¶
紫金丹　治打傷損骨折¶
　　川烏(炮/)　草烏(炮各/一兩)　五靈脂　木鼈子(去/殻)　骨¶
<pb:KR3e0067_WYG_309-21a>¶
　　碎補　威靈仙　金毛狗脊　自然銅(醋淬/七遍)　防¶
　　風(各五/分)　地龍(去/土)　烏藥　青皮(去白/穰)　陳皮(去/白)¶
　　　茴香(各半/錢)　乳香　沒藥　紅娘子　麝香¶
　　黒牽牛(各半/錢)　餘糧石(㣲/炒)¶
　右為細末醋麫糊丸梧桐子大毎服十丸至二十丸¶
　温酒送下病在上食後服病在下食前服¶
接骨丹¶
　　乳香　沒藥　川椒　半兩錢(五文醋/煅七次)　白芷¶
<pb:KR3e0067_WYG_309-21b>¶
　　馬藺花　川烏　自然銅(醋煅/七次)　白膠香　廣木¶
　　香　當歸　赤芍藥　草烏　蜜陀僧　川芎¶
　　紅豆¶
　右除半兩錢外其餘藥各二兩半為細末合勻用好¶
　酒打麫糊丸如彈子大毎服作一百丸搗碎好酒化¶
　開喫了再喫酒數盃須令䕶病如患傷處良乆藥性¶
　行病人驚勿令轉動其骨響時是自正矣此藥有力¶
　打撲跌折腿食後服在下食前服如不折者服半丸¶
<pb:KR3e0067_WYG_309-22a>¶
敷貼藥¶
　　自然銅(火煨黄/了醋淬)　生地黄　木鼈子(去殻并/醋浸)　川¶
　　當歸　赤小豆　骨碎補(去/毛)　荆芥　蘇木　蒼¶
　　术　草烏(生/)　接骨草　續斷　烏藥　沒藥(隨/意)¶
　　(加/)　川烏¶
　右為末米粉并黄子醋熬成膏子敷貼痛處外用杉¶
　木板夾定損處¶
接骨火龍丹　治一切打撲傷損骨碎筋痛腫脹者¶
<pb:KR3e0067_WYG_309-22b>¶
　　降真香　蘇木(各半/兩)　自然銅(半兩/火煅)　沒藥(七/錢)¶
　　乳香　川烏　草烏　龍骨　虎骨(各半/兩)　全蝎¶
　　(四/錢)　血竭(半/兩)　骨碎補(七/錢)　水蛭(四錢/去毛)　地龍(四/錢)¶
　右為末醋糊丸如梧桐子大或菉豆大朱砂為衣每¶
　服五七丸温酒下¶
接骨神効方¶
　　百合　白斂　白芨　乳香　沒藥　赤小豆¶
　　甜𤓰子　自然銅　糯米　白芷　血餘(灰/)　赤¶
<pb:KR3e0067_WYG_309-23a>¶
　　芍藥(各一/兩)　川烏　草烏(各五/錢)¶
　右為細末好酒調一錢服後骨折處聴之有聲不過¶
　三服止¶
草烏散(一名麻藥方/出危氏方)　凢傷損骨節不歸臼者此藥服¶
　之麻不知痛然後用手整骨¶
　　豬牙皂角　木鼈子　紫金皮　白芷　半夏¶
　　烏藥　川芎　杜當歸　川烏(各五/錢)　舶上茴香¶
　　坐挐(酒煎/熱)　草烏(各一/兩)　木香(三/錢)¶
<pb:KR3e0067_WYG_309-23b>¶
　右並無煅製為末毎服二錢好紅酒調下若傷重刺¶
　痛手近不得者更加坐挐薑蔓陀羅花各五錢入藥¶
　即倒不知痛處然後或用刀割或用剪以去骨鋒用¶
　手整頓骨節歸元端正用夾夾定任從醫治其或箭¶
　&KR0008;入骨不能得出亦可用此麻之任從用鉗拽或鑿¶
　開取出後用鹽湯水與服立醒¶
金絲接骨丹¶
　　水蛭(炒去/烟盡)　自然銅(燒細醋/淬七次)　當歸(去/蘆)　沒藥¶
<pb:KR3e0067_WYG_309-24a>¶
　　無名異　南乳香(已上各/三錢)　透羅綿(燒灰/三錢)　血餘¶
　　(頭首男髮/燒灰三錢)　蒼术(九錢/去皮)　五靈脂(九/錢)　草烏頭(九/錢)¶
　　(半/)　半兩錢(五文燒紅/醋淬七次)¶
　右為細末醋糊為丸如小彈子大每服一丸温酒化¶
　開再用温酒一大盞按之疼痛立止自然接上大有¶
　神効如合藥時綿裹藥磁器内盛於藥乾時搥碎一¶
　丸温酒化下後再用温酒投之¶
接骨神應丹¶
<pb:KR3e0067_WYG_309-24b>¶
　　水蛭(瓦上焙/乾一錢)　沒藥(一/錢)　乳香(一/錢)　木鼈子(去油/殻一)¶
　　(箇/)　藿香(一/錢)　木香(一/錢)　附子(炮二/錢)　半兩錢(三/文)¶
　　(醋淬/七次)　草烏(半錢/炮)　綿子灰(二錢/半)　自然銅(二錢/醋淬)¶
　　(五/次)　孩兒胎頭髮(一/箇)¶
　右為細末每服二錢温酒調服隨病上下服効¶
接骨丹(出濟生/㧞萃方)¶
　　金半兩錢(一文燒紅醋淬/如無古老錢代)　木當歸　藿香葉(各/一)¶
　　(錢/)　血竭(一/錢)　水蛭(三錢同糯米/炒紫色為度)　綿(二錢/燒灰)　大¶
<pb:KR3e0067_WYG_309-25a>¶
　　虎骨(一錢/酥炙)　木香乳　麝香　沒藥(各一/錢)　血餘¶
　　(二錢微焦即孩/兒胎頭髮也)¶
　右為細末另裹若損折甚者毎服三錢輕者毎服二¶
　錢半如無損折除蛭錢服藥時令病人先飲好酒三¶
　五盞服後更飲三二盞次用紙裹以繩穿板子縛之¶
當歸丸(出百一/選方)接骨定痛¶
　　當歸　赤芍藥　川椒(去目及/閉口者)　敗龜殻　千金¶
　　藤　骨碎補　川芎(並生/用)　乳香(别/研)　虎骨(慢火/炮黄)¶
<pb:KR3e0067_WYG_309-25b>¶
　　　沒藥(研/)　自然銅(火煅通紅/醋淬三次)¶
　右等分為細末煉好黄蠟丸如彈子大每服一丸筋¶
　傷骨折用無灰酒半升入藥以東南柳枝攪勻同煎¶
　三五次空心熱服五十嵗已上不過十服旬日如舊¶
　五十已下不過五服秘方¶
接骨膏　治攧折手足兼治疼痛¶
　　官桂　沒藥　乾薑　龍骨(已上各/一兩)　白芷　川¶
　　山甲(已上各/二錢)　乳香　接骨草(不拘/多少)　酒(二/碗)　肥¶
<pb:KR3e0067_WYG_309-26a>¶
　　角(七十二箇搗/碎取汁五碗)　醋(二/碗)¶
　右除沒藥乳香另研為細末外餘藥同為末將醋肥¶
　角同煮文武火煎三遍文武火謂候滚去火少停再¶
　燃候心滚又去火如是三遍方下衆藥或應掩貼患¶
　處如燥則用薑汁和酒掀起膏爛内再貼再潤膏外¶
自然銅散(出醫方/大成)　治打撲折骨損斷¶
　　乳香　沒藥　蘇木　降真香　川烏(去皮/尖)　松¶
　　明節(各一/兩)　地龍(去土青油/炒半兩)　真血竭(三/錢)　龍骨¶
<pb:KR3e0067_WYG_309-26b>¶
　　(生用/半兩)　自然銅(火煅米醋/淬一兩)　土狗(十枚油浸焙為/末本草名螻蛄)¶
　右為末每服五錢用無灰酒調下如病在上食後服¶
　病在下空心服服之覺藥自頂心尋病至下兩手再¶
　週遍身下兩足遇病處則颯颯有聲患人自覺藥力¶
　習習徃來其家重誓不許傳授後以説死報恩遂廣¶
　好生之心博傳累試無不神効一方加水蛭半兩油¶
　炒¶
接骨丹(出德/生堂)　接骨不問骨節疼痛¶
<pb:KR3e0067_WYG_309-27a>¶
　　當歸(酒/浸)　黄耆　赤芍藥　牛膝　肉桂　白芷¶
　　(各一/兩半)　紫金皮(四兩童子/小便浸)　川烏(一兩/炮净)　乳香¶
　　沒藥(各半兩别研/三錢醋淬)¶
　右為細末酒糊為丸如桐子大每服二十五丸量虚¶
　實加减酒下病上食後服病下空心服¶
接骨忘拐丸　定痛如神¶
　　乳香(研/)　沒藥(研/)　虎脛骨(醋炙/黄)　當歸　川烏¶
　　(去/目)　川芎(極大/者)　敗龜殻(酒蘸/炙黄)　赤芍藥　雀李¶
<pb:KR3e0067_WYG_309-27b>¶
　　根(取/皮)　自然銅(醋/淬)¶
　右各三錢為細末鎔黄蠟約度多少丸如彈子大每¶
　服一丸用好酒一盞銀石器煎以東南栁枝攪散熱¶
　服骨碎者服一丸些小閃肭服半丸¶
接骨丹¶
　　何首烏(半/觔)　大附子(一箇炮/去皮臍)　乳香　沒藥　木¶
　　香　當歸(焙各/三兩)　甘草(三兩一半/炒一半生)　五靈脂(五/兩)¶
　　自然銅(二兩/醋淬)　川烏頭(五箇生三/箇熟二箇)¶
<pb:KR3e0067_WYG_309-28a>¶
　右用好黄蠟四兩鎔開前藥末和丸每觔作十六丸¶
　每一丸温酒下¶
整骨定痛散¶
　　天花粉(一觔/炒)　甘草(二兩/半炒)　沒藥　木香(一/兩)　當¶
　　歸(一兩/半)　乳香(一兩/半)　陳皮(二兩/半)　血竭(一兩/半)¶
　　大附子(一箇炮/去皮臍)¶
　右為細末每服五錢熱酒調服敷貼亦可¶
接骨沒藥散　治打撲傷損疼痛折骨碎者¶
<pb:KR3e0067_WYG_309-28b>¶
　　川獨活　川牛膝(酒/浸)　川續斷　杜仲　萆薢¶
　　防風(去/蘆)　甘草(各等/分)　乳香　沒藥(各半兩/另碾)¶
　右為末每服三錢温酒調下¶
沒藥散　治傷折筋骨痛¶
　　沒藥(研/)　虎骨(酒浸/炙)　當歸(切/焙)　白芷　敗龜(酒/炙)¶
　　(各半/兩)　補骨脂　自然銅(火燒醋/浸七次)　麒麟竭(研各/一分)¶
　　　炭(内實者火燒一/次酒淬取二分)¶
　右為細末毎服一錢温酒調下不計時¶
<pb:KR3e0067_WYG_309-29a>¶
内托散¶
　　當歸(半/兩)　熟地黄(并酒/浸)　木鼈子　川芎　草烏¶
　　　芍藥　細辛(各一/兩)　自然銅(火煆醋淬/為末二錢)¶
　右為末酒煮糊為丸如彈子大每服三十丸温酒下¶
　無時一半末木𤓰酒調下¶
敗龜散　治折傷定痛接骨¶
　　敗龜(醋炙去帬/重一兩)　沒藥(研/)　桂(去麤/皮)　自然銅(煅/醋)¶
　　(淬七/遍研)　當歸(切/焙)　骨碎補(去皮/炒)　白芷　防風(去/义)¶
<pb:KR3e0067_WYG_309-29b>¶
　　(各半/兩)¶
　右為散每服二錢温酒調下不拘時日二¶
米殻散¶
　　米殻(三/錢)　當歸　乳香　沒藥　血竭　甘草¶
　　川芎(已上各/一錢半)　半兩錢(火燒七次/醋淬一箇)¶
　右為粗末每服三錢用好酒一大盞煎至七分去滓¶
　温服¶
接骨散　并治惡瘡¶
<pb:KR3e0067_WYG_309-30a>¶
　　金絲水蛭(半錢每箇三截瓦/上去氣透為度)　没藥(三錢/研細)　銅錢¶
　　(用半兩者取三文或/五文燒紅醋淬細末)　金頭蜈蚣(一/箇)　金色自然¶
　　銅(半兩燒紅醋淬/研為細末用之)　乳香(一錢研為/細末用之)¶
　右為細末以津調半錢塗患處止痛如出膿先用粗¶
　藥末少許油少半匙同研勻再入少半匙再勻又入¶
　前藥接骨散半錢用銀釵子打成膏以雞翎掃在瘡¶
　瘇處痛立止天明一宿自破如打折骨頭并損傷可¶
　用接骨散五分加馬兠鈴末五分酒一大盞熱調連¶
<pb:KR3e0067_WYG_309-30b>¶
　滓温服之立即定疼如不折立止疼痛以食前後藥¶
　又外用後藥貼一方無沒藥¶
接骨藥¶
　　陳爛麻根(兩/把)　羊耳朶(一/對)　亂絲(一握多/者更妙)¶
　右取肥松節劈碎約量多少先放三兩根新瓦上以¶
　藥同在上燒存性研為末如生再燒研更加五靈脂¶
　半兩如疼入乳香少許和藥如茶褐色為度用布條¶
　子約纒一遭先攤小黄米粥勻上撒末勻纒定折處¶
<pb:KR3e0067_WYG_309-31a>¶
　上又用帛三五重上又用竹簟子纒勒𦂳慢得中約¶
　二日換上一次再後五日換一次又七日換上一次¶
　如此無不接者¶
接骨丹¶
　　半夏(二/兩)　南星(四/兩)　木鼈子(一兩燒/去皮)　紅豆(半/兩)¶
　　沒藥　自然銅(炒各/一兩)¶
　右為細末生薑汁四兩同醋打麪糊二錢塗處俾正¶
　綿裹之温熱令汗孔開而藥力入¶
<pb:KR3e0067_WYG_309-31b>¶
接骨傅藥¶
　　牛皮膠　生薑自然汁(各二十/文重)¶
　先將生薑自然汁入銚内火頓熱入膠在汁内鎔開¶
　打令勻如稀糊入沒藥¶
　　白芨　白蘞　草烏頭　官桂(各二十/文重)¶
　右為細末同入前藥汁内打勻先用葱湯洗患處却¶
　傅藥用綿帛扎定如覺熱行則藥効¶
硃砂膏　治攧撲刀傷接骨¶
<pb:KR3e0067_WYG_309-32a>¶
　　臘月豬脂(五/兩)　黄蠟(半斤已/上洗煎)　鈆丹(羅/)　自然銅¶
　　(四兩/研)　蜜陀僧(四兩/研)　硃砂(研/)¶
　右用新鐺鼎先鎔脂次下蠟停冷再下蜜陀僧鈆丹¶
　硃砂自然銅緩火仍煎入水中不散取出鼎放冷處¶
　用栁箆攪勻㵼入甆器内不住手攪至凝丸如彈子¶
　大且用笋皮之類襯之極冷方收　凢傷碎骨者大¶
　石壓碎骨者先用此藥化開然後夾定用此藥服之¶
　須作小丸如梧桐子大每服十丸葱酒送下或傷損¶
<pb:KR3e0067_WYG_309-32b>¶
　深者撚成條子入孔中淺者用油單紙貼之甚者凳¶
　裹木夹之如藥方散再覺病痛更一服痛即止又痛¶
　甚者貼之即止¶
赤芍藥丸　治打傷筋骨或閃肭或傷損折疼痛不可¶
　忍¶
　　芍藥(一兩用/赤的)　好乳香(半/錢)　接骨木(半兩乃/蒴藿也)　川¶
　　當歸(一/兩)　川芎　自然銅(各一/兩)¶
　右為末用黄蠟四兩鎔入前藥末攪令勻候温軟衆¶
<pb:KR3e0067_WYG_309-33a>¶
　手丸龍眼大每服一丸以好無灰酒一盞浸開服之¶
　痛絶便止若大傷碎折先整骨用後藥貼了然後用¶
　此藥表裏兩攻無不效也此後一方是一副不可分¶
　開¶
治打破傷損接骨方¶
　　川烏　草烏(各一/兩)¶
　右為末用薑汁調作掩子貼損處又將綿縛定良¶
黒豆散　治傷疼痛¶
<pb:KR3e0067_WYG_309-33b>¶
　　雄黒豆(一/兩)　桑條東枝(剉碎/一兩)　粟揳(剉碎一兩以/上三味用醋)¶
　　(拌醋拌於瓮/器炒存性)¶
　右搗碎為散每服三錢熱酒調連進三服後用八骨¶
　散¶
八骨散　治筋骨損折¶
　　虎骨(醋/炙)　龍骨(碎/研)　牛骨　雞骨(炙/)　狗骨(炙/)¶
　　兎骨(炙/)　豬骨(炙/)　羊骨(炙/)　楓脂香(研/)　自然¶
　　銅(火燒醋淬/二七次)¶
<pb:KR3e0067_WYG_309-34a>¶
　右各等分搗研為散每有傷處糝藥在瘡上用黄米¶
　粥勻攤帛上裹瘡口用帛裹輕繩縛之¶
接骨散¶
　　米殻(一兩去頂/蜜炒黄色)　麻黄(一/兩)　乳香(一錢/半)　當歸(一/錢)¶
　　(半/)　甘草　芍藥(各三/錢半)¶
　右為細末酒煎熬至七分和滓温服病上食後病下¶
　食前¶
接骨方¶
<pb:KR3e0067_WYG_309-34b>¶
　　好綿灰　無油頭髮灰(各一/錢)　乳香(一/錢)　木鼈子¶
　　(去殻去/油一錢)　麝香(少/許)　南水蛭(不用糯米於瓦/上炒黄為度)¶
　右為末作一服好酒下驗病上下服之能飲酒者大¶
　醉亦可只一服不許二服¶
雞鳴散　治内外攧傷損骨¶
　　當歸鬚　赤芍藥　大黄(各五/錢)　降真　蘇木¶
　　甘草(只少/許)¶
　右㕮咀水二盞煎七分去滓食前温服加小便¶
<pb:KR3e0067_WYG_309-35a>¶
治打撲傷損接骨方¶
　　川烏　草烏　白殭蠶　半夏　南星　桂(去粗/皮)¶
　右各等分為末取生薑自然汁并釅醋各半調藥稀¶
　稠得所就綿上攤勻裹痛處如乾再將醋并薑汁潤¶
　如藥落再換或傷損甚者用藥了以杉木板夾定此¶
　藥用後止痛然後服藥¶
　　當歸(去蘆煨/乾稱)　乳香(研/細)¶
　右各等分為末每服二三錢酒調下¶
<pb:KR3e0067_WYG_309-35b>¶
接骨知母方　治筋骨傷折¶
　　知母(焙/)　貝母(去/心)　白芨　白蘞　桂(去粗/皮)　乳¶
　　香(研各/半兩)¶
　右為細末用好酒調如糊攤藥在新帛子上裹所傷¶
　處三五日一換¶
接骨烏金散¶
　　半兩錢(一百足/醋淬碎)　錦文水蛭(半兩炒烟盡/水使不利)　南乳¶
　　香(一錢/另研)　麝香(一/錢)　自然銅(醋淬研/半兩)¶
<pb:KR3e0067_WYG_309-36a>¶
　右為細末每服半錢自然汁生薑温酒少許同服之¶
　如損在腰上食後服之腰下食前服如筋骨無傷藥¶
　即吐出無忌一方有没藥¶
烏金散　治骨接¶
　　水蛭(一兩/炒黄)　自然銅(三兩碎研内將一/兩生用一兩炒)　水竹青¶
　　(半兩/炒灰)　硝黄(半兩二味/同燒灰)　乳香(三/錢)¶
　右為末每服一錢或半錢小兒一字入麝少許熱酒¶
　送下¶
<pb:KR3e0067_WYG_309-36b>¶
神效㸃金丹　即筋骨藥¶
　　蒼术　紅麪末　香附子　白芷　草烏(各一/兩)¶
　右為末水糊為丸如雞頭大每服五丸用酒或茶鹽¶
　送下不可多服恐麻人¶
接骨服藥¶
　　蘇枋　松節(黒角節者/各半兩)　自然銅(乾鍋/内煆)　沒藥¶
　　乳香(滴乳香/各一錢)¶
　右各細末和勻每服二錢無灰酒下服罷便用刷牙¶
<pb:KR3e0067_WYG_309-37a>¶
　子灌潄恐刺若骨損甚者先以木夾定次服藥一服¶
　止痛二服骨有聲三服完如入臼¶
接骨敷貼藥(出濟生/拔萃方)¶
　　天南星(四/兩)　木鼈子(三/兩)　沒藥(半/兩)　官桂(一/兩)　乳¶
　　香(半/兩)¶
　右為細末生薑一斤去皮取自然汁入米醋少許白¶
　麪為糊同調攤紙上貼傷處以綿繫之用箆子箆住¶
　麻索子纒¶
<pb:KR3e0067_WYG_309-37b>¶
五仙丸(出聖濟/摠録)　治傷折筋骨¶
　　自然銅(四兩火燒/醋淬二次)　大栗(一百枚去/皮生用)　黒豆(一升/湯浸)¶
　　(去/皮)　白桑柴灰(二/升)　接骨木灰(一/升)¶
　右一處大臼内搗一千下取細入煉蜜再搗丸彈子¶
　大每服一丸温酒嚼下不拘時服¶
接骨敷貼方¶
　以石楠葉碾為末用大活鯽魚一箇從脊破開去盡¶
　粗骨滿裝楠末於内濕紙裹煨熟去紙將魚帶藥熱¶
<pb:KR3e0067_WYG_309-38a>¶
　貼於損處用直性木夾定扎縛隨即接之¶
接骨藥(出儒門/事親書)¶
　　半兩錢(醋蘸燒/碎為末)　麝香(少/許)　自然銅(各一/錢)¶
　右為極細末如在上食後服如在下食前服三錍頭¶
　嚼丁香一枚乳香一粒無灰酒一小盞如不折其藥¶
　反出罷其痛不可忍勿凝待一日如骨未接再服如¶
　前老者十餘日少者不過五七日¶
治骨折傷損法方¶
<pb:KR3e0067_WYG_309-38b>¶
　　活蝦蟇(一/箇)　活鯽魚(一/箇)　杜牛膝根(洗/浄)　小粉(炒/焦)¶
　　(黄/)¶
　右搗爛下小粉和成如泥患處用一層䕶之後搽前¶
　藥夾板縛夹定仍服諸藥¶
定痛一字散¶
　　何首烏　草烏(各二/兩)　乳香　沒藥(各一/兩)¶
　右為末每一字鹽酒調日進二服¶
筋骨藥¶
<pb:KR3e0067_WYG_309-39a>¶
　　草烏(一/兩)　蒼术(五/兩)　青皮　白芷(各二/兩)¶
　右為末麪糊丸如鷄頭大每服三丸温酒送下¶
走馬散(出醫方/大成)　治接骨定痛¶
　詩曰　(青栢乾荷葉/皂角并碎補)　(此藥最為强/止痛絶為良)¶
　　栢葉(生少/許)　荷葉(生/)　皂葉(生多用/或肥皂)　骨碎補(去/毛)¶
　右各一兩為末於跌處揣定骨入元以杉木板子量¶
　大小以紙襯於杉内生薑調藥如糊攤就紙上貼骨¶
　斷處以繩縛定夾外更以熟絹纒之莫令骨動三日¶
<pb:KR3e0067_WYG_309-39b>¶
　或七日開看以葱湯洗不可令水大熱若無動再貼¶
　藥復夾七日除七日換藥貼如痛甚加沒藥少許貼¶
　一方有白及¶
接骨禁聲膏¶
　　肉桂(不見火/為末)　牛皮膠(截/碎)　馬屁勃(擦/末)　獨核肥¶
　　皂¶
　右用生薑自然汁添少水煎膠化擂之却入馬屁勃¶
　肥皂擂為稀膏離火畧温入桂在内再擂細攤紙上¶
<pb:KR3e0067_WYG_309-40a>¶
　須用紙背貼患處不用藥貼痛甚者熱貼㣲痛者温¶
　貼上用油紙包貼外用帛縛第二三日取下刮舊藥¶
　貼生薑汁熬熱再貼如此二三次平復皮上必有生¶
　熱瘡用薄荷甘草白及為末調傅¶
接骨丹(出衛生/家寳方)　治筋骨折損¶
　　自然銅(生用/别研)　川楝子(剉/碎)　黒牽牛(炒/)　川烏頭¶
　　(生用各/等分)¶
　右為末酒糊丸如梧桐子大每服五丸至七丸傷損¶
<pb:KR3e0067_WYG_309-40b>¶
　在上食後服傷損在下食前服日進二服¶
敲雞散¶
　　水蛭(半兩/炒)　麝香(少/許)　半兩錢(十文醋蘸/淬七次)　金色¶
　　自然銅(半兩醋/蘸淬)¶
　右為細末先以湯洗用竹木夾定後復服藥每用半¶
　字好酒調下多用則吐不受服藥約人行二十里則¶
　完常以鷄敲折頸骨畧與此藥治隔宿殺雞視之傷¶
　處如絲繞誠可信矣¶
<pb:KR3e0067_WYG_309-41a>¶
接骨膏¶
　　烏魚骨(燒烟/盡)　木鼈子(去皮油/一兩)　白芨(一/錢)　白蘞¶
　　(一/兩)¶
　右為細末新水調為膏攤夾紙上貼損處上用竹片¶
　夾定内服¶
　　乳香　沒藥　自然銅(各等/分)　古老銅(一錢燒赤/醋淬七次)¶
　　(酥為/度)¶
　右為細末每服二錢温酒調下¶
<pb:KR3e0067_WYG_309-41b>¶
接骨丹¶
　　純黄絲(一兩/燒灰)　虎骨(一兩燒/存性)　古銅錢(一兩火煆/醋淬數十)¶
　　(次錢酥/為度)　鼈甲(一兩燒/灰存性)¶
　右為末用淬錢醋煮糊為丸每一兩作二十四丸以¶
　朱砂為衣每服一丸用熱酒嚼下隨病上下服之效¶
接骨藥¶
　　吴茱萸　官桂　厨屋内弔(用剪剪下/勿令犯手)　芥子¶
　右等分為末以六錢煉蜜一兩為丸用生薑四兩擂¶
<pb:KR3e0067_WYG_309-42a>¶
　汁入無灰酒内化服須一時喫盡若作兩次喫在後¶
　必成擁節不平服藥後須忌飲酒一月仍以杉木夾¶
　縛即効¶
四骨散　治一切折了腿肐膊骨節¶
　　龍骨　虎骨　豹骨　穿山甲¶
　右等分入乳香沒藥少許一處為細末用黄米麵糨¶
　攤在細稀稀布上藥末糝上先將折處理料的正却¶
　用藥貼在患處用火烤濕氊一匝又用竹薜四下薜¶
<pb:KR3e0067_WYG_309-42b>¶
　住後用帶子或細索拴牢三五日看有不著處從頭¶
　再捏遍其藥貼上即時不疼十數日接住一方有乳¶
　香沒藥¶
治攧骨折傷方¶
　　麻皮　糯米　黒豆　粟子(無粟殻/亦得)¶
　右等分燒灰為末酒調服效¶
接骨散(百一/選方)　治打撲傷損折筋骨出者須要揣接骨¶
　歸元位然後服此藥用半兩古文錢不拘多少以鐵¶
<pb:KR3e0067_WYG_309-43a>¶
　線貫之用鐵匣盛以炭火煅通紅盌盛好酒米醋各¶
　半升鐵鈐開匣取錢於酒醋口淬再淬盡去酒醋以¶
　温水淘數多尤妙恐火毒不盡令患啞焙乾研極細¶
　入乳香沒藥水蛭等分同為細末每服半字或一字¶
　生薑自然汁調藥次用温酒平服若不傷折即時嘔¶
　吐若傷折則藥徑下纒繳如金線絲如弓上之力神¶
　效驗初服忌酒三日一方無水蛭有麝香昔王丞相¶
　在東府時施此接骨藥極有效驗¶
<pb:KR3e0067_WYG_309-43b>¶
草烏敷貼藥¶
　　草烏　菉豆粉　白膠香¶
　右等分為末煎牛皮膠調藥攤紙上貼痛處¶
接骨藥¶
　　草烏末(一/兩)　吴茱萸(一/兩)　白麵(二兩/炒)¶
　右為末和勻米醋脚調敷損處¶
沒藥自然銅散(出危/氏方)　治折骨傷筋痛不可忍¶
　　當歸　沒藥(各半/錢)　自然銅(一錢火煅醋淬為/末又用水飛過)¶
<pb:KR3e0067_WYG_309-44a>¶
　右為細末以酒調服仍以手摩痛處衍義云有人養¶
　折翅鷹飼以自然銅散遂飛去¶
神授散(一名接骨散/一名鈆粉散)¶
　　當歸(洗浄焙/為末)　鉛粉(各半/兩)　蓬砂(二/錢)¶
　右研細末令勻濃煎蘇枋汁調服一大七若損在腰¶
　以上先食淡麪半盌然後服藥在腰以下即先服後¶
　食仍頻頻呷蘇枋汁别作糯米粥入藥三錢拌勻攤¶
　紙上或絹上封裹傷處如骨碎則用竹木夾定損處¶
<pb:KR3e0067_WYG_309-44b>¶
　却以藥傅貼或衣物包之其妙如神内翰之子椊為¶
　豫州倉官嘗以治一庾人婁度當下黒血數升而安¶
治跌折手足傅貼方跌傷先服前方神授散次用此方¶
　傅貼損處¶
　　麪(四/兩)　天南星(三兩半/為末)　生薑(四兩取/汁同和)¶
　右先將杉木板夾定損處却以藥傅貼外用紗帛包¶
　裹内翰之子椊為豫州倉官嘗以治一庾人婁度其¶
　妙如神¶
<pb:KR3e0067_WYG_309-45a>¶
小接骨散　治打撲閃肭損骨¶
　　牡蠣(一兩/洗)　青蛤粉(一/兩)　木鼈子仁(五/錢)¶
骨碎補散　治折骨¶
　　乳香　沒藥(各一/錢半)　骨碎補(一兩燎/去皮)¶
　右為細末和勻分作三服用童便調下酒亦可外仍¶
　以後藥敷貼¶
正骨散　治傷折骨損疼痛主活血止痛正骨續筋¶
　　木賊(去節/三兩)　廣黄(一兩/半)　甘草(三/兩)¶
<pb:KR3e0067_WYG_309-45b>¶
　右為末每服五錢熱酒調下須先整骨夾端正然後¶
　服散亦可¶
接骨散　治傷折筋骨¶
　　木炭(半斤火燒/醋蘸三度)　白絲(三兩/燒灰)　自然銅(一兩火燒/三度醋淬)¶
　　(研/)¶
　右為細末每服一錢煎木𤓰酒調病甚損傷折骨者¶
　服椑訖裹了次服沒藥丸¶
沒藥丸¶
<pb:KR3e0067_WYG_309-46a>¶
　　沒藥　丹砂(研/)　牛膝(酒浸焙乾羅/為末各一兩)¶
　右研勻麵糊丸如梧桐子大毎服二十丸木𤓰湯下¶
　日一服午間服之五日後漸减丸數¶
烏金石散　治傷折骨¶
　　烏金石　糓精草　小地黄¶
　右為細末用好陳醋加菉豆粉少許入銅器内熬成¶
　稀糊住火入藥末和勻稍添火熬滚隨時攤紙上患¶
　處貼之候患處覺冷其疼即止内損血不出者以銀¶
<pb:KR3e0067_WYG_309-46b>¶
　杏去殻好酒熱調服¶
乳香接骨散　治折骨條¶
　　肉桂(二兩去/粗皮研)　乳香　沒藥(為末各/一兩)¶
　右拌勻用黄米煮稠粥量瘡大小剪紙花子攤粥在¶
　上然後將藥糝在粥上熱搭在瘡處如脚脛折把脚¶
　拽直用藥少頃不疼脚癢時以水濕帛子瀝乾裹著¶
　藥餅子上用熨斗火熨不癢為度¶
接骨丹¶
<pb:KR3e0067_WYG_309-47a>¶
　　茴香(一/錢)　五靈脂(一/兩)¶
　右為細末另研乳香為細末於極痛處糝上用小黄¶
　米黄粥塗了後又用二味藥末糝於上再用帛子裹¶
　了用木椑子椑了少壯人二日効老者五六日効¶
敷貼方¶
　　木鼈子(七枚去/殻研)　自然銅(末二/錢)¶
　右用生薑自然汁半盞麵五匙同研熬成膏攤紙上¶
　先用杉木節火焮草煎湯傾盆中將損處待熱氣熏¶
<pb:KR3e0067_WYG_309-47b>¶
　候温洗之然後貼藥上散¶
神仙立效散　治骨頭内損接骨如神¶
　　半兩錢　自然銅(各等/分)¶
　右各用火煅醋淬七次以酥為度去火毒為細末將¶
　患所折骨處用軟舊衣片或帶亦得襯裹外用杉木¶
　板一寸許活者數片周圍裹了外用帯縛須是實急¶
　得所太急則縛住血脈恐藥不行每用一字用生薑¶
　自然汁少許調在藥注内或手心内令患人服之即¶
<pb:KR3e0067_WYG_309-48a>¶
　用無灰酒一盞送下一服定疼二服接骨三服平復¶
　却更用本類後烏金散調理¶
治打撲傷損骨折¶
　　芥菜子(炒一/兩)　夜合樹(即合歡也去粗皮取白皮/剉碎炒令黄㣲黒色四兩)¶
　右為細末酒調臨夜服粗渣罨瘡上扎縳定神效越¶
　州人謂之烏顆樹一方葱白砂糖相等爛研傅之立¶
　止仍無瘢痕¶
黄蘗散(一名白/皮膏)　治打撲傷損筋骨折及上跌撲疼痛¶
<pb:KR3e0067_WYG_309-48b>¶
　　黄蘗(一/斤)　半夏(半/斤)¶
　右為細末每用半兩生薑自然汁調如稀糊以鵝翎¶
　傅之用紙靨貼如乾再傅折先用絹帛封縛次用杉¶
　木扎定良乆痛止即癢覺熱乃是血活即得筋骨復¶
　舊輕者三五日即愈重者不過旬月乾頻上薑汁尤¶
　佳蘇緯光云用全在生薑¶
接骨方¶
　　半兩錢(十二文/火煅)　麝香(少/許)¶
<pb:KR3e0067_WYG_309-49a>¶
治攧傷折骨¶
　　鼠糞　糯米(炒黄色碾/細為粉末)¶
　右用好醋調為膏以笋箬攤之貼下疼不可忍後即¶
　愈再貼¶
接骨丹¶
　用頭髮一塊洗浄燒灰乳香好酒調下大効¶
接骨藥　不問骨節疼痛¶
　用粟米熟鐵陳葱好醋同鉢内炒烟用碗覆之存性¶
<pb:KR3e0067_WYG_309-49b>¶
　外敷貼内喫¶
卓氏膏　療折跌腕蹻¶
　以附子四枚生用去皮切以煉成豬脂一斤以三年¶
　苦酒漬三宿以脂膏煎三上三下膏成欲傅時以木¶
　七摩之或攤貼處日一易亦療卒中風口禁頸項强¶
又方治攧骨折傷¶
　用蘇枋搥碎常煎服或以童子小便或熱酒調麻皮¶
　灰服之皆良¶
<pb:KR3e0067_WYG_309-50a>¶
烏金散　接骨¶
　以黒豆二兩桑柴十根鋪黒豆再同以火燒候桑柴¶
　已過取二味灰為末次入麝香少許每服二錢酒調¶
　下¶
白膏子　治接骨¶
　用牡蠣少許為末用糯米粥調塗其上即用杉木板¶
　夾即愈¶
治骨折及墜馬¶
<pb:KR3e0067_WYG_309-50b>¶
　用銅末調酒服之佳¶
接骨神効一字散¶
　用蚵蚾蟲一名土鼈子一名異名生不拘多少用紙¶
　裹放鍋上焙乾為末每服一字好酒調下熱服亦可¶
　不可太多¶
續骨方(一名煨葱方/一名仁存方)　兼治腦四肢骨碎及打傷瘀血¶
　不止治指拇并爪甲因傷擘裂¶
　用葱一束布袋盛釜中懸煮熟取出截去根白以葱¶
<pb:KR3e0067_WYG_309-51a>¶
　青衆手乘熱擘開内涎就於傷處頻貼以骨接不痛¶
　為度如骨碎難接用糯米粉熱湯搜和成餅乳香糝¶
　之加盫上方煨透乘熱搥䓤碎貼患處一方炒熱罨¶
　傷處¶
接骨方¶
　以芷可作草屩者以刀近根割去待其長新生者割¶
　収之焙乾為末或擣傅之以軟帛扎定効¶
治攧骨折傷方¶
<pb:KR3e0067_WYG_309-51b>¶
　用生韭自然汁服碗許其惡血從大便中下¶
治折骨¶
　用水蛭新瓦上焙乾為細末熱酒調下半錢食頃痛¶
　可再服痛止便將折骨藥封次以物夾定直候至効¶
療凡脫折　折骨諸瘡腫者或當風或多用扇中風發¶
　痓口禁頭項强身中急痛者¶
　用竹瀝飲三二升若已口禁者以物發内之忌冷飲¶
　及酒竹瀝卒燒難得可合束十許枝併燒中央兩頭¶
<pb:KR3e0067_WYG_309-52a>¶
　承取収之¶
療骨折　接令如故不限人畜¶
　取古錛(上柯魯切下母/郎切温器也)銅錯取末擣以絹篩和少酒¶
　服之亦可食物和服之不過兩方寸匕以來任意斟¶
　酌之¶
治四肢碎破及筋傷蹉跌方¶
　用生魚熱擣以敷折上日三易又方生鼈熟搗傅折¶
　上日三易¶
<pb:KR3e0067_WYG_309-52b>¶
又方¶
　取活鼠破其腹背及熱以傅之愈又去鼠五藏傅之¶
　良一方熟搗以敷折上日三易¶
凡跌撲傷損骨者¶
　用黄牛角炙焦刮去末須去焦者取二錢以好酒調¶
　下上損食後服下損食前服左傷用左角右傷用右¶
　角此法因同老王千戶在餘干州鎮平以箭射折周¶
　霸都腿即以此藥服之三五次接上完復予目見之¶
<pb:KR3e0067_WYG_309-53a>¶
　後用果効¶
接骨方¶
　用豆粉炒將葱白生薑擂爛再同於銚内炒熱敷冷¶
　則換¶
跌折肢體并攧撲損傷筋骨折者¶
　以肥皂炒枯為末用旋煮糯米糕同擣為膏子敷貼¶
　患處以杉木片綁縛仍酒調肥皂末一捻許咽下即¶
　時接上¶
<pb:KR3e0067_WYG_309-53b>¶
治傷出腸肚在外不破不傷肚者¶
　以鍼穿桑根白皮縫合其患可痊如無桑白皮用絲¶
　線縫合亦得也如不入以手剥肋腸自入也¶
又方¶
　治人頭骨斷不傷氣喉食喉外隨時用物繫住用正¶
　三二日其骨自接仍隨證以藥治之¶
治跌骨㫁¶
　用白及一味為末酒調服神効又云其功不减自然¶
<pb:KR3e0067_WYG_309-54a>¶
　銅與五銖錢¶
接骨丹　治攧撲傷折¶
　　錢(五十文炭火煅/醋淬碎半兩)　乳香(半兩透/明者)　五靈脂(半/兩)¶
　　羊脛骨炭(半/兩)¶
　右為末每服半錢蜜調成膏以酒化開服之次喫獨¶
　栗三兩箇止可一服次進烏金散¶
烏金散　傷折接骨如神¶
　　桑白皮(一兩/焙剉)　獨栗連殻(切焙一/兩炒)　自然銅(一兩/煅淬)¶
<pb:KR3e0067_WYG_309-54b>¶
　　(研/)　羊脛炭(二/兩)¶
　右為末每服二錢無灰酒調下日三服傷折在上食¶
　後服在下食前服¶
止痛方¶
　　乳香　沒藥(鹽/炒)　當歸(火/煨)　紫金皮(醋/炒)　白芷¶
　　劉寄奴　黒牽牛¶
　右等分依前大接骨方煅製傷痛不止者先服此即¶
　止¶
<pb:KR3e0067_WYG_309-55a>¶
又方¶
　　麻黄(三兩内去/一兩節)　甘草(三/錢)¶
　右為末每服五錢匕整骨了熱酒下令醉¶
補骨脂丸　接骨止痛生肌肉續筋脈¶
　　補骨脂(炒/香)　乳香(别/研)　自然銅(燒紅酒/淬七遍)　石亭脂¶
　　(别/研)　續斷(酒/浸)　木鼈(去殻取肉别/研上六味)　烏雄雞(一隻/去毛)¶
　　(皮腸肚内皆不用/只取血并骨入藥)　烏鼈(一枚刳去腸胃如無只/使鼈甲代之亦可也)¶
　右件鼈或鼈甲和雞血骨就砧上刴爛令極細烈焙¶
<pb:KR3e0067_WYG_309-55b>¶
　乾為末料與前藥末等分拌和勻酒煮麵糊為丸如¶
　梧桐子大每服五十丸加至一百丸温酒鹽湯任下¶
　不拘時候¶
又方¶
　　乳香　沒藥　蘇木　川芎　當歸　血竭　赤¶
　　小豆　石南藤　紫金皮　小含笑花葉　白茅¶
　　根¶
又縛傅藥¶
<pb:KR3e0067_WYG_309-56a>¶
　　南星　黄蘗皮　赤小豆¶
　右用薑黄末生薑汁調傅¶
又方　治骨折¶
　　敗龜版(一箇百孔已上不/妨火煅白為度)　生薑(肥大者/自然汁)¶
　右碾龜殻為末入乳香勻用藥末一合浸少時煮粥¶
　研細入薑汁更研方用前藥兩匙入研勻再於瓦内¶
　蒸令極熱上骨折處仍先用葱湯洗令骨内熱筋骨¶
　活絡方可敷之候乾再換三五度即瘥¶
<pb:KR3e0067_WYG_309-56b>¶
又方¶
　用苧根竹根切片無灰酒一盞整骨了日進三服¶
又方¶
　用雄蟹殻不拘多少用水蛭去兩頭尖同蟹殻炒焦¶
　黄盡去水蛭研殻為末熱酒調連盡三服畢喫白湯¶
　䬣&KR2571;一碗不用鹽不問寒暑被盖取汗為度¶
又方¶
　用木鼈子肉細磨水調抹之¶
<pb:KR3e0067_WYG_309-57a>¶
彭氏黒龍散　治傷損筋骨碎斷差爻每用先洗葱湯¶
　藥水淋洗整拔平正看熱令用薑汁或紙或帛隨大¶
　小裹貼有破留口别用飲藥如骨斷碎斟酌夾縛三¶
　日一次淋洗換藥不可去夾以待骨續如刀箭獸齕¶
　成瘡壞爛擦踐腫痛用薑汁和水調貼有破留口¶
　　川山甲(六/兩)　丁皮(六/兩)　當歸(二/兩)　百草霜　枇杷¶
　　葉(畧用皆/一字)¶
　右為細末薑汁和水調貼¶
<pb:KR3e0067_WYG_309-57b>¶
又方¶
　用川烏一箇先將好臘糟入紫油缸内次用糟盫了¶
　蓋定有患取此川烏如梧桐子大用飯三五粒為丸¶
　冷水下糟抹患處¶
桃紅散(出永類/鈐方)　貼傷折筋骨腫痛¶
　　草烏(三箇去皮見/血者不可用)　飛羅麪(半/斤)　國丹(三/錢)　貝母¶
　　(半/兩)　天南星(半/兩)¶
　右為細末生薑自然汁調貼如作潮熱茶清調貼如¶
<pb:KR3e0067_WYG_309-58a>¶
　皮破見血者去草烏恐壞皮肉若輕者血聚以蘿蔔¶
　葉研罨患處帛縛之¶
治胷脇諸骨傷斷(出永類/鈐方)¶
　右以黄雲膏木菖蒲炒常紅用内消如腫加生者五¶
　兩即何首烏白芷生用風加一兩赤芍藥生二兩痛¶
　亦加土獨活生三兩常用為末温熱酒調塗¶
諸損敷貼(出永類/鈐方)¶
　　當歸(三/兩)　白芷(三/兩)　肉桂(半/兩)　薫陸香　沒藥(各/一)¶
<pb:KR3e0067_WYG_309-58b>¶
　　(兩/)¶
　右為末薑汁調白芷一味自佳¶
歐陽氏貼損(出永類/鈐方)¶
　　白芷　赤芍藥　南星　天花粉　木臘葉　牡¶
　　丹皮(少/許)¶
　右為末薑汁調貼¶
彭氏風流散(出永類/鈐方)¶
　　石膏(十箇泥固/濟火煅)白礬(飛二/兩)　枇杷葉(少/許)　松脂　黄¶
<pb:KR3e0067_WYG_309-59a>¶
　　丹(各一/兩)¶
　右為末傷經乆者藥水洗後用瘡乾用油調傅新破¶
　傷忌風濕¶
治損折骨活血住痛虚弱及經乆未安(出永類/鈐方)¶
　　附子(八分/炮)　澤蘭(一/兩)　川椒(去目及第二重/皮炒半兩放冷)　甘¶
　　草(半/兩)　當歸　川芎　獨活(各半/兩)　白芷(一/兩)　川¶
　　烏(八/錢)¶
　右為細末細嚼生薑酒調如刀傷不用酒骨斷皮不¶
<pb:KR3e0067_WYG_309-59b>¶
　破加乳沒浸酒調體弱傷損氣痛茴香薑酒調看虚¶
　實每服加少烏末腦上有傷頭痛不止荆芥川芎各¶
　半兩白芷一兩蓽澄茄二錢為末熱酒調¶
治傷損筋折骨先用趂痛散止痛(出永類/鈐方)¶
　　川獨活　川五靈脂(别/研)　乳香(别/研)　白芷　北茴¶
　　香(各一/兩)　防風　百草霜　沒藥(各半/兩)　浄生地¶
　　黄(二兩/半)　赤芍藥(二/兩)　杜白芷(三/兩)　桔梗　草烏¶
　　(二錢小麥汁煮/透去皮尖焙)¶
<pb:KR3e0067_WYG_309-60a>¶
　右為細末每一大錢煨葱頭或炒松節薑酒調下¶
接骨散(出永類/鈐方)　治諸傷筋折腫痛服之住痛消腫¶
　　白芍藥(二/兩)　破故紙(炒一/兩)　自然銅(醋/淬)　沒藥(别/研)¶
　　羊脛骨炭(各一/兩)　白茯苓　骨碎補(去皮各/一兩)　川¶
　　烏(炮/)　木鼈(去殻并油/煨各半兩)　虎骨(隨多少醋/煮别研)¶
　右為末每一大錢依前湯使調下燒羊脛骨炭法四¶
　五月収麻羊糞用茆一層又加糞一層盡意燒之存¶
　性合了煙令作炭先辦薑汁童便候炭成將入汁内¶
<pb:KR3e0067_WYG_309-60b>¶
　淬曬乾為末¶
筋骨散(出永類/鈐方)　治新舊損除痛壯筋骨¶
　　生地黄　赤芍藥　當歸　石南藤(各二/兩)　杜白¶
　　芷　骨碎補(炒去毛/各三兩)　五靈脂　肉桂　山桂皮¶
　　　荆芥穂(各一/兩)　桔梗(四/兩)　川烏　雄黒豆(煮去/皮四)¶
　　(兩/)　草烏(製半/兩)¶
　右為末薑汁和酒調婦人風損痺痛煨葱酒調下¶
接骨續筋住痛生血周心竹𫝊甚神祕之内加玉真散二¶
<pb:KR3e0067_WYG_309-61a>¶
　味又勝諸方(出永類/鈐方)¶
　　乳香　沒藥　自然銅(醋淬/七次)　南木香　生地黄¶
　　　熟地黄　川羌活　川芎　當歸　防風　南¶
　　星　松嫩心(去/皮)　粉　側柏葉(醋煮加/倍用)　草烏(數/箇)¶
　　(製去皮尖痛/加作五七箇)　柘木(火中煨存/性作炭)¶
　右前藥各等分側柏柘炭加一倍用細末生薑自然¶
　汁調下或蜜丸如彈子大生薑和酒調細嚼之¶
神效接骨丹(出衛生/寳鑑)　治男子婦人老㓜筋折骨撲損¶
<pb:KR3e0067_WYG_309-61b>¶
　及治寒濕脚腿疼或一切惡瘡疼痛不止¶
　　南乳香　沒藥　南白膠　蜜陀僧(四兩/另研)　香白¶
　　芷　紅豆　大豆　赤芍藥　當歸(水洗/三遍)　𤓰子¶
　　仁　水蛭(已上各/等分)　自然銅(火燒過令通紅醋淬/紅燒如銀為度用之)¶
　右為細末黄蠟為丸如彈子大每服一丸用黄米酒¶
　一盞煎開和滓温服年少者又一服老者加添服病¶
　在上食後病在下食前此藥内自然銅水蛭𤓰子加¶
　桂花川練子茴香為細末酒麪為丸如桐子大每服¶
<pb:KR3e0067_WYG_309-62a>¶
　十五酸石榴湯送下食前日進二服治小腸如神一¶
　切臍腹疼痛並皆治之此藥功效不可具述¶
神仙透骨丹(出永類/鈐方)　骨㫁八分可用此藥¶
　　當歸(四/兩)　川獨活(三/兩)　乳香　白膠(半兩鎔過用/製生熟地黄)¶
　　(各一/兩)　自然銅(醋淬/半兩)　側柏葉(四兩酒/蒸焙)　肉桂(半/兩)¶
　　　石南藤(二/兩)¶
　右為細末糯米糊彈子大國丹為衣每一丸炒松節¶
　或畨降節酒下看損上下服亦可如梧桐子大每三¶
<pb:KR3e0067_WYG_309-62b>¶
　十丸藥加松條節好土珠荆芥桔梗各二兩脚氣入¶
　骨痛木𤓰浸酒黒豆炒烟起浸酒¶
小紅丸(出永類/鈐方)　　治諸傷勞損踒折筋骨風濕攣拳¶
　壯筋骨活經絡生氣血¶
　　川烏　何首烏　蒼术　蛇牀子　五靈脂　白¶
　　膠香　赤小豆　牛膝　當歸(各製浄/一兩)　乳香(二/錢)¶
　酒糊丸如菉豆大每服三十丸酒下¶
大紅丸(出永類/鈐方)　治證同上不問新舊經年諸損傷孕¶
<pb:KR3e0067_WYG_309-63a>¶
　婦勿服¶
　　赤白芍藥(兼用/一斤)　何首烏(一斤/焙)　川烏頭(一斤七/兩炮)¶
　　　當歸(七/兩)　骨碎補(麥製/一斤)　牛膝(十/兩)　淨北細辛¶
　　(八/兩)　青桑灰(三斤或/不用)　赤小豆(二/升)　自然銅(二兩/醋淬)¶
　細末醋丸梧子大信州朱為衣每服二十丸温酒下¶
黒神丸(出永類/鈐方)　治證同上¶
　　白斂(一/斤)　白及(四/兩)　當歸(四/兩)　白芍藥(剉/)　南星¶
　　(六/兩)　川烏(三/兩)　骨碎補(製八/兩)　牛膝(九/兩)　百草霜¶
<pb:KR3e0067_WYG_309-63b>¶
　　(半/兩)　赤小豆(一/升)¶
　右為末醋糊丸如桐子大湯使同上一方加細辛或¶
　白鮮皮¶
接骨散(出百一/選方)　治折傷¶
　　黄狗頭骨(一箇湯去毛便以泥皮/去之炭煅過去泥為末)　官桂末　牡¶
　　蠣(亦泥固/火煅)¶
　右三味各為細末每用狗頭末五錢入牡蠣末三錢¶
　桂末二錢並抄以糯米粥鋪絹帛上糝藥在粥上裹¶
<pb:KR3e0067_WYG_309-64a>¶
　損傷處大段折傷者上更以竹片夾之少時即痒不¶
　可抓之輕以手拍三兩日效¶
治四肢骨破及筋傷蹉跌及踠折(出本/草)¶
　以水二升䜴三升漬之攪取汁飲之及止心悶¶
治腕折骨痛不可忍(出本/草)¶
　用火麻根及葉搗取汁三升飲之非時即煮乾麻汁¶
　服亦同主撾打瘀血心腹滿氣短皆効(麻根即今人/績布麻種子)¶
　(也/)¶
<pb:KR3e0067_WYG_309-64b>¶
療骨(出本/草)¶
　取虎頭為末水服方寸匕¶
治筋骨疼痛(出本/草)¶
　用馬接脚皮并續筋金稜藤三味洗淨去麄皮焙乾¶
　等分搗羅為末温酒調服二錢匕續筋即葍旋根也¶
　¶
　¶
　普濟方卷三百九¶
