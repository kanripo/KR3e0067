# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.270890
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六十
<pb:KR3e0067_WYG_059-1a>¶
欽定四庫全書¶
　普濟方卷六十　　　　明　周王朱橚　撰¶
　　咽喉門¶
　　　總論¶
夫咽者應五臟六腑往還神氣隂陽通塞之道也喉嚨¶
胞囊舌者並津液五味之氣本也咽門者肝膽之候也¶
其重十兩廣二寸五分胃管長一尺六寸主通五臟六¶
腑津液神氣應十二味若臟熱則咽門閉而氣塞若腑¶
<pb:KR3e0067_WYG_059-1b>¶
寒則咽門破而聲嘶母薑酒主之熱則通之寒則補之¶
若寒熱調和病不生矣　喉嚨者脾胃之候也重十二¶
兩長一尺二寸廣二寸其層圍十二重應十二時主通¶
利水榖之道徃來神氣若臓熱喉則腫塞氣不通鳥翣膏¶
止之若腑寒喉則耿耿如物常欲塞癢痺涎唾熱則開¶
之寒則通之不熱不寒依臟調之　咽者胃之系喉者¶
肺氣之所通咽以嚥物喉以候氣咽喉嚨三者各有所¶
司咽者舌本之根因物之至推而納之以通胃所司者¶
<pb:KR3e0067_WYG_059-2a>¶
納而不出喉者候氣之呼吸以通肺所司者有出有入¶
嚨者舌下二竅但閉口齒屈舌於上腭則津液滿以通¶
心所司者有出無入風邪客於喉間氣鬰而熱則壅遏¶
而為咽疼熱氣生於肺胃風毒藴隆則腫結而為喉痺¶
尸咽者隂陽不和脾肺壅盛風熱毒氣不能宣通故令¶
尸蟲發動上蝕於喉或疼如䘌之候也榖賊者榖芒強¶
澁藏於米而誤食之滯於咽門不能𫝊化故風熱併聚¶
與血氣搏遂令腫刺如喉嗌之生榖賊也胃脘實熱燻¶
<pb:KR3e0067_WYG_059-2b>¶
炙上焦發為白頭赤根因有咽瘡之證臟腑停寒則氣¶
縮如物窒礙其間亦有喉閉之證若懸癰生於上腭雖¶
不關於咽喉所以暴腫者亦熱氣使然也咽喉懸癰闗¶
要所係病不急療皆能殺人凡咽喉病毒氣歸心胷前¶
腫滿氣煩促下部洞泄不止者死候也　一十八種喉¶
風證論曰一單蛾風其形圓如小筯頭大生於咽喉闗¶
上或左或右闗下難治二雙蛾風有兩枚在闗喉兩邊¶
亦圎如小筯頭大闗下難治三蟬舌風自舌下再生重¶
<pb:KR3e0067_WYG_059-3a>¶
舌者是四牙耆風牙根上聚成&KR2043;毒者五木舌風其舌¶
相似煮熟猪舌不能轉動者六舌黄風自舌上腫痛黄¶
色者是七咬牙噤口風近牙窮頭作臖口噤不開者八¶
魚口風如魚吸水者不治九聚毒塞喉風喉闗聚毒涎¶
唾稠宻發寒熱仍分上下三闗破毒下闗難治十𤣥耆¶
蠱毒風上嗌食搶水外腫形如雞卵者十一搶食風一¶
名飛絲毒口中或食腥惡發泡者十二臘頰風腮臉絡¶
腫者是從牙窮頭碎此毒若成湏要半月調理十三纒¶
<pb:KR3e0067_WYG_059-3b>¶
喉風自耳邊過頥下赤色者是也亦有寒熱甚者傷人¶
十四松子風口内滿喉赤如猪肝逆張吞則闗閉塞飲¶
食不能者是用藥後口内散㸃松子様腫則喉響如雷¶
者不治十五崩砂疳口風自舌上牙齦上下腫赤口内¶
作脹如湯熱牙齦漸爛甚者亦能脱齒十六連珠風自¶
上作毒或初成一箇碎而又作一箇以三五七九箇者¶
是十七蜂子毒或在腮臉痒爛或在喉闗舌下作臖如¶
黄金蜂者是十八走疰瘰癧風頸項結核五七箇皮膚¶
<pb:KR3e0067_WYG_059-4a>¶
赤腫作寒熱者　咽與喉會厭與舌此四者同在一門¶
其用各異咽以納氣故咽氣通於天喉以納食故喉氣¶
通於地會厭管乎其上以司開闔掩其咽其食不下掩¶
之其喉錯必舌抵上齶則會厭能閉氣喉矣四者交相¶
為用闕一則飲食廢而死矣故難經言七衡門而會厭¶
之不為吸門及其為病也一言可了一言者何曰火内¶
經曰一隂一陽結謂之喉痺王太僕註云一隂者手少¶
隂君火心主之脉氣也一陽者手少陽相火三焦之脉氣也二¶
<pb:KR3e0067_WYG_059-4b>¶
火皆主脉並絡於喉氣熱則内結結甚則腫脹腫脹甚¶
則痺痺甚而不通則死矣夫足少隂循喉嚨挾舌本手少¶
隂上挾咽此二者誠是也至於足陽明下人迎循喉嚨¶
足太隂挾咽連舌本手太陽循咽下膈足厥隂循喉嚨¶
之後此數經皆言咽喉獨少陽不言咽喉而内經言一¶
隂一陽結謂之喉痺何也盖人讀十二經多不讀靈樞經¶
中别一篇具載十一經之正别其文云手少陽之正繞髀¶
入毛際合於厥隂别者入季脇之間循胷裏属膽散上¶
<pb:KR3e0067_WYG_059-5a>¶
之肝貫心以上挾咽出頥頷中散於面繫目系合少陽¶
於外者也又手少隂心主之正下淵腑三寸入胷中别属¶
三焦出循喉嚨出耳後合少陽脘骨之下是手少陽三¶
焦之氣與手少隂心主之氣相合而行於喉嚨也推十¶
二經惟足太陽别下項其餘皆凑於喉嚨然内經何為¶
獨言一隂一陽結為喉痺盖君相二火獨勝則熱結正¶
絡故痛且速也故曰一言可了者是也故十二經中言¶
嗌乾嗌痛咽腫頷腫舌本強皆君火為之也惟喉痺急¶
<pb:KR3e0067_WYG_059-5b>¶
速相火之所為也夫君火本猶人火也相火者猶龍火¶
也人火焚木其勢緩龍火焚木其勢速内經之言喉痺¶
則咽與舌在其間耳以其病同是火故不分也世之醫者¶
各詳其状強立八名曰單乳鵝雙乳鵞單鬪喉雙鬪喉¶
子舌脹木舌脹纒喉風走馬喉痺熱氣上行結纒於喉¶
之兩傍近外腫以其形似是謂乳鵞一為單二為雙也¶
其比乳鵞差小者名鬪喉熱結於舌下復生一小舌子¶
名曰子舌脹熱結於舌中舌為之腫名曰木舌脹木者¶
<pb:KR3e0067_WYG_059-6a>¶
強而不柔和也熱結於咽頷腫遶於外且麻且痒腫而¶
大者名曰纒喉風喉風喉痺暴死者名曰走馬喉痺此¶
八種之名雖詳若不歸之火則相去逺矣其㣲者可以¶
鹹耎之而大者以辛散之今之醫者皆知其有藥也如¶
薄荷烏頭白礬殭蚕朴硝銅緑之類也至於走馬喉痺¶
何待此乎其生死反掌之間耳其最不誤人者莫如砭¶
針出血血出則病已　昔余以治一婦人木舌脹其舌¶
滿口諸醫不愈以金䤵鍼小而銳者砭之五七度腫减¶
<pb:KR3e0067_WYG_059-6b>¶
三日方平計取出血幾至盈斗又治一男子纒喉風表¶
裏皆作腫藥不能下余以凉藥灌於鼻中下十餘行又¶
以拔毒散傅之陽起石燒赤與伏龍肝各等分為細末¶
日以新水掃百遍三日熱始退腫始消又嘗治一貴婦¶
喉痺盖龍火也隨用凉劑而不可使冷服為龍火宜以人火¶
逐之人火者烹飪之火是也乃使爆於烈日之下於髙¶
堂之上令侍婢携火爐坐藥銚子上使藥極熱不至火¶
沸通口時時呷之百餘次龍火自散此以熱行寒不為¶
<pb:KR3e0067_WYG_059-7a>¶
熱病扞格也故大抵治喉痺用針出血冣為上策但人¶
畏針委曲旁求瞬息喪命凡用針而有針瘡者宜搗生¶
薑一塊調以熱白湯時時呷之則瘡口易合銅人中亦¶
有灸法然痛㣲者可用病速者恐遲則殺人故治喉痺¶
之火與救火同不容少待經火鬱發之發謂發汗然¶
咽喉中豈能發汗故出血者乃發汗之一端也故願君¶
子毋執小方而曰吾藥不動臟腑又妙於出血若幸遇¶
小疾而獲効不幸遇大病而死矣　咽喉病毒氣歸心¶
<pb:KR3e0067_WYG_059-7b>¶
胷前腫滿氣煩促下部洞泄不止此死候也　實熱論¶
一用敗毒散加黄芩半夏連翹倍用桔梗用生薑薄荷¶
煎痰盛者加石膏同煎即効凡服此藥早晨服則午後¶
攻作午後服則子時攻作天明退用針則無此攻作若¶
服此藥後自利即換作虚熱醫後藥不可用服敗毒散¶
後失音即服加减秘𫝊降氣湯二用生料消風散加𤣥¶
參全蝎薄荷白水煎服三用前二藥不退用生料洗心¶
散更加一二味去風毒藥為妙四用前二藥不退用防¶
<pb:KR3e0067_WYG_059-8a>¶
風通聖散立效　虚熱論一用雙解散乃升麻葛根湯¶
消風散加𤣥參黄芩薄荷二用秘𫝊降氣湯加生薑黄¶
芩三如痰盛用桑白皮湯磨沉香吞養正丹仍用桔梗¶
半夏湯冷木附湯等藥調理又一證上秘下㵼用秘𫝊¶
降氣湯吞碧雪散附子理中湯如無用桑白皮湯亦可¶
　喉痺者毒客於喉間氣結藴積而生熱故喉腫塞而¶
痺痛脉沉者為隂浮者為陽若右手闗上脉隂陽俱實¶
者是喉痺之候也亦令人壮熱惡寒七八日不治則死¶
<pb:KR3e0067_WYG_059-8b>¶
　　　喉痺論¶
夫喉痺者喉裏腫塞痺痛水漿不得入也人隂陽之氣¶
出於肺循喉嚨而上下也風毒客於喉間氣結藴積而¶
生熱故喉腫塞而痺痛脉沉者為隂浮者為陽若右手之¶
關上脉隂陽俱實者是喉痺之候也亦令人壮熱而惡寒¶
七八日不治則死治法先鍼而後藥可謂急先務矣¶
走馬喉痺之狀勢如奔馬喉間痺痛腫連頰骨壮熱煩滿¶
數數吐氣者是也此盖脾肺不利熱毒攻衝發於咽喉¶
<pb:KR3e0067_WYG_059-9a>¶
所致　狗咽者喉中忽覺結塞不通如喉痺状是也隂¶
陽之氣出於肺循喉嚨而上下若風熱毒氣客於喉間¶
氣結藴積而生熱故有結塞之證俗云此疾由誤嚥狗¶
毛所致治法亦有将飯與狗分食取瘥者禳去之法也¶
　　　方¶
綘雪散　治熱結喉間連頰腫不消心膈煩滿¶
　　木通(剉/)桔梗(剉/炒)㯽榔(各二/兩)枳殻(去瓤/麸炒)犀角(鎊各一/兩半)¶
　　柴胡(去/苖)升麻　木香　赤茯苓(去黒皮/各二兩)桑根白皮¶
<pb:KR3e0067_WYG_059-9b>¶
　　(剉/)山梔子(各四/兩)桂(去粗/皮)人參(各二/兩)蘇方木(五/兩)訶梨¶
　　勒(去核/五枚)朴硝(研一/斤)丹砂(研一/兩)麝香(研一/分)¶
　右除朴硝丹砂麝香外各細剉以水二斗於銀器内¶
　慢火熬至七分以生絹濾去滓再煎至五升下朴硝¶
　以栁木箆攪勿住手候稍凝即去火傾入盆中将丹¶
　砂麝香末拌令勻瓷器盛之勿令透氣每服一錢或¶
　二錢以冷蜜湯調下食後臨卧看老少加减¶
菖蒲湯　治喉痺口噤水漿不下風邪恍惚如有神鬼¶
<pb:KR3e0067_WYG_059-10a>¶
　身體強直面目變色¶
　　菖蒲　秦艽(去苖/土)桂(去粗/皮)禹餘糧(煆醋/淬)人參　當¶
　　歸(切/焙)甘草(炙/剉)附子(炮裂去/皮臍)黄芩(去黒/心)逺志(去/心)防風¶
　　(去/义)龍骨(各半/兩)赤石脂　芎藭　赤芍藥　赤茯苓¶
　　(去黒/皮)防己(各一/兩半)¶
　右剉如麻豆大每服二錢匕水一盞煎至七分去滓¶
　空心日再服¶
乾喉風(出危/氏方)¶
<pb:KR3e0067_WYG_059-10b>¶
　　朴硝　川烏　當歸　牛膝(各五/錢)麝香　腦子(各/半)¶
　　(錢/)硼砂　荆芥　薄荷　甘草　蛤粉(各五/錢)全蝎¶
　　(七箇/去毒)¶
　右為末用清泔調春用菘菜汁調夏黄麥汁調如不¶
　能吞用豆腐切如棊子塊蘸藥入口内含化或新艾¶
　汁調下立効¶
治咽嚨痛及喉痺並宜服之(出本/草)¶
　以通草煎服之磨亦得急即含之¶
<pb:KR3e0067_WYG_059-11a>¶
治喉痺腫痛(出本/草)¶
　取茘枝花皮根共十二分以水一升煮取六合去滓¶
　含之細細嚥汁瘥¶
治喉痺(出本/草)¶
　以天雄炮含之¶
又方(出本/草)¶
　以無患子研内喉中立開¶
開闗潤喉蓬莱雪(出危/氏方)¶
<pb:KR3e0067_WYG_059-11b>¶
　　梅花腦子　生麝香(各一/字)硼砂(三/錢)朴硝(五錢已/上别研)薄¶
　　荷葉　百葉煎　全蝎(去/毒)防風(去/叉)粉草(各五錢已/上别研)¶
　　明乳香　沒藥(各三錢蒻葉或蘆/葉盛火熨别研)¶
　右為末每服少許以匙挑乾摻咽間及瘡上如在闗¶
　下摻舌上並旋旋嚥下仍用薄荷桔梗甘草煎水噙¶
　潄或用生薄荷研自然汁調成膏入口噙化亦妙¶
奪命無憂散(一名玉屑/無憂散)　治纒喉風咽喉疼痛風涎壅¶
　滯口舌生瘡心腹脹脾積癥塊小兒妳癖誤吞骨硝硬¶
<pb:KR3e0067_WYG_059-12a>¶
　塞不下熱勝喉閉涎滿氣急或悶亂不省人事並療之¶
　　寒水石(三兩/煆)元參(去/蘆)貫衆(去/蘆)滑石(研/)縮砂仁(去/殻)黄¶
　　連(去/毛)茯苓(炒/黄)甘草(炙/)山豆根　荆芥(各半兩/生用)硼砂(三/錢)¶
　右為細末每服一錢乾摻舌上後以新水嚥下不拘¶
　時任是百毒硬物可以除化如喫巴豆杏仁石頭鐡¶
　札麥糖棘針瓷瓦子等物及諸藥毒火毒亦可用此¶
　藥每服半錢能潤三焦消五榖除三尸去八邪除百¶
　毒趕瘟疫專醫渴疾其効如神魯直號金臺玉簡方¶
<pb:KR3e0067_WYG_059-12b>¶
龍腦散(出聖/恵方)　治馬喉痺頰咽痛¶
　　白龍腦(細/研)牛黄(細/研)犀角屑　羚羊角屑　馬牙硝¶
　　(細/研)元參　沉香　硃砂(細/研)甘草(炙㣲赤剉已/上各一分)川升¶
　　麻(半/兩)硼砂(一錢/細研)¶
　右除龍腦牙硝搗篩為散每服三錢匕水一盞竹葉七¶
　片煎至六分去滓温入龍腦牙硝一錢攪令勻細含嚥¶
利咽湯　治喉咽諸疾¶
　　桔梗　枳殻　牛旁子　荆芥　甘草　升麻¶
<pb:KR3e0067_WYG_059-13a>¶
　　元參　大黄　紫蘇　人參(各等/分)¶
　右㕮咀每服五錢水二盞煎服¶
生犀丸　治熱衝喉間連頰腫痛吐氣煩滿¶
　　犀角(鎊/)枳殻(去瓤/麸炒)射干　海藻(洗去/鹹焙)升麻(各一/兩)杏¶
　　仁(湯浸去皮/尖雙仁研)百合　胡黄連　蒺藜子(炒各/三分)白附¶
　　子(炮半/兩)¶
　右為末鍊蜜丸如彈子大每服一丸綿裹嚥津不計時¶
龍腦丸　治喉咽連頰頷腫日數深逺嚥津液熱發渴¶
<pb:KR3e0067_WYG_059-13b>¶
　疼痛¶
　　龍腦(研/)升麻　甘草　馬牙硝(研各/一分)元明粉(研三/分)¶
　　麝香(研/)石膏(碎/)大黄(剉/)黄耆(剉各/一分)生地黄(二兩絞/取汁)¶
　右除地黄汁外𢷬羅為末以地黄汁和如乾更入鍊¶
　過蜜少許為丸如小彈子大用綿裹含化嚥津日四¶
　五次不計時¶
治纒喉風腫痛¶
　　黄芩(五錢/酒浸)升麻　麻黄　荆芥　薄荷　防風(各/一)¶
<pb:KR3e0067_WYG_059-14a>¶
　　(錢/)黍粘子(炒四/錢)生丼草(一錢/半)𤓰三稜(三錢/炒黒)大黄(三/錢)¶
　　(煨/)¶
　右㕮咀以水一椀煎至七分去滓稍温服食後隨嚥¶
　之¶
大硼砂散　治喉閉咽腫瘡痛水米難下¶
　　硼砂　茯苓　甘草(各半/兩)馬牙硝　盆硝　朴硝¶
　　薄荷葉(各一/兩)殭蚕(二/兩)蛇蛻皮(一/條)¶
　右為細末臘月牛膽汁和成膏穰在腦内髙懸隂乾¶
<pb:KR3e0067_WYG_059-14b>¶
　每用一錢綿裹嚥津¶
金消丸　治咽喉痺痛不能喘息水漿不得入¶
　　鬱金(剉/)馬牙硝研甘草(剉/)山梔子(去/皮)大黄(剉/)栝樓¶
　　根(各二/兩)元參　白礬　硼砂(研各/一分)¶
　右研為末鍊蜜和丸如鷄頭實大每用一丸綿裹含¶
　化嚥津¶
天門冬丸　治馬喉痺咽喉腫痛唇焦舌乾顋頰連腫¶
　　天門冬(去心/焙)元參　惡實(炒各/一兩)百藥煎　紫蘇葉¶
<pb:KR3e0067_WYG_059-15a>¶
　　(各半/兩)甘草(炙剉/兩半)人參　硼砂(研/)龍腦(研各/一分)¶
　右為細末鍊蜜和丸如皂角子大每服一丸食後臨¶
　卧細嚼温熟水下¶
橘皮湯　治馬喉痺勢如奔馬腫痛煩滿數數吐氣¶
　　陳橘皮(湯浸去/白焙)青竹茹　生地黄(切/焙)黄芩(去黒/心)白¶
　　术　山梔子(各三/兩)赤茯苓(去黒皮/二兩)桂(去粗皮/一兩)芒硝¶
　　(研湯/成下)¶
　右除芒硝外麄搗篩每服三錢匕以水一盞入生薑¶
<pb:KR3e0067_WYG_059-15b>¶
　半分拍碎&KR0037;二枚劈破煎至五分去滓下芒硝末一¶
　錢匕攪匀温服食後日三¶
仙方奪命丹(出徳生/堂方)　治纒喉風木舌脹雙單乳鵝喉¶
　閉或誤吞鷄魚骨刺竹木簽刺一切咽喉急症¶
　　白茯苓　宻陀僧(炒黄/色)紫河車(各一/兩)白殭蠶(直/者)貫¶
　　衆(凈/)縮砂仁　甘草莭(各一/兩)烏魚骨(去皮各/二錢半)麝香¶
　　(一/字)¶
　右細末却入麝香研匀同蒸餅包白麺蒸熟四兩和¶
<pb:KR3e0067_WYG_059-16a>¶
　藥汲新井水丸如豌豆大蛤粉為衣放乾十年不壊¶
　每服一丸用瓦器研碎新水半盞浸一茶時化開用¶
　匙挑藥徐滴入喉中勿急用取藥盡為度¶
木通散(出聖/恵方)　治喉痺心胷氣悶咽喉妨塞不通¶
　　木通剉赤茯苓　川芒硝　前胡(去蘆/頭)桑白皮(各/二)¶
　　(兩/剉)羚羊角屑　川升麻　川大黄(各一兩半/剉碎㣲炒)馬藺¶
　　根(一/兩)¶
　右為麄散每服三錢以水一中盞煎至六分去滓不¶
<pb:KR3e0067_WYG_059-16b>¶
　計時候温服¶
治喉痺咽喉腫痛上焦風熱痰唾不利(出聖/恵方)¶
　　射干　白藥(各三/分)絡石　甘草(生/剉)黄蘖(各一/兩)白礬¶
　　灰(半/兩)天竺黄(細/研)馬牙硝(細研各/二兩)川升麻(一兩/半)¶
　右為細散同研令匀每服以新木綿裹二錢含嚥津¶
取喉中涎(出危/氏方)¶
　　草烏尖　殭蚕　紫具根　啾唧　紅椒　白礬¶
　　山豆根　皂角(各等/分)¶
<pb:KR3e0067_WYG_059-17a>¶
　右為末用霜梅拌藥為丸如指頭大含化一丸取下¶
　涎然後用鹽湯灌潄吐出不可吞¶
開喉闗(出危/氏方)¶
　　薄荷　山豆根(各五/錢)麝香　腦子(各半/錢)朱砂(三/錢)甘¶
　　草　青鹽　川烏(各五/錢)¶
　右為末每服半錢臘月内菘菜汁夏黄麥浸水或葛¶
　水調如涕唾稠粘用芭蕉水調下或蜜丸指頭大含¶
　化¶
<pb:KR3e0067_WYG_059-17b>¶
搶食風(出危/氏方)¶
　　桔梗　川烏　草烏　防風　甘草　大青根(各/五)¶
　　(錢/)全蝎(七箇/去毒)紫河車(五/錢)¶
　右為末每服用水一盞連根葱一根紅椒七粒燈心¶
　七莖同煎三四沸食後熱服不安再用酒一盞入茱¶
　茰五粒同煎少時熱服之未效用蕉湯調下如落心¶
　肺間刺痛用宣利藥下如久不治則變為飛絲癆毒¶
　能傷人命¶
<pb:KR3e0067_WYG_059-18a>¶
龍腦破毒散(出御藥/院方)　治不測急慢喉痺咽喉腫塞不¶
　通¶
　　盆硝(研細/四兩)白殭蠶(㣲炒去觜為/末秤八分)甘草(生用秤/八分)青黛¶
　　(秤八/分)馬勃(末三/錢)蒲黄(半/兩)腦子(一/錢)麝香(一/錢)¶
　右研令匀細用甆合子收如有病證每用藥一錢用¶
　新汲水小半盞調匀細細呷嚥如有喉痺即破出血¶
　便愈如不是喉痺自然消散也若是諸般舌脹用藥¶
　半錢以指蘸藥擦在舌上下嚥津如是小兒一錢作¶
<pb:KR3e0067_WYG_059-18b>¶
　四五服亦如前法用並不計時候¶
生銀丸　治口乾咽腫喉頰脹痛¶
　　人參(半/兩)丹砂(研/)鉛霜(研/)馬藺根　朴硝(研/)升麻(各/一)¶
　　(分/)硼砂(研三/錢)龍腦(研一/錢)¶
　右為末和勻鍊蜜為丸如皂子大每服一丸含化嚥¶
　津¶
射干湯　治喉痺腫不通疼痛不下飲食并諸毒發動¶
　　射干　當歸(切焙/一兩)升麻(半/兩)白芷(一/兩)甘草(炙/剉)犀角(鎊/)¶
<pb:KR3e0067_WYG_059-19a>¶
　　杏仁(湯浸去皮尖双/仁炒各半兩)¶
　右麄搗篩每服三錢匕以水一盞煎七分去滓温服¶
　日三忌海藻菘菜¶
禹餘糧湯(聖濟/總録)　治喉痺若胃中虚飢状少氣不足以¶
　息四逆泄注腹脹喜噫食則欲嘔泄癖溏口下乾四¶
　肢重好怒不欲聞人聲診其脉右手闗上隂陽俱虚¶
　者脾胃虚也¶
　　禹餘糧(煆醋/淬)大麻仁　桑根白皮(各二兩/剉碎)乾薑(炮/一)¶
<pb:KR3e0067_WYG_059-19b>¶
　　(兩/)黄連(去鬚/半兩)白术(一/兩)棗(十枚焙/取肉)¶
　右麄搗篩每服三錢匕水一盞煎至五分去滓温服¶
　食後日三服¶
如聖勝金鋌(出和/濟方)　治證服餌與後如聖勝金鋌同品¶
　味少異¶
　　朴硝(四/兩)川芎(一/兩)硫黄(細研一/兩半)貫衆(二/兩)薄荷葉　荆¶
　　芥穂　嫩茶(各半/兩)¶
　右為末裂生葱自然汁攪和為鋌服藥湯使如後方¶
<pb:KR3e0067_WYG_059-20a>¶
　同簡易如聖勝金鋌法同¶
治喉痺并時疫毒¶
　　桔梗　甘草　升麻　連翹　黍粘子　防風¶
　　酒製黄芩(各等/分)¶
　右㕮咀每服五錢水煎細嚥¶
如聖勝金鋌(出和/濟方)　治急喉閉纒喉風飛颺單蛾雙蛾¶
　結喉重舌木舌腮頷腫痛屢經用藥不能吞水粥(又/方)¶
　(見/前)¶
<pb:KR3e0067_WYG_059-20b>¶
　　硫黄(研/)川芎　薄荷葉(去枝/梗)臘茶　川烏(炮/)硝石¶
　　(研/)生地黄(各二/兩)¶
　右為細末以生葱汁捜和為鋌每服先用新汲水灌¶
　潄吐出次嚼生薄荷五七葉㣲爛用一鋌同嚼極爛¶
　以井水嚥下甚者連進三服即愈重舌腮腫先服一¶
　鋌次以一鋌安患處便消冒暑伏熱不省人事生薄¶
　荷水調研一鋌灌下即甦行路常噙一鋌即無暑熱¶
　之患口舌生瘡不能合口并食熱物如上法服訖用¶
<pb:KR3e0067_WYG_059-21a>¶
　水灌潄嚼薄荷十葉如泥吐出再以水灌漱嚼藥一¶
　鋌噙口内聚涎裹之如涎滿方吐出如此服三鋌便¶
　能食遇食酒醋鹹酸酢脯炙煿喉中生炮須掐破吐¶
　血方着薄荷數葉以一鋌同嚼井花水吞下沙淋小¶
　便出血用車前草七葉生薑小塊研爛水調去滓嚼¶
　藥一鋌以水送下分隂陽去風熱化血為涎化涎為¶
　水常𢃄随身備急一鋌可活一人小兒只服半鋌一¶
　方去川烏貫衆以嫩茶代臘茶¶
<pb:KR3e0067_WYG_059-21b>¶
射干丸　治喉痺腫塞¶
　　射干(一/兩)䜴(一/合)杏仁(湯浸去皮/尖雙仁炒)芎藭　犀角屑(各半/兩)¶
　　升麻(一/兩)甘草(炙半/兩)¶
　右為末錬蜜和丸如小彈丸大每服一丸含化嚥津¶
　日可三五服瘥忌海藻菘菜¶
七聖散　治馬喉痺咽頰腫痛吐氣不快¶
　　白礬(二/錢)馬牙硝(五/錢)硝石(一/兩)鉛丹(三/錢)硼砂(一/錢)蛇蛻(半/條)¶
　　巴豆(兩枚/去殻)¶
<pb:KR3e0067_WYG_059-22a>¶
　右先研白礬牙硝硼砂三味入罐子内次入硝石消¶
　次摻鉛丹於上面只用平瓦一小片盖火燒成汁便¶
　用竹片子夾蛇蛻攪五七度又入巴豆更攪五七度¶
　取出候冷研為散如小可咽喉腫痛嚥津無礙及口¶
　瘡口乾摻一匙或大叚喉痺及馬喉痺或腮頰生瘀¶
　肉侵咽喉即乾摻半錢安稳仰卧其喉癰睡處自破¶
　立瘥¶
療喉痺急疼妨悶不通方¶
<pb:KR3e0067_WYG_059-22b>¶
　　馬藺根(切一/升)升麻(三/兩)瞿麥(三/兩)射干(十/兩)犀角(二兩/屑)通¶
　　草(二/兩)元參(二/兩)¶
　右切以水八升煮取二升去滓細細含嚥一日令盡¶
　得破膿慎熱麺炙肉蒜¶
黄芩湯(聖濟/總録)　治喉痺胷滿噎塞不通¶
　　黄芩(去黒/心)升麻　射干　木通(剉各/三分)甘草(炙/剉)犀角¶
　　(鎊各/半兩)¶
　右以水麄搗篩每服五錢匕以水二盞煎至一盞去¶
<pb:KR3e0067_WYG_059-23a>¶
　滓下芒硝一錢匕細温呷¶
如神散　治咽喉一切急患不得開¶
　　白礬　白殭蚕(炒/)藜蘆　元參(去皮/核炒)雄黄(各三/錢)乳¶
　　香(一/匙)¶
　右為細末和勻每一匙分兩鼻内搐之口含水及舌¶
　下擦嚏出涎立効¶
硼砂散(出和/濟方)　治大人小兒患喉痺閉塞不通腫痛生¶
　瘡語聲不快風壅痰毒鼻衂出血¶
<pb:KR3e0067_WYG_059-23b>¶
　　山藥(六斤/生)腦子(研七/兩)牙硝(生一十/四兩)麝香(研四/兩)甘草¶
　　　硼砂(生各十/二兩)¶
　右為細末每服半錢如茶㸃服¶
金鎻匙(出醫學/切問方)　凡人卒中喉痺口噤咽喉腫痛木舌¶
　重舌者以此藥治之¶
　　猪牙皂角(去皮/煨)大黄　草烏　鬱金　南星(各四/錢)¶
　　巴豆(五箇去心/不去油)¶
　右為末生薑自然汁調半錢許以鵝毛拂入喉中已¶
<pb:KR3e0067_WYG_059-24a>¶
　死者用竹管吹入湏㬰醒然後用藥半錢薑汁調喫¶
　吐瀉為驗¶
南星防風散(出百一/選方)　治風壅腮頷腫内生結核纒喉¶
　風等疾¶
　　當歸(二錢/焙乾)天麻(三兩/生用)白殭蠶(焙/乾)南星(湯浸浄搗細/薑汁製焙乾)¶
　　猪牙皂角(去黒皮焙/乾三錢)防風(生用不見鐵/器各半兩)¶
　右為末每服二錢水一盞薑三片入荆芥少許同煎¶
　至七分温服食後日進三服忌發風毒物如腫不散¶
<pb:KR3e0067_WYG_059-24b>¶
　者加透明雄黄三錢同前藥一通為末煎服¶
二砂丸　治喉痺咽塞熱痛¶
　　沙参　丹砂(研/)硼砂　人參　元參　丹參(各等/用)¶
　右為末鍊蜜丸如雞頭實大食後臨卧含化一丸¶
犀角湯(出聖/恵方)　治馬喉痺喉中連頰焮腫¶
　　犀角(鎊/)甘草(炙/剉)升麻(各半/兩)射干　桔梗(炒/)馬藺根¶
　　(剉各/三分)¶
　右麄搗篩每服三錢匕水一盞入竹葉七片煎至七¶
<pb:KR3e0067_WYG_059-25a>¶
　分去滓入馬牙硝末二錢匕攪令勻細細呷服¶
玉液丸　治毒氣壅塞咽喉不利頰頷連腫¶
　　百藥煎(一/兩)麝香(研/)朴硝(各半/錢)丹砂(二錢/研)龍腦(研/)甘¶
　　草末(各一/錢)¶
　右各研為末再同研勻細以水浸蒸餅心為丸如梧¶
　桐子大丹砂為衣隂乾含化¶
犀角散(出聖/恵方)　治喉痺氣隔胷滿咽腫¶
　　犀角屑　馬藺根　射干　枳殻(麸炒㣲/黄去瓤)甘草(各/一)¶
<pb:KR3e0067_WYG_059-25b>¶
　　(兩生/用)馬牙硝(一兩/半)¶
　右為散每服三錢水一中盞入竹葉二七片煎至六¶
　分去滓不拘時候稍温含嚥¶
碧雪散(出仁/存方)　治一切壅熱咽喉閉腫不能嚥物口舌生¶
　瘡舌根強言語不正腮項痛腫¶
　　蒲黄　青黛　硼砂　㷔硝　甘草(各等/分)¶
　右為細末每服手指捻摻喉間嚥津或水下頻頻用¶
　之¶
<pb:KR3e0067_WYG_059-26a>¶
治咽喉諸疾¶
　　朴硝(二/兩)甘草(一/兩)蒲黄薄荷(各半/兩)青黛(三/錢)¶
　右為細末每服用一字摻口内¶
通氣湯(出聖濟/總録)　治喉痺氣隔胷滿咽腫生膿¶
　　犀角(鎊半/兩)射干　桔梗　馬藺(研各/三分)甘草(炙剉/半兩)¶
　右麄搗篩每服三錢匕以水一盞入竹葉七片煎至¶
　七分去滓下馬牙硝一錢同攪令細細温呷¶
又開喉闗方(出危/氏方)¶
<pb:KR3e0067_WYG_059-26b>¶
　　南星　半夏　川烏　草烏　甘草(各五/錢)¶
　右為末用米醋煎成膏傅毒上¶
宣利方(出危/氏方)¶
　　巴豆(三七枚/去殻)雄黄　鬱金　猪牙皂角　大黄(各五/錢)¶
　右為末飯丸如菉豆大每服七丸五更三㸃以冷茶¶
　清吞下如未利再下四五丸¶
治咽喉閉疙疸堵塞不通氣水米難下至危者(出御藥/院方)¶
　　牽牛(四兩半生/半熟用)䑕粘子(一/兩)防風(七錢/半)甘草(生/用)枳殻¶
<pb:KR3e0067_WYG_059-27a>¶
　　(麸炒去瓤/各半兩)¶
　右為細末每服五錢沸湯㸃下不拘時候¶
治喉痺及喉中熱塞¶
　以車轄燒令赤投酒中乗熱飲之¶
治喉痺(出本/草)¶
　以紫硃煮汁服¶
治喉痺(出本/草)¶
　取橡斗子中仁碎為粉㣲熬水服一二匕¶
<pb:KR3e0067_WYG_059-27b>¶
一匙散(一名如/聖散)　治喉痺氣塞不通飲食不下者并咽¶
　喉作疼如乳鵝聲¶
　　雄黄(一分/别研)蝎稍(七/枚)白礬(生/研)藜盧(各二/錢)猪牙皂角(七/錢)¶
　右為末每用一匙吹入鼻中即時吐出頑涎為愈神効¶
　一方無蝎稍亦治得時氣纒喉風累用救人萬無一失¶
治喉痺(出百一/選方)¶
　　大青魚膽(新瓦上焙乾/去膜取末)蛇蛻皮(去沙磁椀内燒/灰研令極細)白藥¶
　　子(新瓦上焙/乾各一錢)白殭蚕(直者去絲嘴/新瓦上焙乾)白礬(鑛銚内飛過/存性各一兩)¶
<pb:KR3e0067_WYG_059-28a>¶
　右為細末再以乳缽和研勻每半錢吹八咽喉立愈¶
　若病輕以多年白鹽梅肉細切入前藥同搗匀丸如¶
　鷄豆大每服一丸含化嚥津如白梅乾硬用湯浸軟¶
　取肉細切用¶
通闗散(出直/指方)¶
　　白礬(枯/)直殭蠶　南星(生/)藜蘆(各一/分)¶
　右為末以小管挑一字吹入鼻中吐痰喉通¶
如聖丸(出王氏/博濟方)　治纒喉風及喉痺¶
<pb:KR3e0067_WYG_059-28b>¶
　　大黄(末一/分)蝸牛(二七/枚)白礬(末/)陳白梅皮　馬勃(各/一)¶
　　(分/)¶
　右於五月五日午時用白梅皮蝸牛同研和丸如楝¶
　實大如患者開口不得即以水磨用竹管子吹下入¶
　喉中立瘥如輕者以綿裹含化一丸¶
治馬喉痺頰咽痛¶
　　五倍子(半/兩)黄蘖(半兩/剉)川升麻(三/分)甘草(一分炙/㣲赤剉)¶
　右為散每服三錢匕水一小盞煎至四分去滓不計¶
<pb:KR3e0067_WYG_059-29a>¶
　時候温服¶
一捻金散(𫝊信適/用方)　治喉閉欲死及治喉痛¶
　　全蝎(㣲/炒)川鬱金　白殭蚕(去絲/嘴炒)甘草(炙各/半兩)地龍(八/錢)¶
　右為細末入麝香少許每一字吹入喉内舌根不數¶
　次即愈¶
治咽喉痛(𫝊信適/用方)¶
　　百藥煎(去黒/皮)硼砂　甘草　白礬(生/用)¶
　右等分為細末每服一錢食後調飲細細呷之¶
<pb:KR3e0067_WYG_059-29b>¶
奪命散　治咽喉¶
　　膽礬　牙硝　甘草　青黛(各一/錢)¶
　右每用少許將蘆管吹喉中立効¶
龍腦丸(出聖濟/方總録)　治纒喉風¶
　　龍腦(一/分)丹砂(一/錢)芒硝(半/兩)麝香(半/錢)¶
　右細研為末用鯉魚膽汁和丸如菉豆大鼻兩孔各¶
　塞一丸良久牙闗開涎出瘥¶
消毒寛喉散(出御藥/院方)　治急慢喉痺咽喉閉塞腫痛或¶
<pb:KR3e0067_WYG_059-30a>¶
　舌本強硬滿口生瘡¶
　　馬牙硝　朴硝(各六/兩)青黛(半/兩)寒水石(生四/兩)¶
　右為極細末每服二錢濃煎薄荷湯㸃勻熱漱咽喉¶
　内令吐悮嚥不妨不計時候日用三五次¶
銅青丸(一名千金丸/出百一選方)　不問隂陽閉如急病内外腫塞¶
　輒至不救用之能起死治纒喉風¶
　　車前草(嫩者/半兩)銅青(二/錢)大黄　牙皂(各半/兩)¶
　右為末以白梅肉同研成膏每兩作十五丸用時以¶
<pb:KR3e0067_WYG_059-30b>¶
　薄綿裹含出涎兩日後則難開矣¶
牛膽膏(一名佛手㪚/出存仁方)　治鎻喉風神効¶
　　青黛(一/錢)殭蚕(半兩/去絲)朴硝(一兩/研)甘草(二錢/半生)¶
　右為末用臘月黄牛膽安藥在内當風掛百日再入¶
　研麝香少許每服半錢或調服或研碎吹於喉中一¶
　方不用牛膽作散筒吹喉内一方不用麝香一方各¶
　等分¶
殭蠶散(一名三白散/出仁存方)　治喉痺¶
<pb:KR3e0067_WYG_059-31a>¶
　　殭蠶(一/條)馬勃(拳大者瓦/上焙成末)白礬(皂子/大生)天南星(一箇/炮)¶
　右為末大人一錢小兒半錢生薑自然汁調下一方¶
　無馬勃¶
白梅丸(出仁/存方)　治喉痺及腫痛¶
　　白梅(二十三/箇取肉)白礬(一/錢)甘草(末/)生萆麻(四十九/粒去皮)¶
　右同研勻和丸如鷄豆大以綿裹之含化¶
粉香散(出瑞竹/堂方)　吹乳鵝即開¶
　　白礬(三/錢)巴豆(二粒/去皮)輕粉(少/許)麝香(少許/研)¶
<pb:KR3e0067_WYG_059-31b>¶
　右於鐵器上飛白礬沸入巴豆在上礬枯去巴豆不¶
　同細末三味合吹喉¶
啞瘴咽喉乳鵝方(出瑞竹/堂方)¶
　　雄黄(五錢/研)鬱金(五/錢)白礬(二錢半/生用研)膽礬(半/錢)¶
　右為極細末以竹筒吹入喉中立能言語¶
治喉痺乳鵝喉風¶
　　硼砂　明礬　膽礬　芒硝　硃砂(各等分/同為末)¶
　右為細末吹喉中¶
<pb:KR3e0067_WYG_059-32a>¶
羅青散(出瑞竹/堂方)　治咽喉單雙乳蛾及治心肺積熱上¶
　攻咽喉腫痛閉塞水漿不下或喉癤重舌木舌腫脹¶
　並宜服¶
　　蒲黄(五/錢)羅青(研/)盆硝(各三/錢)甘草(二/錢)¶
　右為細末每服一錢冷蜜水調下細細嚥之吞不下¶
　鷄翎蘸藥喉内掃之立効一方砂糖和丸每兩作五¶
　十丸每服一丸或噙化亦可¶
烏龍膏　治急喉閉纒喉風¶
<pb:KR3e0067_WYG_059-32b>¶
　　皂角(七挺搥碎水五/升桵汁去滓)草烏頭(剉/)天南星(剉/)大黄(剉/一)¶
　　(兩/)¶
　右並入皂角水内煮取二升濾去滓不用再熬成膏¶
　入新磁器内候㣲凝入朴硝末一兩攪勻候冷入白¶
　殭蚕末一兩收之如用以半匙頭甘草湯或茶清化¶
　下灌入口内立愈如乾以好酒調之不拘時候¶
又方¶
　　鴨觜膽礬　銅青　輕粉　胡粉　明礬¶
<pb:KR3e0067_WYG_059-33a>¶
　右各一字姜茶半錢逐旋和以新汲水調呷嚥之如¶
　吐即愈¶
奪命筯頭散　治急喉閉咽喉腫滿堵塞氣不得通欲¶
　死者¶
　　真膽礬　草烏(各四/錢)緑礬(六/錢)雄黄(二/錢)¶
　右為細末每服一筯頭㸃上咽喉内急吐涎末立應¶
　次以大黄甘草等分俱為麄末每服三錢水一盞半¶
　煎至一盞去滓化乳香一粒温服滌去滓毒恐其再¶
<pb:KR3e0067_WYG_059-33b>¶
　發一方加白礬二錢¶
玉鑰匙　治風熱喉痺及纒喉風¶
　　㷔硝(一兩/半)硼砂(半/兩)腦子(一/匙)白殭蚕(一/錢)¶
　右為末研勻以竹筒吹半錢許入喉中立愈¶
雄黄散　治纒喉風喉閉先兩日胷膈氣𦂳取氣短促¶
　忽然咽喉腫痛手足厥氣閉不通頃刻不治¶
　　巴豆(七粒三生四熟生者去殻/研熟者帶殻研火燒存性)乾桑黄茹(二/片)雄黄¶
　　(一塊皂角子大/透明者細研)鬱金(一枚蟬肚/者研為末)¶
<pb:KR3e0067_WYG_059-34a>¶
　右再研勻每服半字茶清少許下如口噤咽塞用小¶
　竹管納藥吹入喉中湏㬰吐利即効一方無乾桑黄¶
　茹¶
𤣥參丸(出聖濟/總録)　治纒喉風(聖恵/方)¶
　　𤣥參　白殭蠶　白礬(生用各/一分)甘草(生用/半分)¶
　右為細散用鯉魚膽汁和丸如赤小豆大每服十丸¶
　食後温服生薑湯下日三服¶
開闗散(出王氏/博濟方)　治走馬纒喉風及喉痺¶
<pb:KR3e0067_WYG_059-34b>¶
　　硝石(六/兩)鉛丹(四/兩)白礬　砒霜(各半/兩)¶
　右細研用瓷罐子一箇先入硝石二兩鋪底次下砒¶
　霜又入硝石二兩方下白礬更入硝石二兩方下鉛¶
　丹後用圓瓦一片盖口於净地上用方磚一片襯藥¶
　罐子以炭火五斤煆令通赤礶子固濟鎔成水以炭¶
　條子攪令徹底匀方去火放冷於地上經宿打罐子¶
　取藥研如粉患者用筯頭蘸冷水惹藥深㸃咽喉内¶
　漸漸嚥津至甚者不過三兩度㸃¶
<pb:KR3e0067_WYG_059-35a>¶
伏龍肝散　治喉痺¶
　　伏龍肝(半/兩)白礬(煆/過)白殭蚕(直者/炒)甘草(生各/一分)¶
　右為散每服一錢匕如茶㸃服吐出涎立効未吐更一服¶
治喉痺方¶
　　蛇蛻　白梅　白殭蠶　甘草(各等/分)¶
　右為末綿裹含化嚥津¶
四聖散(出徳/生堂)　治咽喉口齒喉閉乳鵝¶
　　荆芥穂　牛蒡子(炒碾/細)紫河車(各三/錢)大黄(六錢大實/者再加用)¶
<pb:KR3e0067_WYG_059-35b>¶
　右㕮咀每服五錢水一盞煎八分食後臨卧時先潄後嚥¶
如聖湯(出旅/舍方)　治痰去熱利咽喉治咽中有瘡嚥物不¶
　下及咳𠻳咯血肺痿痰唾氣促并小兒瘡疹毒攻咽¶
　喉腫痛¶
　　桔梗(一/兩)甘草(生一/兩)牛蒡子(炒一/兩)麥門冬(半/兩)¶
　右為細末沸湯調細細服入竹葉煎尤妙¶
龍麝丹　治纒喉風¶
　　白礬(飛/過)雄蛇蜕(於髙處凢於屋上樹枝或籬壁/上者是雄蛇一兩火煆過用)硼¶
<pb:KR3e0067_WYG_059-36a>¶
　　砂(半兩/研)麝香(半錢/另研)¶
　右研勻用牛蒡子自然汁為餅子如錢大以紅綿包¶
　噙化如牛蒡子汁稀入糊少許¶
治喉閉方¶
　　猪牙皂角(二錢燒/存性)葛根粉(一/錢)末茶(二/錢)乾荷葉(一錢/半)¶
　右為細末吹入喉中即愈¶
治喉痺咽喉腫痛上焦風熱痰唾不利¶
　　烏蛇皮(燒/灰)白梅(㣲/炒)甘草(生剉各/一錢)桂心(半/分)¶
<pb:KR3e0067_WYG_059-36b>¶
　右為細末每服以新綿裹二錢含嚥津立通¶
一捻金散　治咽喉方¶
　　銅緑　黄蘖　香白芷(各等/分)¶
　右為極細末入麝香少許每用一字吹入喉中¶
如聖丸　治九種咽喉¶
　　殭蚕　南星　馬屁勃(各等/分)¶
　右為細末用鹽梅生薑汁為丸如彈子大噙化¶
又方¶
<pb:KR3e0067_WYG_059-37a>¶
　　殭蚕　百葉煎　大黄(各等/分)¶
　右為細末鹽梅為丸如彈子大噙化¶
通後補助¶
　　紫蘇　藿香　甘草(各等/分)¶
　右剉散每服四錢水煎空心服¶
治喉痺¶
　　大黄　朴硝　白殭蚕(各等/分)¶
　右為細末水煎量虚實以利為度¶
<pb:KR3e0067_WYG_059-37b>¶
吹喉散　治喉痺腫硬水漿不下¶
　　白礬(半/兩)半夏　巴豆(各七/枚)¶
　右鎔白礬剉半夏巴豆在汁中候乾研細吹入喉中¶
地龍膏　治纒喉風¶
　　活地龍(白頸者/五條)白梅肉(二/箇)朴硝(二/錢)¶
　右同研成膏挑入喉中含化¶
一捻金散　治乳蛾及風熱上攻咽喉腫痛¶
　　直殭蚕(去絲嘴三條薑/汁浸濕炙黄色)防風(䑕尾者去/义二錢)明礬(三錢/研)¶
<pb:KR3e0067_WYG_059-38a>¶
　右為細末用竹筒吹入喉内立愈¶
治喉痺¶
　　猪牙皂角(蜜塗炙/香别研)白礬(一分/研)雄黄(半兩/研)¶
　右和勻以濃茶少許調一字安舌上漸嚥下有涎即¶
　吐之如牙闗𦂳急㸃一字如齒藥用之¶
治纒喉風¶
　　青礬　白礬　雄黄(各半/兩)¶
　右同研細以天南星三兩為末四味同和臘月用牛¶
<pb:KR3e0067_WYG_059-38b>¶
　膽汁調勻捻成餅子隂乾要用時取少許為末白梅¶
　肉為丸如鷄豆大外用綿裹含口中勿令嚥下候汁¶
　流咽喉以吐風痰盡為度¶
治急喉腫閉¶
　　藜蘆　𤓰蒂　雄黄¶
　右等分為末吹入鼻中盖通闗竅也¶
半夏桂甘湯　治冷證無陽咽疼喉閉¶
　　辣桂　甘草(焙/)半夏(製/)¶
<pb:KR3e0067_WYG_059-39a>¶
　右等分剉碎每服三錢水一盞煎半盞冷少呷¶
山豆根方　治熱閉¶
　　山豆根　射干　升麻(各等/分)¶
　右㕮咀用井水二盞同煎至一盞去滓通口時時呷¶
　之¶
又喉閉方¶
　　牙硝(五/錢)胭脂(半/錢)鹽梅屑(一/錢)¶
　右同研以鷄羽送入¶
<pb:KR3e0067_WYG_059-39b>¶
觧毒雄黄丸　治纒喉風急喉卒然倒仆失音不語牙¶
　闗𦂳急不省人事膈熱涎盛咽喉腫痛赤眼癰腫一¶
　切毒熱諸證華陀云其證先兩日氣緊驀然咽痛發¶
　腫或手足厥霎時氣閉不通多死也¶
　　雄黄(飛/)鬱金(各一/分)巴豆(去皮膜出/油十四箇)¶
　右為末醋糊丸菉豆大熱茶清下七丸吐出頑涎立¶
　甦未吐再服如未至死心頭尚温灌藥下喉即活吐¶
　瀉無妨小兒喉嚨赤腫驚熱痰涎壅塞服二三丸量¶
<pb:KR3e0067_WYG_059-40a>¶
　大小用一方作散茶清調下如喉閉不開用筒吹入¶
　得吐則醒¶
比金丸　治喉痺¶
　　鉛白霜(半/兩)青黛(一/兩)甘草(半/兩)¶
　右為末醋糊為丸如鷄豆大含化嚥津痰出立効¶
胡黄連散　治咽喉中壅塞如核連頰腫痛¶
　　胡黄連(一/分)升麻(半/兩)鉛霜(研一/分)¶
　右除鉛霜外搗羅為散再同和勻每服半錢匕綿裹¶
<pb:KR3e0067_WYG_059-40b>¶
　含化嚥津日三五度不計時候¶
凝水石散　治纒喉風卒然喉痺急如奔馬喉頰俱腫¶
　名走馬喉痺¶
　　凝水石　甜硝(各半兩並用無油瓷合盛火煆/通赤合於地上出火毒一宿)白¶
　　殭蠶(麸炒黄研/如粉一兩)¶
　右同研勻每取少許摻咽喉中病甚每服二錢匕温¶
　水調下若牙闗𦂳急只於鼻中吸入¶
奪命散　治急喉風等證¶
<pb:KR3e0067_WYG_059-41a>¶
　　枯白礬　南硼砂　猪牙皂角(皮弦㨂去/各等分)¶
　右為細末吹喉中痰出即愈¶
治喉痺¶
　　明礬　膽礬(各二/錢半)馬牙朴硝(一/錢)¶
　右為細末用竹筒吹入喉中手扯住鼻孔一時牙闗¶
　𦂳急吹入鼻孔中¶
又方¶
　　猪牙皂角(二錢/半)硼砂　五倍子(各一/錢)¶
<pb:KR3e0067_WYG_059-41b>¶
　右為末用醋蜜調鵝翎㸃入口中繳出痰¶
白礬散(出聖/恵方)　治喉痺氣悶¶
　　白礬　硼砂　馬牙硝(各半/兩)¶
　右於甆合子盛用鹽泥固濟候乾以炭火煆令通赤取¶
　出細硏用紙一兩重勻攤置於濕地上以物盖之一¶
　宿出火毒後再細研為散用半錢内於竹管中吹之¶
　喉内湏㬰即通如是咽門腫只以箆子抄藥㸃於腫¶
　處嚥津即瘥¶
<pb:KR3e0067_WYG_059-42a>¶
馬牙硝散(出聖/恵方)　治喉痺氣欲絶¶
　　馬牙硝　硝石　硼砂(已上各/半兩)¶
　右以瓷瓶子内盛用鹽泥固濟候乾以慢火煆成汁¶
　良久取出候冷於地坑子内先以甘草水灑後用紙¶
　三重裹藥以土盖之三宿出火毒後取出細研為散¶
　每服半錢用箆子抄内咽中嚥津更以竹管吹入喉¶
　中瘥¶
硝石散(出聖/恵方)　治喉痺熱毒氣盛痛¶
<pb:KR3e0067_WYG_059-42b>¶
　　硝石　白礬　砒霜(各半/兩)¶
　右同細研於瓷合中盛鹽泥固濟候乾炭火中燒令¶
　通赤取出向地坑中三日出火毒細研如粉咽喉腫¶
　閉處㸃少許便破¶
治咽喉¶
　　牛膝根　糯米(用四十九粒/碾碎為末)¶
　右用水二盞煎服或生用乾用俱妙如治便毒以帶¶
　皮生薑米醋調傅之¶
<pb:KR3e0067_WYG_059-43a>¶
治喉中毒百發百中及咽喉一切疾(出衞生/寳方)¶
　　皂角(畧炮/去土)髙良薑(各等/分)¶
　右為末搐鼻或已甚先湏含香油一口不可吞就後¶
　搐之如已結成候少頃要令濃血隨油而出輕者只¶
　含水如前法一用管子吹入喉中涎出愈神効不可言¶
治喉痺(出本/草)¶
　以牛角燒灰為末酒服方寸匕¶
又方(出本/草)¶
<pb:KR3e0067_WYG_059-43b>¶
　取黄蘖根以水研汁含之¶
保安散　治喉内結核不消¶
　　石膽　硼砂¶
　右研細每用竹筒吹之或以筯頭蘸之¶
去涎散(出危/氏方)¶
　　草烏　鴨嘴青　膽礬(各等/分)¶
　右為末先用釅醋煮皂角調鵝翎刷傅赤腫處開口¶
　流出涎即将綿毬一指頭大以綿線繫定蘸前藥末¶
<pb:KR3e0067_WYG_059-44a>¶
　吞嚥至腫毒處即抽出凡如此一二次其毒即破開¶
　口流出去盡涎血却以後合瘡口藥㸃上停久温鹽¶
　水灌潄後進食亦可合瘡口藥方用白礬黄丹麝香¶
　等分為末以筯調㸃瘡口上¶
千金療喉舌諸疾方¶
　　松子　苦芥子¶
　右𢷬以苦酒和貼上¶
金鎻匙(出仁/存方)　治咽喉腫塞¶
<pb:KR3e0067_WYG_059-44b>¶
　　雄黄末(半/錢)巴豆(一粒/去油)¶
　右作一服生薑自然汁調灌下或吐或下皆愈一方細¶
　研每遇急患不可下藥者用有口酒瓶装入㸃火一¶
　炷燒之候煙起将瓶嘴入一邉鼻中用紙覆瓶口熏之¶
立聖膏(出百一/選方)　治纒喉風¶
　　巴豆　齊州半夏(各三/七粒)¶
　右将半夏輕搥每粒分作四片巴豆剥去心膜銀銅¶
　石器内米醋三椀文武火熬盡醋為度用清醋㣲洗¶
<pb:KR3e0067_WYG_059-45a>¶
　過研為膏子每患纒喉風喉痺或癎疾用一挖耳以¶
　生薑自然汁一茶脚化下甚者灌藥少時吐出惡涎¶
　如魚凍相似立愈極有神効¶
治喉風¶
　　皂角(燒/灰)飛鹽¶
　右為末向喉内吹之一二次必効用净水漱之¶
治咽喉紫舌脹¶
　　元明粉　白礬(各等/分)¶
<pb:KR3e0067_WYG_059-45b>¶
　右為細末吹在口内立効¶
吹喉散　治喉痺乳蛾喉風¶
　　明礬(二/兩)膽礬(五/錢)¶
　右研細吹患處立効¶
治喉痺方¶
　　青礬(半兩/研)杜牛膝草(秋冬用根二寸/春夏用心梗)¶
　右同研看患處以筆蘸少許令吐膿血涎沫即愈¶
礬硝散(出朱氏/集騐方)　治急喉痺纒喉風兼主重舌咽喉腫¶
<pb:KR3e0067_WYG_059-46a>¶
　塞軟瘡¶
　　白礬(半兩/飛過)朴硝(一錢/飛過)¶
　右細研為末摻入口中其効如神或搐鼻中一方銅¶
　筯㸃腫處再㸃瘡如穿硬則用針¶
治急喉腫閉¶
　　藜蘆　猪牙皂角¶
　右等分為末吹入喉中¶
立應丸(一名如聖散/出十便良方)　治纒喉風急喉閉¶
<pb:KR3e0067_WYG_059-46b>¶
　　南星(一箇刮去皮一方炮/地埋出火毒一夜)白殭蚕(七/箇)¶
　右挖南星心空作孔子入蚕於内濕紙褁文武火煨¶
　熟取出等分為末粥飲丸如桐子大如不丸只用綿¶
　裹藥末吞之亦便如開口不得塗齒上亦妙又為末¶
　每一匙以生薑汁調下如開喉不得以小竹管劈開¶
　口灌之涎自出小可只塗於唇上後用大薑一塊略¶
　炙過含之一方用蜜姜汁調藥将鵝毛蘸藥繳口内¶
　有涎吐出¶
<pb:KR3e0067_WYG_059-47a>¶
塩礬散(一名玉珍散/出經騐良方)　治喉中乳鵝漸長塞喉者及治¶
　懸喉癰垂長咽中妨悶¶
　　白礬(煆為/末)鹽(炙等/分)¶
　右研細用筯頭頻㸃乳鵝上即焦硬而愈切不可挑¶
　破後有根時再發¶
治急喉閉(出經騐/良方)¶
　　馬屁勃(即灰/菰)㷔硝(各一/兩)¶
　右為末每用一字許吹入喉内吐涎血出立愈¶
<pb:KR3e0067_WYG_059-47b>¶
治走馬喉閉(出朱氏/集驗方)¶
　　白殭蚕(半兩/炒)甘草(一錢/生)¶
　右為末每服一錢生薑汁調下涎出立愈¶
治纒喉風(出朱氏/集騐方)¶
　　白礬　銅緑¶
　右等分為末用一字鼻内搐之¶
又方(出海上/名方)¶
　　生川烏頭尖　膽礬¶
<pb:KR3e0067_WYG_059-48a>¶
　右等分為末每服一匙酒半鍾調服如口不開即灌¶
　之¶
二聖散(出濟/生方)　治纒喉風急喉痺¶
　　鴨嘴膽礬(二錢/半)白殭蚕(去絲嘴/半兩)¶
　右為細末每服少許以竹管吹入喉中立愈¶
殭蠶散(一名開闗散/出仁存方)　治喉風急喉痺¶
　　白殭蚕(直者去/絲嘴焙)明白礬(半飛半/生用)¶
　右等分為末每服一錢取生薑自然汁濃調嚥下小¶
<pb:KR3e0067_WYG_059-48b>¶
　兒入新薄荷少許同薑汁研更加生蜜少許同調半¶
　錢服藥後不可飲湯水解藥力住膈上少時也一方¶
　白梅和丸皂子大綿裹入喉涎出愈一方蜜丸含化¶
神効方(出三/因方)　治喉閉熱腫語聲不出¶
　　荆芥穂(别為/末)萆麻(生去皮研/各等分)¶
　右入生蜜少許丸如皂子大以綿裹含化急則嚼化¶
　一法用朴硝不用荆芥¶
治喉痺方¶
<pb:KR3e0067_WYG_059-49a>¶
　　牛蒡子(六/分)馬藺(八/分)¶
　右𢷬為散空心煖水調服方寸匕漸加至一匕半日¶
　再服¶
勝金散　治咽喉卒腫喉痺¶
　　戎鹽(一/兩)青黛(半/錢)¶
　右同研勻每服半錢匕或一字用小筒吹入咽喉嚥¶
　津効¶
治喉痺方(出聖/恵方)¶
<pb:KR3e0067_WYG_059-49b>¶
　　白礬(燒令汁/枯研)白附子(𢷬末各/等分)¶
　右研令勻塗在舌上嚥津有涎即吐之¶
煙方(出聖/恵方)¶
　　白殭蚕(三七枚/直者)乳香(一/分)¶
　右為末每服一錢匕香爐上燒開口令煙熏入喉中¶
　涎出効¶
療喉痺急疼妨悶不通方¶
　　射干　當歸(各三/兩)¶
<pb:KR3e0067_WYG_059-50a>¶
　右切以水三升煮取一升稍稍含之吐去更含¶
升麻散(出聖/恵方)　治喉痺腫熱痛悶¶
　　川升麻(一/兩)馬藺子(二/兩)¶
　右𢷬細為散每服以蜜水調下一錢¶
治喉閉立効方(出聖/恵方)¶
　　蝸牛(七/枚)白梅子(三枚/取肉)¶
　右同爛研綿裹如&KR0037;核大含嚥津即通¶
治咽喉牙闗𦂳閉(出醫方/集成)用巴豆去殻以紙包巴豆肉¶
<pb:KR3e0067_WYG_059-50b>¶
　用竹管壓出巴豆油在紙上以此紙作撚子㸃燈吹¶
　滅以烟熏入鼻中即時口鼻涎流牙闗開矣一方用¶
　熱烟刺入口内即出涎或瘀血¶
　¶
　¶
　¶
　¶
　普濟方卷六十¶
