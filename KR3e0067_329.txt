# -*- mode: mandoku-view; -*-
#+TITLE: 普濟方
#+DATE: 2015-08-24 23:06:55.682432
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百二十九
<pb:KR3e0067_WYG_329-1a>¶
欽定四庫全書¶
　普濟方卷三百二十九　明　周王朱橚　撰¶
　　婦人諸疾門¶
　　　崩中漏下(附論/)¶
夫婦人崩中漏下者由勞傷血氣衝任之脈虛損故也¶
衝脈為經脈之海皆起於胞内而手太陽小腸之經也¶
手少隂心之經上為乳汁下為月水婦人經脈調適則¶
月水依時若勞傷衝任氣虚不能制其經脈血非時而¶
<pb:KR3e0067_WYG_329-1b>¶
下淋瀝而不斷謂之漏下也　蓋肝為血之府庫恚怒¶
勞役一或傷之肝不能藏血於宫宫不能𫝊血於海所¶
以崩中漏下漏下者淋瀝不斷是也崩中者忽然暴下¶
乃漏證之甚者也其狀或如豚肝或成五色與血俱下¶
又或如泔涕如爛𤓰如豆汁如藍靛是也至有純黒如¶
墨水與血相雜亦有純下瘀血者此皆衝任虚損恚怒¶
勞役之過致傷於肝而然也久久不止頭暈眼花加之¶
怔忡驚&KR0357;恐怖面肌瘦虚煩口乾臍腹冷痛吐逆不食¶
<pb:KR3e0067_WYG_329-2a>¶
四肢虛困甚則為脹為腫診其脈寸口脈弦則為减大¶
則為芤减則為寒芤則為虛寒虚相摶其脈為革主半¶
産漏下又尺寸脈虚者漏血漏血脈浮者不可治治之¶
之法調暢衝任鎮住血海温和歸於有用内養百脈外¶
為月事自無崩中漏下之患矣(五臟皆稟血氣血虚淋/瀝漏下致五臟傷損五)¶
(臟之色随血同下若五臟皆虚損者則其色亦各随/血下診其尺&KR0890;急而弦大風邪入少隂之經女子漏)¶
(下赤白不止胍小虚滑者生&KR0890;小𦂳實者都近死也至於/又漏血下赤白或下血数升脈急疾者死遲者生也)¶
(崩中五色隨崩俱下其狀白崩形如涕赤崩如紅藍汁/黄崩形如爛𤓰青崩形如藍靛黑崩形如豆汁與敗血)¶
<pb:KR3e0067_WYG_329-2b>¶
(相雜而下也婦人白崩者是勞傷胞絡而氣極所為肺/主氣氣極則肺虚冷也肺臟之色白虚冷勞極其色與)¶
(胞絡之間穢液相挾/崩傷而下為白崩也)夫婦人崩中者由臟腑傷損衝脈¶
任脈血氣俱虚故也衝任之脈為經脈之海血氣之行¶
外循經絡内榮臟腑若無傷損則隂陽和平而氣血調¶
適經下依時若勞動過多致臟腑俱傷而衝任之氣虚¶
不能約制其經血故忽然暴下謂之崩中暴下診其寸¶
口脈㣲遲尺脈㣲絃寸口脈㣲寒在上焦但吐爾今尺¶
脈㣲絃如此即小復痛引腰脊痛者必下血也夫漏下¶
<pb:KR3e0067_WYG_329-3a>¶
者血寒之極所致若謂以血熱致崩而用涼藥誤矣每¶
用嵗丹作効始進三五粒而未愈再進十粒尤未愈服¶
至四五十粒差愈服至百粒方乃作効此嵗丹之力也¶
然嵗丹之性全恃火力如水寒成氷血寒成塊血得温¶
則流散四肢氷得日則烘消成水血凝得丹而流暢火¶
之力也大抵醫者意也以意醫之所以作効儻或凝而¶
未散即用先進陽起石丸服之二日未効却進歲丹庶¶
無可疑者也又有室女二七天癸當至而未至近十¶
<pb:KR3e0067_WYG_329-3b>¶
八九左右方行者有卒然暴下漸至淋瀝不止有若崩¶
漏者却又不宜服前藥也惟當以四物湯加香附子煎¶
血色鮮而不止者挾熱也宜去熟地黄加生地黄煎臨¶
病之際又在乎審處之下部出血不止謂之崩中穢液¶
常流謂之帶下崩中失血多因衝任虚損榮道受傷得¶
之冷帶雜下多因下焦不固内挾風冷得之崩中者投¶
以當歸川芎香附諸黒藥之屬血暫止而終不止帶下¶
者投以熟艾餘糧牡蠣海螵蛸之類帶暫歇而終不歇¶
<pb:KR3e0067_WYG_329-4a>¶
者經曰衛氣者所以温肌肉充皮膚肥腠理司開闔衛¶
氣若虚則肌肉不温皮膚不充腠理不肥而開闔失其¶
司耳况胃為血海水液㑹焉胃者中央之土又所以主¶
肌肉而約血水也衛氣與胃氣俱虚則肌弱而膚空血¶
之與水不能約制是涓涓漏巵休作無時而不暫停矣¶
然則調之止之不可不加意於固衛厚脾之劑此桂枝¶
附子湯以之固衛而人參白术茯苓草菓木香以之厚¶
脾二者俱不可闕也病人耆好炙&KR1572;亦有協熱而下血¶
<pb:KR3e0067_WYG_329-4b>¶
者此則黄連丸輩所不可無肺絡脈㣲亦主帶下此則¶
草菓白术雖可燥水仍須以阿膠佐之若夫帶之為患¶
出於風冷停宿官桂乾姜細辛白芷先與散其寒邪然¶
後為之封固所貴擇之精而用之審云一應婦人大小¶
産及諸下血新差未得經久遽觸房事皆作崩中漏下¶
二帶之疾又有月事久閉纔得一通下部為風邪所摶¶
致使敗瘀出而未盡亦作崩中漏下黄水或粉紅滲漏¶
無時其崩中下血不止者震靈丹三粒陳米并香附煎¶
<pb:KR3e0067_WYG_329-5a>¶
湯食前送下又方人參白术炮乾薑炒甘草製半夏縮¶
砂香附木香等分薑&KR0037;煎服又方圓半夏剉碎以薑汁¶
和麫捏餅包裹炙令香熟去麫取半夏末之糯米稀糊¶
丸麻子大每服五十丸芎歸湯沉香降氣湯各半食空¶
送下此皆止血之勝藥(儒門事親書論云凡婦人血崩/或乍及四十已上因悲哀太甚)¶
(致然内經曰悲哀太甚則心系急心系急則肺火降而上/焦不通熱氣在中故經云血崩下心系者血山崩也如乆)¶
(而不愈則面黄肌熱瘦弱慎不可以熱治之蓋血得熱/而散故禁之宜以當歸等藥治之凡婦人年五十以上)¶
(經血暴下婦人經血終於七七之數數外暴下者此乃/内經所謂火主暴崩亦因暴喜暴怒憂愁驚恐致然慎)¶
<pb:KR3e0067_WYG_329-5b>¶
(勿作冷痛治之如下峻熱藥治之必死止宜黄連解毒/湯以清上更用連殻棕毛以滲其下然後用四物湯𤣥)¶
(胡索散凉血和經之藥仁齋直方論云素問隂虚陽隂/摶謂之崩此即血得熱則宣流之意也四物可以助)¶
(生津枳殻散可以抑陽其間更以茯苓二陳湯和之使/隂陽兩得其平血自循於經絡矣若夫衝任不固下元)¶
(久虚以致血無關鎖則用參湯加當歸木香嚥下震靈/丹為妙治漏血不止新傷胎及産後餘血不消作堅使)¶
(胞門不閉淋瀝惡血經踰日月不止者未可以諸斷血/湯宜且與牡丹丸散等待血凉堅凝後所患淋瀝便自)¶
(止亦漸消少也此後有餘湯斟酌煎服此乃可作諸主/治耳婦人産後去血多傷胎去血多崩中去血多金瘡)¶
(去血多拔牙齒去血多未止心中懸虚心悶眩日月角/重目暗耳聾舉頭便沉悶欲倒宜且煮大當歸芎藭各)¶
(三兩以水四升煮取二升去滓分/二服即定展轉續次合諸湯治之)¶
<pb:KR3e0067_WYG_329-6a>¶
　　　方¶
地榆散(出聖/惠方)治婦人崩中漏下不止¶
　　　地榆(一兩/剉)伏龍肝(一兩/半)白茯苓(一兩/)柏葉(一兩/㣲炒)¶
　　　蒲黄(一兩/)白芍藥(一兩/)甘草(半兩炙/㣲赤剉)鹿角膠(一/兩)¶
　　　(搗碎炒/令黄燥)當歸(三分剉/㣲炒)桂心(半兩/)芎藭(三分/)乾薑¶
　　　(半兩炮/裂剉)漏蘆(一兩/)蟹𤓰(二兩/㣲)¶
　　右件藥搗粗羅為散每服三錢以水一中盞入竹¶
　　茹一分煎至六分去滓每於食前温服¶
<pb:KR3e0067_WYG_329-6b>¶
柏葉散(出大金/良方)治婦人崩中漏下不問年月逺近漸加¶
黄瘦四肢無力腹内疼痛不思飲食¶
　　　柏葉　　續斷　　川芎　　當歸　　生乾¶
　　　地黄　　龜甲(一作鱉甲各一兩半/)　　禹餘¶
　　　糧(二兩/半)　　阿膠　　赤石脂　　牡蠣¶
　　　地榆　　艾葉　　鹿茸(各一/兩)¶
　　右為末每服二錢食前粥飲調下一方有丹參如¶
　　鹿茸數煉蜜丸如桐子大每服三四十丸空心温¶
<pb:KR3e0067_WYG_329-7a>¶
　　酒吞下或沸湯下¶
禹餘糧散(出聖/惠方)治婦人崩中漏下不止漸加羸瘦四肢¶
煩痛¶
　　　禹餘糧(二兩燒醋/洗十七遍)甘草(三分炙/㣲赤剉)赤石脂(二兩/)龍¶
　　　骨(二兩/)芎藭(三分/)白芍藥(三分/)附子(一兩炮裂/去皮臍)¶
　　　熟乾地黄(一兩/)乾姜(半兩炮/裂剉)當歸(一兩/㣲炒)桂心(半兩/)¶
　　右件藥搗細羅為散每於食前以粥飲調下二錢¶
黒金散(出醫方/大成)治婦人血氣虛損經服不調崩中漏下¶
<pb:KR3e0067_WYG_329-7b>¶
　　　鯉魚皮　　乾薑(炮/)　破故紙　　黄牛角䚡¶
　　　　　椶櫚皮　　亂髮(各一/兩)烏賊魚骨　　熟¶
　　　乾地黄　　當歸(洗焙/)木賊(各半/兩)¶
　　右剉碎拌勻入在瓷瓶内鹽泥固濟候乾以炭火¶
　　五斤煆令通赤煙盡取於土内埋令冷取出研細¶
　　每服三錢入射香少許米飲空心下¶
斷下湯(出楊氏/家蔵方)治衝任氣虚崩中漏下經脈不調每遇¶
月候將行臍腹腰脚先痛漸減飲食四肢乏力及帶下¶
<pb:KR3e0067_WYG_329-8a>¶
三十六疾悉能療之¶
　　　人參(去/頭)　烏賊魚骨(燒灰/)當歸(洗三味/各二兩)熟乾地¶
　　　黄(烍焙/一兩)艾葉(醋炒/一兩)阿膠(蛤粉炒成珠/子七錢半)乾姜(半兩/炮)¶
　　右㕮咀每服五錢水一盞半煎至七分去滓温服¶
　　食前¶
補宫丸(出楊氏/家藏方)治婦人諸虚不足久不姙娠骨熱形羸¶
崩中帶下並不宜服之¶
　　　鹿角霜　　白茯苓　　香白芷　　白术¶
<pb:KR3e0067_WYG_329-8b>¶
　　　烏賊魚骨　　白薇　　白芍藥　　牡蠣(煆/)¶
　　　山藥(各等/分)¶
　　右為末麫糊丸桐子大每服五十丸米飲空心送¶
　　下¶
鹿茸散(出聖/惠方)治婦人崩中漏下不止虚損羸瘦¶
　　　鹿茸(二兩去毛/酥炙㣲黄)　鱉甲(一兩塗醋炙/令黄去裙襴)烏賊魚骨¶
　　　(一兩/炙黄)白龍骨(一兩/)續斷(一兩/)熟乾地黄(一兩/)肉¶
　　　蓯蓉(一兩半酒浸一宿/刮去皺皮炙乾)白芍藥(一兩/)白石脂(一兩/)¶
<pb:KR3e0067_WYG_329-9a>¶
　　右件藥搗細羅為散每於食前以粥飲調下二錢¶
治婦人崩中漏下不止羸乏宜服此方(出聖/惠方)¶
　　　烏賊魚骨(一兩/燒炭)芎藭(三分/)熟乾地黄(一兩/)乾薑¶
　　　(半兩炮/裂剉)當歸(二兩剉/㣲炒)阿膠(三分搗碎/炒令黄燥)艾葉(一兩/㣲炒)¶
　　右件藥搗粗羅為散每服三錢以水一中盞煎至¶
　　五分去滓入酒一合更煎一兩沸每於食前温服¶
治崩漏(出危/氏方)¶
　　右用四物湯一兩人參二錢茱萸一錢每服半兩¶
<pb:KR3e0067_WYG_329-9b>¶
　　　&KR0037;煎服食前五六服寒熱腹痛皆退崩漏未止¶
　　續服後熟附丸¶
　　　當歸(一兩/)川芎(一兩/)赤石脂(半兩/煆)木賊(去節/半兩)熟¶
　　　附子(半兩/)龍骨(半兩/煆)¶
　　右為末醋糊丸如梧子大每服六十丸或五十丸¶
　　米飲吞下曽記一婦人年五十已上經斷七年忽¶
　　然經行遂成崩漏發熱腹痛兩月不差余診其脈¶
　　虚細疾數余令服此数劑而愈¶
<pb:KR3e0067_WYG_329-10a>¶
阿茄陁丸(出大全/良方)¶
　　　胡椒　　紫檀　　欝金　　茜根　　小蘖¶
　　　皮(乃山石/榴皮也)¶
　　右等分為細末滴水丸如桐子大阿膠湯化下二¶
　　丸方論云若經候過多遂至崩漏色淡如水但得¶
　　温則煩甚者至於昏悶其脈數小者為順洪大者¶
　　為逆此由隂衰為邪熱所搏致傷衝任血得熱則¶
　　流散譬如天氣暑熱則河水沸溢陽傷於隂令人¶
<pb:KR3e0067_WYG_329-10b>¶
　　下血當補其隂宜服阿茄陁丸小薊湯¶
小薊湯(出大全/良方)治陽傷於隂令人下血前所謂天暑地¶
熱經水沸溢當用此藥¶
　　　小薊葉(洗切研取/汁一盞)生地黄汁(一盞/)白术(半兩/剉)¶
　　右入水一盞煎至一半去滓温服或用小薊莖葉¶
黒金散治婦人血氣虚損經事不調多因氣滯不散月¶
水過多崩中漏下不止¶
　　　香附子(一兩/)香白芷(三錢/)蓮蓬殻(十個/)糊刷(二/個)¶
<pb:KR3e0067_WYG_329-11a>¶
　　　(敗棕/亦可)¶
　　右為細末每服二錢用米飲調下或霹靂酒亦得¶
　　不拘時候右四味通要炒焦黒留性¶
滋榮丸(出危/氏方)治勞傷過度致傷臟腑衝任氣虛不能約¶
制或暴下崩中或下鮮血或瘀血連日不止淋瀝不斷¶
形羸氣劣倦怠困乏並皆治之¶
　　　赤石脂　　海螵蛸　　側柏¶
　　右為末醋糊丸梧桐子大每服三十丸飯飲送下¶
<pb:KR3e0067_WYG_329-11b>¶
　　空心日三服神効一方為細末每服二錢用熟飯¶
　　飲調下日三服名滋血湯¶
治婦人崩中漏下久不差宜服方(出聖/惠方)¶
　　　白芍藥　　槲葉　　烏賊魚骨¶
　　右件藥搗細羅為散每於食前以粥飲下一錢¶
生地黄湯(出聖/惠方)治崩中漏下日去數升¶
　　　生地黄　　細辛(等/分)¶
　　右㕮咀以水一斗煮取六升服七合久服佳¶
<pb:KR3e0067_WYG_329-12a>¶
治崩漏下血¶
　　用益智去皮炒過為細末食前米飲調下二錢立¶
　　止一方用鹽米飲調下一方用益智子末酒調皆愈¶
加減四物湯(出濟/生方)治室女二七天癸至亦有當時未至¶
而後至者有卒然暴下淋瀝不止有若崩漏者失血過¶
多變生諸證悉宜服之¶
　　　川當歸　　川芎　　熟地黄　　白芍藥¶
　　　香附子(等/分)¶
<pb:KR3e0067_WYG_329-12b>¶
　　右㕮咀每服四錢水一盞半生薑五片煎至七分¶
　　去滓食前温服如血色鮮而不止者去熟地黄加¶
　　生地黄煎¶
延齡䕶寳丹(出保/慶集)治婦人血臟虚損經候過多每行時¶
暴下不可禁止因成崩中連日不斷致五臟空虚失色¶
黄瘦崩竭暫止日少復發不耐動搖小勞輒劇此藥但¶
澄心服必有大効¶
　　　禹餘糧石(二兩燒醋/洗十七遍)人參　　桂　　　赤石¶
<pb:KR3e0067_WYG_329-13a>¶
　　　脂　　紫石瑛(研/)　杜仲(去粗皮/剉炒)　　熟乾地¶
　　　黄　　續斷　　桑寄生　　呉白芷　　芎¶
　　　藭　　當歸(剉炒/)逺志(去心/)金釵石斛(去根/剉炒)白¶
　　　茯苓(去皮/)阿膠(炒/)　牡蠣(燒/)　五味子　　艾¶
　　　葉(炒已上/各一兩)¶
　　右同為細末煉白沙密和丸如桐子大每服四五¶
　　十丸温粥飲下空心食前¶
增損禹餘糧丸(出千/金方)治女人勞損因成崩中狀如月經¶
<pb:KR3e0067_WYG_329-13b>¶
來去多不可禁止積日不斷五臟空虛失色黄瘦崩竭¶
暫止少日復發不耐動搖小勞輒極治法且宜與湯未¶
宜與此丸也發時服湯減退即與此丸若是疾久可長¶
與此方¶
　　　禹餘糧　龍骨　　人參　　桂心　　紫石¶
　　　瑛　　烏頭　　寄生　　杜仲　　五味子¶
　　　　　逺志(各二/兩)澤㵼　　當歸　　石斛¶
　　　蓯蓉　　乾薑(各二/兩)蜀椒　　牡蠣　　甘草¶
<pb:KR3e0067_WYG_329-14a>¶
　　　(各一/兩)¶
　　右為末密丸桐子大空心酒下十丸漸加至二十¶
　　丸日三服一方無乾薑¶
涼血地黄湯(出臍生/㧞萃方)治婦人血崩不止腎水隂虛不能¶
鎮守包絡相火故血走而崩也¶
　　　生地黄(半錢/)當歸尾(半錢/)黄連　　黄蘗¶
　　　知母　　藁本　　川芎　　升麻(各二/分)柴胡¶
　　　　　川羌活　　防風(各三/分)黄芩　　炙甘草¶
<pb:KR3e0067_WYG_329-14b>¶
　　　(二分/)細辛　　荆芥穗　　蔓荆子(各一/分)紅花¶
　　　(少許/)¶
　　右㕮咀都作一服水三盞煎至一盞去滓稍熱服¶
　　空心食前¶
牛角䚡散治婦人崩中下血不止¶
　　　牛角䚡(二兩/燒灰)白礬(二兩燒/汁盡)橡實(一兩/)木賊(一兩/)¶
　　　芎藭(一兩/)¶
　　右件藥搗細羅為散不計時候以熱酒下二錢¶
<pb:KR3e0067_WYG_329-15a>¶
治室女血崩不以冷熱皆可服¶
　　　荆芥　　蓮房殻(等分各/燒作灰)¶
　　右為細末每服二錢空心米飲調下¶
治崩中泄血無度經年淋瀝并黄瘦骨立¶
　　　白芷　　牡蠣　　龍骨　　芍藥　　赤石¶
　　　脂　　阿膠　　當歸　　川芎　　鱉甲¶
　　　烏賊骨　　人參(各六/分)艾葉(四分/)乾地黄(八分/)¶
　　　訶子(四分/)乾薑　　黄耆(各五/分)¶
<pb:KR3e0067_WYG_329-15b>¶
　　右為細末空心酒調服方寸七¶
大牛角中仁散治積冷崩中去血不止腰皆痛四肢沉¶
重虚極¶
　　　牛角　(一枚/燒)續斷　　乾地黄　　桑耳¶
　　　白术　　赤石脂　　礬石　　乾薑　　附¶
　　　子　　龍骨　　當歸(各三/兩)人參(一兩/)蒲黄¶
　　　防風　　禹餘糧(各二/兩)¶
　　右治篩以温酒未食服方寸匕日三不知稍加¶
<pb:KR3e0067_WYG_329-16a>¶
治崩中下血出血一日即斷或月經來過多及過期不¶
來者服之亦佳方¶
　　　呉茱莄　　當歸(各三/兩)芎藭　　人參　　芍¶
　　　藥　　牡丹　　桂心　　阿膠　　生薑¶
　　　甘草(各二/分)半夏(八兩/)麥門冬(一升/)¶
　　右㕮咀以水一斗煮取三升分為三服¶
治崩中泄血無度經年淋瀝并黄瘦骨立¶
　　　芍藥　　白芍　　黄耆　　龜甲　　川芎¶
<pb:KR3e0067_WYG_329-16b>¶
　　　烏賊骨(各八/分)　　　生乾地黄　　牡蠣¶
　　　五色龍骨　　乾薑(各十/分)桂心(六分/)附子(五個/炮)¶
　　右為細末空心酒調方寸匕¶
婦人崩中無問近久悉皆治之¶
　　伏龍肝(一斤/)小薊根　　桑寄生　　續斷¶
　　地榆　　艾葉(各三/分)阿膠　　當歸　　赤石脂¶
　　　　厚朴(各二/兩)生薑(五兩/)¶
　　右切以水一斗煮取三升絞去滓分作三服忌如¶
<pb:KR3e0067_WYG_329-17a>¶
　　常法¶
白芍藥散治婦人崩中下血不斷淋瀝連年不絶黄瘦¶
　　　白芍藥(一兩/)牡蠣粉(一兩/)熟乾地黄(一兩/)白术¶
　　　(三分/)麒麟竭(三分/)柏子仁(三分/)烏賊魚骨(一兩/炙黄)¶
　　　附子(一兩炮裂/去皮臍)桂心(一兩/)黄耆(一兩/剉)龍骨(一兩/)¶
　　右件藥搗細羅為散每於食前以温酒調下二錢¶
治婦人忽暴崩中下血不斷或如鷄鴨肝者方¶
　　　小薊根(六兩/)當歸　　阿膠　　續斷　　青¶
<pb:KR3e0067_WYG_329-17b>¶
　　　竹茹　　芎藭　　生地黄(八兩/)地榆　　釡¶
　　　月下土(各四兩/絹裹)馬通(一升赤帶用赤/馬白帶用白馬)¶
　　右㕮咀以水八升和馬通汁煮取三升分三服不¶
　　止頻服三四劑未全止續服後續斷丸¶
　　　續斷　　甘草　　地榆　　鹿茸　　小薊¶
　　　根　　丹參(各三/十銖)乾地黄(三兩/半)芎藭　　赤石¶
　　　脂　　阿膠　　當歸(各一/兩半)柏子仁(一兩一/作柏葉)龜¶
　　　甲　　秦牛角䚡(各三兩剉/炒令黒)¶
<pb:KR3e0067_WYG_329-18a>¶
　　右為末蜜丸桐子大空心以酒服十丸日二後加¶
　　至三十丸¶
十灰丸治崩中下血不止¶
　　　錦灰　　黄絹灰　　馬尾灰　　艾葉灰¶
　　　藕節灰　　蓮蓬灰　　油髮灰　　赤松皮¶
　　　灰　　棕櫚灰　　蒲黄灰¶
　　右等分為細末用醋煮糯米糊為丸如桐子大每¶
　　服七十丸加至一百丸空心米飲送下¶
<pb:KR3e0067_WYG_329-18b>¶
十灰散治下血不止¶
　　　錦片　　木賊　　棕櫚　　柏葉　　艾葉¶
　　　　　乾漆　　鯽鱗　　鯉鱗　　血餘¶
　　　當歸¶
　　右逐味火化存性各等分為末和合入射香少許¶
　　温酒調服¶
柏子仁湯(出齊/生方)治婦女憂思過度勞傷心經心主於血¶
心虚不能維持諸經之血亦能致崩中下血之患¶
<pb:KR3e0067_WYG_329-19a>¶
　　　當歸(去蘆/酒浸)芎藭　　茯神(去木/)小草　　阿膠¶
　　　(剉蛤粉/炒成珠)鹿茸(燎去毛/酒蒸焙)柏子仁(炒各/一兩)香附子(炒去/毛二)¶
　　　(兩/)甘草(炙半/兩)川續斷(酒浸一/兩半)¶
　　右㕮咀每服四錢水一盞半薑五片煎至七分去¶
　　滓空心食前温服¶
金華散(出大全/良方)治婦人血室有熱崩下不止服温劑不¶
効者¶
　　　延胡索　　瞿麥穗　　當歸　　乾葛¶
<pb:KR3e0067_WYG_329-19b>¶
　　　牡丹皮(各一/兩)石膏(二兩/)桂心(别為末/三分)蒲黄(半兩/)¶
　　　葳靈仙(三分一方加/薑二片煎)¶
　　右為細末每服二錢煎至六分空心温服日二服¶
　　一方用蔓荆子生薑各半兩擂爛炒小酒煎服凡¶
　　血崩之疾亦有隂陽冷熱之不同不可一㮣用藥¶
　　僕常療一婦人崩漏暴下諸醫投薑桂附子等藥¶
　　服之愈甚召余診之六脈𦂳數遂用此藥兼局方¶
　　就雞蘇丸數服即安本事單用黄芩者亦此意也¶
<pb:KR3e0067_WYG_329-20a>¶
鹿茸丸(出醫方/大成)治經候過多其色瘀黒甚者崩下吸吸¶
少氣臍腹冷極則汗出如雨尺脈微小由衝任虚衰為¶
風冷客乘胞中氣不能固可灸關元柏壯在臍下正中¶
三寸¶
　　　鹿茸(燎去毛/酥炙)赤石脂　　禹餘糧(製各/一兩)艾葉(一/方)¶
　　　(無艾/葉)柏葉　　附子(炮各/半兩)熟地黄(洗焙/)當歸¶
　　　續斷(各二/兩)¶
　　右為細末酒糊為丸如桐子大空心温酒下三十¶
<pb:KR3e0067_WYG_329-20b>¶
　　丸一法用蜜丸亦可¶
伏龍肝散(出大全/良方)治忽崩中血不止結作血片如雞肝¶
色碎爛¶
　　　芎藭(十二/分)阿膠　　青竹茹(各八/分)續斷　　　地¶
　　　榆　　小薊根(各十/分)當歸(六分/)生地黄　　　伏¶
　　　龍肝(各十/二分)¶
　　右用水九升煮取三升去滓分作三服先服此藥後¶
　　服補藥丸子¶
<pb:KR3e0067_WYG_329-21a>¶
　　　阿膠　　鱉甲　　川芎　　當歸　　赤石¶
　　　脂　　丹參(各六/分)甘草　　鹿茸(各五/分)龍骨(十/一)¶
　　　(分/)龜甲(十分/)續斷　　地榆(四分/)烏賊骨(八分/)¶
　　右為末煉蜜丸如桐子大空心酒下二十丸日二¶
　　服常煮小薊汁服之尤佳一方阿膠丸用鼈甲芎¶
　　藭續斷鹿茸各五分龍骨一兩半地膽四分烏魚¶
　　骨八錢丹參六錢龜甲十分右為末醋麫糊為丸¶
　　如桐子大每服三十丸艾湯下日進三四服¶
<pb:KR3e0067_WYG_329-21b>¶
伏龍肝散(出聖/惠方)治婦人崩中下血不止遶臍搊撮疼痛¶
或時心煩¶
　　　伏龍肝(一兩/細研)麒麟竭(半兩/)地榆(一兩/剉)椶櫚(二兩/燒灰)¶
　　　龍骨(一兩/)當歸(一兩剉/㣲炒)白芍藥(二兩/)熟乾地黄¶
　　　(一兩/)禹餘糧(二兩燒醋/洗十七遍)¶
　　右件藥搗細羅為散不計時候以温酒調下二錢¶
伏龍肝散治婦人血崩不止或作片者¶
　　　芎藭(一錢/)地榆　薊根　　伏龍肝(各七/錢)青竹¶
<pb:KR3e0067_WYG_329-22a>¶
　　　茹(八錢/)¶
　　右為細末每服三錢水二盞半煎至一盞温服不¶
　　拘時再服前阿膠丸¶
艾煎丸(出拔/萃方)治崩傷淋瀝小腸滿痛常服補榮衛固經¶
脈(方見本門月/水不調類)¶
琥珀散(出大全/良方)治崩暴下血¶
　　　赤芍藥　　香附子(大者/)荷葉(枯/)　男子髮(皂/莢)¶
　　　(水/洗)當歸(去蘆頭/鬚洗净)焙乾　　棕櫚(炒焦/存性)烏紗㡌(是/漆)¶
<pb:KR3e0067_WYG_329-22b>¶
　　　(沙頭巾取陽/&KR0148;衝上故也)¶
　　右等分除棕外其餘並切粗片新瓦上煆成黒炭¶
　　存性三分為細末每服三五錢空心童子小便調¶
　　下如人行十里再進一服即止如産後血去多加¶
　　米醋京墨麝少許大率治血崩先用此譬如治痢¶
　　有積不先去之徒服斷下藥一時暫止久則毒氣¶
　　愈深甚至危殆血崩乃經脈錯亂不循故道淖溢¶
　　妄行一二日不止使有積瘀之血凝成窠臼更以¶
<pb:KR3e0067_WYG_329-23a>¶
　　藥澁任轉見增劇宜先以五積散加醋煎一二服¶
　　次服靈脂散及順氣藥去故生新自能平治¶
五靈脂散(出大全/良方)治婦人血山崩及治犬夫脾積氣¶
　　右用好五靈脂炒令煙盡為末每服一錢温酒調¶
　　下此藥兼能解藥毒及蛇蠍蜈蚣咬塗傷處立愈¶
　　每一服三錢水酒童子便各半盞煎至八分通服¶
　　各抽刁散治産後有病服三服散惡血或心腹脇¶
　　肋脹痛不可忍者或只用童子小便尤佳或中風¶
<pb:KR3e0067_WYG_329-23b>¶
　　即入草烏頭半錢重同煎亦治膓風下血如不能¶
　　飲酒者煎烏梅柏葉湯調下怒煩口乾渇者加蒲¶
　　黄炒減半用一方焼存性霹靂酒調下然此藥氣¶
　　惡難喫燒之存性極妙一方治婦人經血不止加¶
　　當歸兩片酒一鍾與藥末同煎服昔親戚黄守正¶
　　卿為和劑局日内子凌夫人忽苦此疾危殆百藥¶
　　不動偶得此方旋即安愈¶
奇効四物湯治有熱久患血崩¶
<pb:KR3e0067_WYG_329-24a>¶
　　　當歸(頭尾/用)熟乾地黄(洗焙/)白芍藥　　大川芎¶
　　　(半両/)大艾葉　　阿膠(蛤粉炒/如珠子)黄芩(出爛者/各半兩)¶
　　右剉散每服四錢水一盞半薑五片煎空心温服¶
　　(有一醫療血崩㕮咀藥鋪市藥其方則四物湯加/阿膠大艾也就舖分作八服又向舖索黄芩半兩)¶
　　(加在藥内舖家問醫者曰此藥何為加黄芩醫曰/非汝所知吾與此藥正以黄芩為主夫心主血血)¶
　　(得熱則行得寒則止病者一服而愈服盡八服至/今無恙兩見數婦血崩症亦類此醫乃以黄連解)¶
　　(毒湯加大艾治之不効/是又當量其虚實用之)¶
阿膠散治婦人崩中下血經七八日不定或作血片或¶
<pb:KR3e0067_WYG_329-24b>¶
如豆汁腹内㽲刺疼痛¶
　　　阿膠(一兩搗碎/炒令黄燥)訶梨勒皮(一兩/)乾薑(三分炮/裂剉)密¶
　　　陀僧(半兩/細研)附子(三分炮裂/去皮臍)椶欄(二兩/焼灰)補骨脂(三/分)¶
　　　(㣲/炒)¶
　　右件藥搗細羅為散不計時候以熱酒調下二錢¶
千金散治婦人血崩不止¶
　　　熟地黄(一兩/)生地黄　　乾刺薊　　蒲黄(各/半)¶
　　　(兩/)芍藥　　當歸　　川芎(各一/兩)¶
<pb:KR3e0067_WYG_329-25a>¶
　　右為粗末每服四錢酒一盞半煎至七分去滓温¶
　　服食前日進三服¶
密陀僧散治婦人血山崩下過多不止黄瘦臍腹痛痞¶
　　　阿膠(碎炒/一兩)破故紙(炒七/錢)乾薑(炮七/錢)密陀僧(一兩/)¶
　　　棕皮(燒灰/二兩)訶子皮(一兩/二錢)¶
　　右為末每服三錢五錢熱酒調下濃煎艾湯亦得¶
當歸湯治崩中血虚羸方¶
　　　當歸　　芎藭　　黄芩　　芍藥　　甘草¶
<pb:KR3e0067_WYG_329-25b>¶
　　　(各二/兩)生竹茹(二升/)¶
　　右㕮咀以水一斗煮竹茹取六升去滓内諸藥煎¶
　　取三升半分三服忌勞動嗔怒禁百日房事¶
丹參酒治崩中去血及産後餘疾方¶
　　　丹參　　艾葉　　地黄　　忍冬　　地榆¶
　　　(各五/斤)¶
　　右剉先洗臼以水浸三宿出滓煮汁黍米一斛炊¶
　　飲釀酒酒熟酢之初服四合後稍添之¶
<pb:KR3e0067_WYG_329-26a>¶
狼牙散治婦人崩中下血不止心胷虚悶¶
　　　狼牙草(三兩/)訶梨勒皮(三分/)白芍藥(三分/)白术¶
　　　(三分/)黄耆(三分/剉)¶
　　右件藥搗粗羅為散每服三錢以水一中盞煎至¶
　　六分去滓不計時候温服¶
治崩中去血積時不止起死方¶
　　　肥羊肉(三斤/)乾薑　　當歸(各三/兩)生地黄(二升/)¶
　　右㕮咀以水二斗煮羊肉取一斗三升下地黄汁¶
<pb:KR3e0067_WYG_329-26b>¶
　　及諸藥煮取三升分四服即斷尤宜羸瘦人服之¶
當歸散治婦人血崩不止者四十嵗已上亦可服¶
　　　當歸(一兩/)龍骨(一兩/燒赤)香附子(一兩/炒)棕毛灰(半兩/)¶
　　右為末每服四錢空心酒飲湯下忌油膩雞猪魚¶
　　兎等物¶
半夏丸治吐血下血崩中帶下喘急痰嘔中滿虚腫亦¶
消宿瘀百病通用用圓白半夏刮净槌扁以生薑汁調¶
和飛白麫作軟餅包揜半夏慢火炙令色黄去麫取半¶
<pb:KR3e0067_WYG_329-27a>¶
夏為末米糊丸如菉豆大用三四十丸温熱水下¶
治女子血崩及産後血不止月經來多取細椿木棍一¶
大握東引者洗之以水一大升煮分再服便斷亦止帶¶
下¶
白崩以芎歸湯加南木香下震靈丹¶
治婦人血海敗以佛尼降真二兩剉碎每服水一大碗¶
煎至半碗空心連進二服¶
四仙丸治崩中夫崩中者由勞傷過度使臓氣俱傷衝¶
<pb:KR3e0067_WYG_329-27b>¶
任俱虚不能攝飬致思慮過度而為之崩産後血為經¶
血經血既傷臟氣既損不能將養不慎勞役早則生虛¶
體不任逺使經血暴下謂之崩凡崩中帶下而别無所¶
若宜與鶴頂丸主之苦小腹急滿痛者難治内有瘀血¶
也故切勿止之止則復滿愈加不可治宜先與四仙丸¶
後與鶴頂丸既崩而淋瀝不斷血弦於内也以四仙丸¶
去其血然後鶴頂丸治之¶
　　　桃仁(去皮/尖)當歸　　大黄(醋浸/炙)水蛭(石灰炒/各一兩)¶
<pb:KR3e0067_WYG_329-28a>¶
　　右為末醋糊為丸梧子大每服三十丸空心醋湯¶
　　下¶
二氣丸治漏下者因氣損耗故衝任之脈因此虚矣以¶
致經不得依時淋瀝不絶為之崩及産後諸疾俱由是¶
也鶴頂丸俱宜服之姙娠漏下血者名曰胎漏月經忽¶
行蓋血養胎非時而行皆氣衰而不能納在經也如便¶
來有如經或因傷動而漏下乃服二氣丸鶴頂丸止之¶
不止則胞乾子損矣¶
<pb:KR3e0067_WYG_329-28b>¶
　　　艾葉(一兩醋浸一/宿煮乾為度)阿膠(半兩剉/炒令沸)¶
　　右為細末醋糊為丸梧桐子大每服五十丸空心¶
　　粟米湯下¶
鶴頂丸治帶下之證有三未嫁之女月經初來尚未曽¶
止或浴之以冷或熱而扇或當風此室女病帶下之由¶
有家之婦隂陽過多即傷胞絡風邪乘虚而入胞經觸¶
冷遂使穢液與血水相連此婦人帯下之由産後帯下由亡¶
血失氣傷動胞絡門開而外風襲肌體虚冷風入冷風兼熱¶
<pb:KR3e0067_WYG_329-29a>¶
氣相連故成液而下冷則多白而熱則多赤冷熱相交¶
赤白俱下鶴頂丸治之¶
　　　艾葉(一兩醋半盞/煮乾為末)牡蠣(一兩三錢/鹽泥煆)赤石脂(一兩/半醋)¶
　　　(淬七/次)呉茱莄(湯淋泡/数次)乾薑(一兩半/炮裂)龍骨(一兩鹽/泥煆)¶
　　　當歸(七錢半/酒浸)附子(半兩炮/去皮)¶
　　右為細末醋糊丸梧桐子大以赤石脂為衣每取¶
　　五十丸用艾葉鹽湯烏梅煎服空心下¶
治婦人血崩屢効方(出大全/良方)¶
<pb:KR3e0067_WYG_329-29b>¶
　　　當歸　　白芍藥　　乾薑　　棕櫚(各等/分)¶
　　右各煆存性碾為細末稱過醋湯調以有節朱筯¶
　　在四十九轉食前服之仍與炒黒香附子丸¶
當歸散治血崩¶
　　　當歸　　白芍藥　　香附(炒/)　棕毛灰(五錢/)¶
　　右各等分為末米飲湯調下食前一方無棕毛灰¶
當歸湯治婦人下血不止腹痛¶
　　　當歸(焙半/兩)柏葉(一兩/)薤白(六莖/切)禹餘糧(三分煆/醋淬三)¶
<pb:KR3e0067_WYG_329-30a>¶
　　　(遍研/末)¶
　　右先將三味㕮咀如麻豆大每服五錢水一盞半¶
　　煎至八分下餘糧細末一錢煎沸去滓空心温服¶
治婦人血山崩¶
　　　百草霜　　血餘灰　　棕櫚燒灰　　蓮蓬¶
　　　燒灰(用碗/合)¶
　　右各等分用無根水一盞送下每服五錢空心服¶
棕櫚散治婦人崩中下血數升氣欲絶宜服¶
<pb:KR3e0067_WYG_329-30b>¶
　　　棕櫚(三兩/燒灰)紫參(一兩/)麝香(二錢/細研)伏龍肝(一兩/細研)¶
　　右件藥搗細羅為散入麝香研令勻不計時候以¶
　　熱酒調下二錢¶
甆藥散(出聖/恵方)治婦人崩中下血不止¶
　　　白甆藥(一兩/細研)柏葉(一兩/㣲炙)柏樹細皮(一兩剉/炒黄)茜根¶
　　　(一兩/剉)¶
　　右件藥搗細羅為散不計時候以熱酒調下二錢¶
桑耳散(出聖/恵方)治婦人崩中下血不止漸加虛困黄瘦¶
<pb:KR3e0067_WYG_329-31a>¶
　　　桑耳(二兩/㣲多)阿膠(一兩搗碎/炒令黄燥)茜根(一兩/剉)熟乾地黄¶
　　　(二兩/)¶
　　右件藥搗細羅為散不計時候以粥飲調下二錢¶
通神散(出聖/恵方)治婦人崩中下血不止¶
　　　菝&KR0797;(一兩/剉)蛇床子(一兩/)木賊(一兩/)桑蛾(一兩/㣲炙)¶
　　右件藥搗細羅為散每服不計時候以粥飲調下¶
　　二錢¶
治婦人崩中連日不止(出大全/良方)¶
<pb:KR3e0067_WYG_329-31b>¶
　　　熟艾(如鷄/子大)阿膠(半兩/)乾薑(一錢/)¶
　　右為粗末用水五盞先煮艾薑入膠消烊温服分¶
　　二服空心服一日服盡¶
又方(出大全/良方)¶
　　　牛角䚡　　烏賊骨(各一/分)麝香(一錢/)¶
　　右為細末入麝香令停酒調下一錢一日二三服¶
備金散(出拔/萃方)治婦人血崩不止¶
　　　香附子(四兩/炒)當歸尾(一兩/二錢)五靈脂(一兩/炒)¶
<pb:KR3e0067_WYG_329-32a>¶
　　右細末每服秤五錢醋調空心服立効¶
黄葉湯(出危/氏方)治血崩¶
　　　黄連(三錢/)黄蘗　　黄芩(各一/錢)¶
　　右用水四盞煎取二盞去滓入炒阿膠末半錢再¶
　　煎分作三次空心温服如腹痛加梔子同煎¶
治血崩(出經驗/良方)¶
　　　棕毛　　垢膩髮　　千里馬(即草鞋/後半截)¶
　　右各燒存性為細末勿令病者見合此藥酒調服¶
<pb:KR3e0067_WYG_329-32b>¶
蒲黄散治婦人血山崩累驗秘方¶
　　　破故紙(炒黄/)蒲黄(炒/)　千年石灰(炒黄/)¶
　　右各等分為細末每服三錢空心用熱酒調服立¶
　　止¶
蓮殻散治血崩¶
　　　棕毛(燒灰/)蓮殻(燒灰存性/味各半兩)香附子(二兩/炒)¶
　　右為末米飲調三四錢食前調下服之¶
治婦人血山崩¶
<pb:KR3e0067_WYG_329-33a>¶
　　　青箱子　　夏蚕繭灰　　棕皮灰¶
　　右為末用霹靂酒調下二錢空心服¶
治婦人血崩血敗¶
　　　頭髮灰　　陳棕灰　　綿燒灰¶
　　右各等分每服三錢用米飲湯送下立效¶
治婦人崩中下血不止慚加虛困黄瘦¶
　　　棕櫚皮(二兩/燒灰)晩蚕沙(二分/㣲炒)麝香(一錢/細研)¶
　　右件藥細研為散不計時候以熱酒調下二錢¶
<pb:KR3e0067_WYG_329-33b>¶
又方¶
　　　寒食麫(一匙/炒)雀兒糞(一兩/細研)乾薑(半兩炮裂/剉搗末)¶
　　右件藥用醋一大盞熬下二味如膏入炒麫和丸¶
　　如小豆大每服不計時候以温酒下十丸¶
治婦人崩中下血不止方¶
　　　側柏葉(一両/㣲炒)芫花(一分醋拌/炒令乾)大麻莖(十莖/)¶
　　右件藥搗粗篩為散每服三錢以水一中盞煎至¶
　　六分去滓不計時候温服¶
<pb:KR3e0067_WYG_329-34a>¶
治暴崩中去血不止方¶
　　　牡蠣　　兎骨(各二兩/半炙)¶
　　右治下篩酒服方寸匕日三服¶
如神散治婦人血崩不止赤白帶下¶
　　　香附子　　赤芍藥(各等/分)¶
　　右為細末每服三錢鹽一捻水一盞煎至七分温¶
　　服無時候日二服十服見效¶
芍藥湯治崩中下血不止小腹痛¶
<pb:KR3e0067_WYG_329-34b>¶
　　　芍藥(一兩半/炒黄)柏葉(六兩/㣲炒)¶
　　右水一升煎六合入酒五合再煎取七合空心分¶
　　為兩服一方為細末酒調二錢一方有鹿角膠等¶
　　分炒燥為細末酒調服方寸匕治白帶臍腹疼痛¶
　　面黄瘦悴¶
治崩中晝夜不止醫不能治(一名芎/藭酒)¶
　　　芎藭(一兩/)生地黄汁(二合/)¶
　　右先用酒五升煮芎藭一升去滓下地黄汁再煎¶
<pb:KR3e0067_WYG_329-35a>¶
　　三二沸分為一二服不耐者漸進一方無地黄汁¶
　　不飲酒者水煮亦得¶
治崩中去血不止¶
　　　白茅根(三斤/)小薊根(五斤/)¶
　　右細切用酒五斤煮取四升去滓分温四服一方¶
　　無白茅根一方無小薊根¶
治婦人血山崩不止¶
　　　婦人油頭髮(半兩/燒灰)千里草灰(半兩/)¶
<pb:KR3e0067_WYG_329-35b>¶
　　右為細末每服三錢淋用煆秤錘酒調服¶
治婦人血崩過多不止¶
　　　槐花(一兩/)棕毛灰(五錢/)¶
　　右為散水一盞少許煎至七分去滓温服¶
如聖無比散治血山崩不止(一名緑/云散)¶
　　　晩蚕沙(一兩/)伏龍肝(半兩/)¶
　　右同為細末酒調二錢¶
治血崩¶
<pb:KR3e0067_WYG_329-36a>¶
　　　棕櫚(不以多少/燒存性研)牡蠣(火煆研/如粉)¶
　　右每服抄棕櫚灰一錢牡蠣半錢入麝香少許拌¶
　　勻空心米飲調下又方用四物湯加側柏葉阿膠¶
　　大艾煎服¶
治血崩¶
　　　椒目(焙為/末)綿子(燒灰各/等分)¶
　　右每服三錢空心用鹽酒調下¶
治婦人經年血崩(出經驗/良方)¶
<pb:KR3e0067_WYG_329-36b>¶
　　　香附子(二兩/炒赤)蓮殻(五箇燒/存性)¶
　　右為細末陳米飯飲調送震靈丹一十丸一日三¶
　　五服¶
烏龍丸治婦人血崩¶
　　　百草霜　　細糕¶
　　右為丸麝香作衣每服五十丸空心鹽湯送下¶
陽起石丸(出濟/生方)治衝任不交虚寒之極崩中不止變生¶
他證¶
<pb:KR3e0067_WYG_329-37a>¶
　　　陽起石(火煆紅别研/令極細二兩)鹿茸(去毛醋/炙一兩)¶
　　右為細末醋煎艾汁打糯米糊為丸如梧子大每¶
　　服百丸空心食前米飲送下¶
狗膽煎治婦人經血不止崩暴下血¶
　　　狗膽(一枚/用汁)鐺墨(二錢鍋底/面上煤是)¶
　　右一處按拌分作兩服煎當歸酒調下¶
烏金散(出經效/濟世方)治婦人血山崩累日不止¶
　　　桑螵蛸(去桑枝/子秤)黄明膠(槌碎/)¶
<pb:KR3e0067_WYG_329-37b>¶
　　右等分拌勻於新方磚中焙乾為末温酒下一錢¶
烏金散(出經/驗方)治血崩不止¶
　　　棕毛(燒灰存/性一兩)真龍骨¶
　　右為細末和勻每服三錢好酒調下空心二服後¶
　　即止¶
治婦人崩下血不絶小腹痛方(出聖/恵方)¶
　　　牡蠣(二兩半/燒為粉)狗頭骨(二兩半/炙令黄)¶
　　右件藥搗細羅為散每於食前以温酒調下二錢¶
<pb:KR3e0067_WYG_329-38a>¶
治婦人崩中下血晝夜不止方(出聖/恵方)¶
　　　阿膠(一兩搗碎/炒令黄燥)蛇床子(三分/)¶
　　右件藥搗細羅為散每服不計時候以温酒調下¶
　　一錢¶
治婦人崩中下血不止頭目暈悶心神煩熱宜服此方¶
(出聖/恵方)¶
　　　晩蚕沙(一兩/㣲炒)白堊(一兩/)¶
　　右件藥搗細羅為散每服不計時候以温酒調下¶
<pb:KR3e0067_WYG_329-38b>¶
　　一錢¶
又方(出聖/恵方)¶
　　　棕櫚(五兩/燒灰)麝香(二錢/)¶
　　右件藥同細研為散每服不計時候以温酒調下¶
　　二錢¶
獨聖散(出諸氏/集驗方)治婦人血崩不止¶
　　用防風去义蘆不以多少為細末酒煮白麫清調¶
　　下二錢空心食前日二服更以麫糊作為丸酒投¶
<pb:KR3e0067_WYG_329-39a>¶
　　之極驗¶
荆芥散(出醫方/大成)治婦人崩中連日不止¶
　　用荆芥穗於燈盞多着燈心好麻油㸃燈就燈上¶
　　燒荆芥焦色為細末每服三錢童便調下¶
治血崩不止(出大全/良方)¶
　　用五靈脂十兩為末水五大盞煎至三盞去滓澄¶
　　清再煎成膏入神麯二兩為末和丸如梧桐子大¶
　　每服二三十丸温酒送下空心服便止兼服四君¶
<pb:KR3e0067_WYG_329-39b>¶
　　子湯加肉豆䓻并和氣藥本草五靈脂行血有功¶
　　大能生補肝藏血入肝尤速¶
神應散(出大全/良方)治婦人血崩不止¶
　　用桂心不以多少瓦鍋内煆㣲存性為末每服一¶
　　二錢米飲調下¶
一方(出大全/良方)治婦人血崩不止赤白帶下¶
　　用香附子去毛炒焦為細末用熱酒調下二錢放¶
　　温服不過兩服立愈昏迷甚者三錢如血崩不止¶
<pb:KR3e0067_WYG_329-40a>¶
　　者亦能解之米飲調亦可許學士云治下血不止¶
　　或五色崩漏當服滋血調氣是婦人仙藥也¶
治崩中書夜不止醫不能治(出大全/良方)¶
　　以丁香二兩為細末用酒三升煮取一升空心頓¶
　　服一方用丁香百顆酒煎服¶
治婦人血崩過多不止(一名芙蕖散/出十便良方)¶
　　以枯蓮蓬燒灰空心用淡醋湯下二錢一方以温¶
　　酒或米飲下食前¶
<pb:KR3e0067_WYG_329-40b>¶
療崩中不止不問年月逺近(出聖/恵方)¶
　　用槐耳燒作灰為末以酒服之方寸匕一方作槐¶
　　蛾¶
治婦人崩中下血不止¶
　　以衣中白魚殭蚕等分為末井花水服之日三服¶
　　差其魚多在衣書中俗名蠧魚也¶
治婦人崩中不止一用赤石脂為末酒調下¶
血崩(出鮑/氏方)¶
<pb:KR3e0067_WYG_329-41a>¶
　　右用側柏將鹽炒净瓦上燒槐花并五倍子為末¶
　　童子小便調服¶
治崩中晝夜十數行衆醫所不能瘥者方(出千/金方)¶
　　用芎藭八兩㕮咀以酒五升煮取三升分三服不¶
　　飲酒水煮亦得一方為末每服五錢水酒各一盞¶
　　同煎服¶
治崩中(出千/金方)¶
　　用桑耳燒令黒為末酒服方寸匕日二服亦治帶¶
<pb:KR3e0067_WYG_329-41b>¶
　　下豉酒亦佳¶
又方(出千/金方)¶
　　用羊&KR2955;一具以酢煮去血服之即忌猪魚酢滑物¶
　　犯之便死亦可治帶下¶
一方治崩中下血(出大全/良方)崩中藥多是用止血藥及補¶
血惟此方治陽乘隂所謂天暑地熱經水沸溢者¶
　　用黄芩不以多少為細末每服一錢霹靂酒調下¶
　　一方荆芥煎湯下近朝有王御醫值夜忽有一官¶
<pb:KR3e0067_WYG_329-42a>¶
　　女血如山崩其時暑月藥籠中只有大順散兩貼¶
　　用冷水調服旋即奏效以此知醫要權變金華散¶
　　亦妙¶
一方治婦人血崩(出大全/良方)¶
　　用烏梅燒灰為末烏梅湯調下一方酒調皆愈¶
一方(出大全/良方)用棕櫚白礬煆為末酒調下二錢服¶
綿砂散(出大全/良方)治血崩¶
　　用新縮砂仁不以多少於新瓦上炒香為細末米¶
<pb:KR3e0067_WYG_329-42b>¶
　　飲調下三錢一方温酒調服¶
治血崩方(出大全/良方)¶
　　用夏枯草為細末每服二錢米飲調下無時候¶
治血崩(出神/效方)¶
　　用蚕沙不以多少為末每服三錢五錢熱酒調下¶
　　服之¶
獨聖散(出仁/存方)治婦人血崩臍下冷痛¶
　　用良薑為末每服三錢濃煎艾湯調下空心食前¶
<pb:KR3e0067_WYG_329-43a>¶
　　老婦人加大椒一兩臍下冷痛加五靈脂二兩作¶
　　丸子服¶
治血崩(出經驗/良方)¶
　　用陳蘿蔔子炒赤細研一大錢陳皮飲下中年人¶
　　弱者用四物湯加茱莄生薑肉桂¶
治婦人不問年老少經血妄行如崩(出經驗/良方)¶
　　取川椒目㣲炒去汗盡放地上出毒為細末用陳¶
　　米一勺烏梅半箇煎湯服可安¶
<pb:KR3e0067_WYG_329-43b>¶
梅飲子(出經驗/良方)治婦人血崩¶
　　以鹽白梅七箇燒灰為末米飲作一服空心¶
治婦人積年血崩(出經驗/良方)¶
　　用草血竭嫩者蒸油鹽薑淹喫小酒嚥下或收為¶
　　末薑酒調服血竭草生於磚縫井頭少在地上¶
一笑散治婦人血崩¶
　　用新綿一團燒灰研為細末用酒調服立止¶
治婦人血崩壯陽日過倍大補益主赤白下補精敗面¶
<pb:KR3e0067_WYG_329-44a>¶
黒勞傷(出本/草)¶
　　用蓯蓉四兩水煮爛切細研精羊肉分四度五味¶
　　米煮粥空心服¶
治崩中血凝疰者(出本/草)¶
　　取生胡麻一升搗内熱湯中絞取半升服立愈¶
治崩中血安胎止腹痛用艾葉醋煎服¶
治崩中及女子月候傷過(出千/金方)¶
　　取小薊根搗汁半升服之亦可酒煮服¶
<pb:KR3e0067_WYG_329-44b>¶
治婦人血崩心痛甚者名殺血心痛小産血過多而心¶
痛甚者亦然此方治之(出大全/良方)¶
　　用炒烏賊魚腹内墨醋湯調下此魚腹中有墨汁¶
　　若見人過必叱其墨以蔽其身　一方用烏賊魚¶
　　腹内墨以醋摩令濃服之如甚者炒墨醋調服之¶
治婦人血崩¶
　　以烏梅肥大者半斤用酸醋浸一宿取出去核研¶
　　為膏加百草霜羅過共烏梅膏為丸如梧桐子大¶
<pb:KR3e0067_WYG_329-45a>¶
　　每服三四十丸空心淡醋湯送下用進二服¶
一方治血崩(出神/效方)¶
　　以管仲去須剉碎用酒醋煎三錢煎至七分去滓¶
　　温服一服立止¶
治婦人血山崩¶
　　用駱駝毛燒灰為末每服二錢鹽酒調下神效¶
治崩中帶下(出本/草)以鹿血和酒服之良¶
白堊丸(一名牡蠣丸/出千金方)治女人三十六疾胞中病漏下不¶
<pb:KR3e0067_WYG_329-45b>¶
絶¶
　　　邯郸白堊　　禹餘糧　　白芷　白石脂¶
　　　乾薑　　龍骨　　桂心　　&KR1840;麥　大黄¶
　　　石韋　　白歛　　細辛　　芍藥　甘草¶
　　　黄連　　附子　　當歸　　茯苓　鍾乳¶
　　　蜀椒　　黄芩(各半/兩)牡蠣　　烏賊骨(各一/十錢)¶
　　右為末蜜丸梧子大空心酒服五丸日再服不知¶
　　加至十丸一方無蜀椒每服温酒下三十丸¶
<pb:KR3e0067_WYG_329-46a>¶
生乾地黄散治婦人血傷不止腰脚痠腫倦怠無力心¶
煩渇燥面目虚浮¶
　　　生乾地黄(焙/)　陳橘皮(去白/炒)甘草(多剉/)白芷¶
　　　醋石榴皮　　牛角䚡灰　　續斷　人參¶
　　　地榆(剉炙各/一兩)¶
　　右為散每服二錢米飲調下食前日二服以止為¶
　　度¶
伏龍肝散(出聖/惠方)治婦人漏下或差或劇身體羸瘦飲食¶
<pb:KR3e0067_WYG_329-46b>¶
減少四肢無力¶
　　　伏龍肝(一兩/)赤石脂(一兩/)龍骨(一兩/)牡蠣(一兩/燒為)¶
　　　(粉/)烏賊魚骨(一兩/燒灰)　餘糧(一兩燒醋/淬七遍)桂心(一兩/)¶
　　　白术(一兩/)黄牛角䚡(燒灰/一兩)¶
　　右件藥搗羅為散每於食前以温酒調下二錢¶
代赭散(出聖/惠方)治婦人漏下久虚乏弱¶
　　　代赭(一兩燒醋/淬三遍)附子(三分裂炮/去皮劑)赤石脂(一兩/)蒲¶
　　　黄(半兩/)鹿茸(二兩去毛塗/酥炙㣲黄)當歸(一兩剉/㣲炒)乾薑(三/分)¶
<pb:KR3e0067_WYG_329-47a>¶
　　　(炮裂/剉)芎藭(三分/)熟乾地黄(一兩/)¶
　　右件藥搗細羅為散每於食前以温酒調下二錢¶
艾葉散治婦人漏下血淋瀝不斷身體黄瘦不思飲食¶
　　　艾葉(炒/)　阿膠(炒令/燥)赤石脂　　龍骨(各一/兩)縮¶
　　　砂仁(半兩/)附子(炮裂去/皮臍)當歸(切焙/)硫黄(各研/三分)熟¶
　　　乾地黄(焙一/兩半)呉茱萸(湯浸焙乾/炒半兩)¶
　　右為散每服二錢米飲調下不拘時一方有芎藭¶
　　三分¶
<pb:KR3e0067_WYG_329-47b>¶
赤石脂散(出聖/惠方)治婦人漏下不止腹内冷痛¶
　　　赤石脂(一兩/)艾葉(三分/㣲炒)乾薑(三分炮/裂剉)慎火草(一/)¶
　　　(兩/)當歸(一兩剉/㣲炒)鹿茸(二兩去毛塗/酥炙令㣲黄)龍骨(一兩/)阿¶
　　　膠(二兩搗碎/炒令黄燥)¶
　　右件藥搗細羅為散每於食前以温酒調下二錢¶
螵蛸散(出經驗/良方)治婦人漏下臍腹痛久而不止¶
　　以烏賊魚骨燒存性研為細末每服二錢煎木賊¶
　　湯下不拘時候¶
<pb:KR3e0067_WYG_329-48a>¶
治漏下神方(出千/金方)¶
　　　取槐子燒末酒服方寸匕日三立瘥食前服一¶
　　　方用槐花¶
膠艾湯(出和/劑方)治勞傷血氣月水過多淋瀝漏下連日不¶
斷臍腹疼痛經血淋瀝不斷及姙娠將攝失宜胎動不¶
安腹痛下墜或勞傷胞絡淋瀝漏血腰痛悶亂或因損¶
動胎上搶心奔衝短氣及因産乳衝任氣虚不能約制¶
延引日月漸或羸痩¶
<pb:KR3e0067_WYG_329-48b>¶
　　　熟乾地黄　　白芍藥(各四/方)當歸(去蘆/頭)艾葉(㣲/炒)¶
　　　(各三/兩)阿膠(搗碎炒/令黄燥)芎藭　　甘草(炙各/二兩)¶
　　右為粗末每服三錢水一盞酒六分煎至八分去¶
　　滓熱服空心食前日三服病甚者連夜併服¶
烏金散治婦人血崩日久不止或經脈不斷或暴下血¶
不止¶
　　烏賊魚骨(去甲/)棕櫚　　羊角尖　　蠶退¶
　　新編(各一/兩)白礬(半兩/)乾薑(一分/)¶
<pb:KR3e0067_WYG_329-49a>¶
　　右都入一瓶内用泥固濟候乾以大火煆通赤放¶
　　冷取出細研入麝香一錢再研匀每服二錢温酒¶
　　調下空心食前服¶
龍骨散(出千/金方)治婦人漏下不止或少或多遂致常漏身¶
體虚瘦飲食減少困怠無力¶
　　　龍骨　　竈中黄土　　赤石脂　　牡蠣(燒/)¶
　　　(研/)桂(去粗/皮)烏賊魚骨(去甲/)禹餘糧(煆醋淬五七/遍各一兩)¶
　　右為散每服二錢温酒或米飲調下空心日午臨¶
<pb:KR3e0067_WYG_329-49b>¶
　　卧¶
馬通湯(出千/金方)治漏下血積不止¶
　　　赤馬通汗(一升取新馬屎絞取/汁乾者水浸絞取汁)生艾葉　　阿¶
　　　膠(各三/兩)當歸　　乾薑(各二/兩)好墨(半圓/)¶
　　右㕮咀以水八升酒二升煮取三升去滓内馬通¶
　　汁及膠㣲火煎取一升分再服相去如人行十里¶
　　久¶
蒲黄阿膠湯(一名蒲黄散/出聖惠方)治婦人血漏非時而下淋瀝¶
<pb:KR3e0067_WYG_329-50a>¶
不斷五色¶
　　　蒲黄(㣲炒/二兩)鹿茸(酒浸炙/去毛)當歸(切焙各/二兩)阿膠(炙令/燥)¶
　　　烏賊魚骨(去甲各/二兩半)生地黄(汁一碗一方用/生乾地黄一兩)¶
　　右除地黄外粗搗篩每服二錢水一盞地黄汁半¶
　　盞同煎取一盞去滓温服空心日午臨卧一方為¶
　　細散温酒調下二錢¶
慎火草散(出千/金散)治漏下¶
　　　慎火草(十兩熬/令黄)當歸　　鹿茸　　阿膠(各四/兩)¶
<pb:KR3e0067_WYG_329-50b>¶
　　　龍骨(半兩/)¶
　　右治下篩先食酒服方寸匕日三¶
鹿茸散(出千/金方)治婦人漏下不止¶
　　　鹿茸(酒浸炙/去毛)阿膠(炙燥/)烏賊魚骨(去甲各/一兩半)當歸¶
　　　(切焙/)蒲黄(㣲炒各/一兩)¶
　　右為散每服二錢温酒或米飲調下二錢¶
菴䕡飲治婦人卒漏下先多後少日久不斷¶
　　　菴䕡子(㣲炒/)熟乾地黄(焙/)　蒲黄(㣲炒/)當歸(切/焙)¶
<pb:KR3e0067_WYG_329-51a>¶
　　　(各二/兩)¶
　　右粗搗篩每服三錢水一盞煎至七分去滓温服¶
　　空心日午臨卧¶
蒲黄散(一名鹿茸散/出千金方)治漏下不止¶
　　　蒲黄(半斤/)鹿茸　　當歸(各二/兩)¶
　　右治下篩酒服五錢匕日三不知稍加方寸匕¶
蒲黄丸治婦人月候過多血傷漏下¶
　　　蒲黄(三兩/㣲炒)龍骨(二兩/半)艾葉(一兩/)¶
<pb:KR3e0067_WYG_329-51b>¶
　　右為末煉蜜和丸梧子大每服二十丸煎米飲下¶
　　煎艾湯下亦得日再¶
赤石脂散(出聖/惠方)治婦人漏下數年不差¶
　　　赤石脂(一兩/燒赤)側柏(一兩/㣲炙)烏賊魚骨(一兩/燒灰)¶
　　右件藥搗細羅為散每於食前以粥飲調下二錢¶
治婦人血崩(出本/草)¶
　　以舊敗蒲席燒灰酒調下二錢¶
治婦人崩中吐痢血不止(出本/草)¶
<pb:KR3e0067_WYG_329-52a>¶
　　取敗船茹乾煮之亦燒作屑服之¶
　¶
　¶
　¶
　¶
　¶
　¶
　¶
<pb:KR3e0067_WYG_329-52b>¶
　¶
　¶
　¶
　¶
　¶
　¶
　¶
　普濟方卷三百二十九¶
