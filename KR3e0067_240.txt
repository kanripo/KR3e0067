# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.269861
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百四十
<pb:KR3e0067_WYG_240-1a>¶
欽定四庫全書¶
　普濟方卷二百四十　　明　周王朱橚　撰¶
　　脚氣門¶
　　　一切脚氣(附論/)¶
夫脚氣之疾實水濕之所為也盖濕之害人皮肉筋脉¶
而属於下然亦有二焉一則自外而感一則自内而致治法¶
自應不同南方地下水寒濕清之氣中於人必自足始¶
故經曰清濕襲虚則病起下或者難曰今兹北方其地¶
<pb:KR3e0067_WYG_240-1b>¶
則風土髙寒其人則腠理緻宻而復多此疾者豈是地¶
濕之氣感之而然耶答曰南方之疾自外而感者也北¶
方之疾自内而致者也何以言之北方之人常食潼乳¶
又飲酒無莭過傷而不檢且潼乳之為物其氣味則潼¶
乳其形質則水也酒醴亦然人之水糓入胃胃之氣蒸¶
騰其氣與味宣之經絡化之為血外營四肢内注五臓¶
六腑周而復始以應刻数焉謂天地之紀此皆元氣充¶
足脾胃之氣無所傷而然也茍元氣不充則脾胃之本¶
<pb:KR3e0067_WYG_240-2a>¶
弱飲食自倍則脾胃之氣有傷既不能蒸化所食之食¶
其氣與味亦不能宣洩旁通其水之性潤而致之其自¶
外而入者止於下脛腫而痛自内而致者乃或至於手¶
莭腫也經曰足脛腫曰水太隂所致為重跗腫此但即¶
其自外者言之也所治之法前人方論偹矣自内而致¶
者治法則未有也楊大受云脚氣是為壅疾治法當以¶
宣通之劑使氣不能成壅也壅既成而盛者砭惡血而¶
去其腫勢經曰蓄則勢腫砭則去也後以藥治之○醫¶
<pb:KR3e0067_WYG_240-2b>¶
學發明論云經論南方其地下水弱為霧露之所聚也¶
江東嶺南皆如此春夏之交山水蒸欝風濕毒氣為甚¶
足或感之遂成瘴毒脚氣其後則身先屈弱至痺疼脛¶
腫小腹不仁頭痛心煩痰涎腫逆時作寒熱便溺不通¶
甚者攻心而勢迫治之誠不可緩有法存焉所以留意經¶
方便善心術者豈非江左嶺表此疾得之多與外臺云¶
南方脚氣者一忌嗔嗔則心滿煩則脚氣發第二禁大¶
語語則傷肺亦發動不得乆露足當風入冷水洗脚兩¶
<pb:KR3e0067_WYG_240-3a>¶
脚脛尤不宜冷雖暑月常須着脚袴至冷寒倍令兩脛¶
温暖微汗大佳依此将息氣漸薄損毎至寅丑日割手¶
足甲割少侵肉去氣夏日腠理開不宜當風臥睡覺令¶
人按挼勿使邪氣稽留数勞動骨莭當令通暢此盖養¶
生之要拒風邪之法也尋常冇力無力食後行三五百¶
歩疲倦不止脚中惡氣隨即下散雖浮腫氣不能上也¶
東垣法外䑓總録所録皆謂南方卑濕霧露常聚之地¶
其民腠理散陽氣不能外固因而履之則清濕襲虚病¶
<pb:KR3e0067_WYG_240-3b>¶
起於下此由血氣虚弱受清濕之邪氣與血並行於膚¶
腠邪氣盛正氣少故血氣澁澁則脾虚虚則弱故令脾¶
弱也後人名曰脚氣針經云有道以来治之多灸滿灸¶
為佳以引導濕氣外出及醪醴以通經散邪所治之法¶
方藥少熱藥多用麻黄川烏薑附之属内經曰濕滛於¶
外以苦發之麻黄苦濕發之者也川烏辛熱走而不能¶
守通行經絡薑附辛甘大熱助陽而退隂亦散清濕之¶
邪又察足之三隂三陽是何經絡所起以引用藥為主¶
<pb:KR3e0067_WYG_240-4a>¶
治審之六氣中何氣所感治以佐使之藥孫真人云醫者¶
意也隨時増損物無定方真言哉異法方宜論云北方¶
者其地髙峻風寒水洌其俗飲潼酪而肉食凡飲潼¶
酪以飲多飲速者為飲經云太飲則氣逆又云食入於¶
隂長氣於陽今反行隂道是逆也夫乳酪醇酒濕熱之¶
物飲之属也如此奉養太過亦滋其濕水性潤下氣不¶
能拘故下注於足經積乆而作腫滿疼痛此飲食下流¶
之所致也通評虚實論云糓入多而氣少濕居下也况¶
<pb:KR3e0067_WYG_240-4b>¶
潼酪醇酒之濕熱甚於糓者也至真大要論云太隂之¶
勝火氣内欝流散於外足脛跗腫飲發於中跗腫於下¶
此之謂也故飲受於胃逰溢精氣下流於脾脾氣散精¶
上歸於肺通調水道下淪膀胱水經四部五經並行合¶
於四時五臟隂陽發度以為常也若飲食自倍脾胃有¶
傷則胃氣不能舒化脾氣不能四布故下流乘其肝腎¶
濕熱注於足脛加之房事不莭陽虚隂盛遂成脚氣孫¶
真人云古人少有此疾自永嘉南渡衣纓士人多有之¶
<pb:KR3e0067_WYG_240-5a>¶
亦此意也○診其脉浮而緩者起於風濡弱者起於濕¶
洪而数者起於熱緊而濇者起於寒風者汗而愈濕者¶
熏而愈仍利小便熱者下而愈寒者發散而愈凡得脚¶
氣速冝針灸惟用湯淋洗者醫之大戒也觀夫脚氣皆¶
由腎虚而生然婦人亦有病脚氣者必因血海虚乘宿¶
塊嗔怒憂悶哀感悲傷遂成斯疾兼今婦人病者衆則¶
知婦人以血虚而得與男子腎虚類矣治婦人之法與¶
男子同藥固無異但兼以七情之藥治之無不效矣治¶
<pb:KR3e0067_WYG_240-5b>¶
脚氣古無補法多貴乎利然亦須順四時補㵼之法可¶
矣○春微瀉後微滋補不然則血氣日衰必使年年遇¶
蒸熱而作理之必然也治法大槩無越於此又加以四¶
時謹於調攝又不得乆坐立於冷濕之地暑月亦不可¶
露坐濕處能慎於此依法隨証治之無不瘥矣風毒中¶
人随處皆得作病何偏著於脚也曰夫人有五臟心肺¶
二臟經絡所起在手十指肝腎與脾三臟經絡所起在¶
足十指夫風毒之氣皆起於地地寒暑風濕皆作蒸氣¶
<pb:KR3e0067_WYG_240-6a>¶
足常履之所以風毒之中人必先中脚乆而不瘥遍及¶
四肢腹背頭項也微時不覺固滯乃知經云次傳足間¶
是也脚氣病皆由感風毒所致得此病多不令人即覺¶
㑹因他病一度乃始發動或奄然大悶經兩三日不起¶
方乃覺之諸小庸醫不識此疾漫作他病治之莫不盡¶
斃始起甚微食飲嬉戯氣力如故惟卒起卒屈弱不能¶
動有此為異耳黄帝云煖風濕痺是也故有脚未覺異¶
而頭項臂膞已有所苦有諸處皆未知而心腹五内已¶
<pb:KR3e0067_WYG_240-6b>¶
有所困又風毒之中人也或見食嘔吐憎聞食臭或有¶
腹痛不利或大小便秘澁不通或胷中衝突不欲見光¶
明或精神昏潰或喜怒迷妄語言錯亂或壮熱頭痛或身¶
體酷冷或覺轉筋或欲腫不腫或肢腿頑痺或時緩縱¶
不隨或復百莭攣急或小腹不仁此皆脚氣状貌也婦¶
人亦爾又有婦人産後春秋取凉多中此毒深冝慎之¶
其氣悶掣瘲驚心煩嘔吐氣上皆其候也又但覺臍下¶
冷痛愊愊然不快兼小便淋瀝不同平時即是脚氣之¶
<pb:KR3e0067_WYG_240-7a>¶
證○凡四時之中皆不得乆立乆坐濕冷也亦不得因¶
醉酒汗出脫衣鞋襪當風取凉致得脚氣若暑月乆坐¶
乆立濕地者則熱濕之氣蒸人經絡病發必熱四肢酸¶
疼煩悶若寒月乆坐立濕冷者則冷濕之氣上入經絡¶
病發則四肢酷冷轉筋若當風凉得之者病發則皮肉¶
頑痺諸處瞤動漸漸向頭上忽然暴痛若人皆不能忍¶
者當於熱時必不得頓取於寒以快意也卒有暴寒復¶
不得受之皆生病也故風毒中人或先中手足十指因¶
<pb:KR3e0067_WYG_240-7b>¶
汗毛孔開腠理通風如急箭或先中足仆跌或先中膝¶
已下足脛表裏若欲使人不成病者初覺病時即灸¶
所覺處二十三壮因此即愈不復發也黄帝云當風取¶
凉醉已入房能成此疾問曰何故得者有冷有熱答曰¶
足有三隂三陽寒中三陽所患必冷暑中三陽所患必¶
熱故有表裏冷熱不同熱者治以冷藥冷者治以熱藥¶
以意消息之脾受陽毒即熱頑腎受隂濕即寒痺雖患¶
脚氣不防乳石動發皆須服壓石藥療之夫因患脚¶
<pb:KR3e0067_WYG_240-8a>¶
氣遂生諸病者則以諸藥恭治之小便不利則以茯苓¶
及諸利小便藥治之大便極硬則以五柔麻仁丸等治¶
之遍體滿腫成水病者則取治水方中治水之藥治之¶
餘皆倣此更無拘忌凡小覺病後有異即須大服快意¶
之劑急治之緩則氣上入腹胸脇逆滿氣上肩息急者¶
死不旋踵寛者数日必死不可不急也但㸔心下急氣¶
喘不停或自汗数出或乍寒乍熱其脉促短而数嘔吐¶
不止者死○千金論云凢人患脚氣不自知則於後因¶
<pb:KR3e0067_WYG_240-8b>¶
有他病發動治之得瘥有人直患嘔吐而復脚弱余為¶
診乃告為脚氣病者曰某平生不患脚腫何因名為脚¶
氣不肯服湯余醫以為古法狐疑之間不過一旬而死¶
故脚氣不得一向以腫為名亦有腫者有不腫者其小¶
腹頑痺不仁者脚多不腫小腹頑痺不過三五日即行¶
嘔吐者名脚氣入心如此者死在旦夕凡患脚氣到心¶
難治以其腎水尅火故也○凡脚氣雖復診候多途而¶
三部之脉要須不違四時者為吉其逆四時者勿治本¶
<pb:KR3e0067_WYG_240-9a>¶
其人黒痩者易治肥大肉厚赤白者難愈黒人耐風濕¶
赤白不耐風濕人肉硬却風人肉軟則受風至深難愈¶
○脚氣證狀貌固多但當以診脉分隂陽使無差誤謂¶
脉浮為風𦂳為寒緩細為濕洪数為熱見於諸陽病在¶
外冝發散之沉而弦者為風沉而𦂳者為寒沉細為濕¶
沉数為熱見於諸陰病在裏宜温利之外證自汗走注為¶
風勝無汗疼痛攣急為寒勝腫滿重著為濕勝煩熱頑¶
痺為暑勝四氣兼有但推其多者為勝治之當以諸證¶
<pb:KR3e0067_WYG_240-9b>¶
之辨而分表裏寒則温之熱則凉之在表則散在裏則¶
下¶
　　　方¶
二十四味輕脚丸(出直/指方)治脚氣通用¶
　　當歸　川芎　萆薢　羗活　杜仲　石楠葉¶
　　薏苡仁　華隂細辛　枳殻　鷄心㯽榔　蒼术¶
　　　五加皮　防風　續㫁　獨活　牛膝　葳靈¶
　　仙　海桐皮　木香　木𤓰　麻黄　川五靈脂¶
<pb:KR3e0067_WYG_240-10a>¶
　　　沒藥　滴乳香¶
　右為末酒浸雪糯為丸桐子大毎服五十丸細剉辣¶
　桂荆芥穂食前煎湯下或枳殻木𤓰煎湯下¶
又方(出本/事方)治脚氣毒遍内外煩熱不解口中生瘡狂走¶
　毒厲及解中諸熱攣毒邪熱卒黄等解蠱毒鬼魅野¶
　道熱毒又治小児驚癎熱病¶
　　寒水石　石膏　磁石　滑石(已上四味/各三斤)元參(一/斤)¶
　　羚羊角(五/兩)升麻(五/兩)丁香(一/兩)木香(半/兩)甘草(八/兩)朴硝(精/者)¶
<pb:KR3e0067_WYG_240-10b>¶
　　(三/斤)硝石(好者/二斤)朱砂(三兩/研細)麝香當門子¶
　右各細研為末毎服一錢匕或二錢冷水調下大人¶
　小兒仔細加减食後服¶
透骨丹(出醫方/集成)専治脚氣¶
　　川烏(一/兩)羌活(二/兩)白茯苓(二/兩)乳香(一/兩)㯽榔　木香(各/一)¶
　　(兩/半)川芎　木𤓰　沉香(各一/兩)¶
　右為末用麵糊丸如梧桐子大毎服六十丸薑湯下¶
　毎於食前服一方無川芎¶
<pb:KR3e0067_WYG_240-11a>¶
捲柏散(出楊氏/家藏方)治逺年脚氣難治此方特效體虚人减¶
　半服一法治寒濕脚氣腫痛不能履地¶
　　黒牽牛　甘遂　㯽榔(已上各/等分)捲柏(随/用)¶
　右為末不得稍雜毎服毎味各一錢惟㯽榔末二錢¶
　五更初濃煎葱白湯下至辰已時取下惡物如魚凍¶
　吃淡粥病安便冝服藥¶
　　大腹皮(三/兩)紫蘓子　㯽榔(各一/兩)乾宣木𤓰(二兩/半)荆¶
　　芥穂　烏藥　橘紅　蘓葉(各一/兩)蘿蔔子(半/兩)沉香¶
<pb:KR3e0067_WYG_240-11b>¶
　　(三/兩)桑白皮　枳殻(各一/兩半)¶
　右剉散毎服三錢薑五片煎不時温服¶
獨活湯(出直/指方)治脚氣¶
　　羌活　麻黄　熟附子　生乾薑　川烏　牛膝¶
　　　白芍藥　白茯苓　黄耆　人參　杜仲　甘¶
　　草　辣桂　當歸　白术　木香(各等/分)¶
　右麄末毎服三錢薑五片棗二枚同煎吞活血應痛¶
　丸¶
<pb:KR3e0067_WYG_240-12a>¶
活血應痛丸(出和/劑方)治風濕客於腎經血脉凝滯腰腿重¶
　疼不能轉側皮膚不仁遍身麻木上攻頭目虚浮耳¶
　内常鳴不住¶
　　蒼术(六兩/炒)香附(七/兩)威靈仙(二/兩)陳皮(五兩/半)沒藥(一/兩)草¶
　　烏頭(二十/四兩)枸把(四/兩)¶
　右為末酒麵稀糊為丸如梧子大毎服二十丸用獨¶
　活湯下兼治腎受風寒脚氣酸疼及久痢登厠風冷入¶
　於腸胃以致兩脚削小成皷搥風而痢又不止用此¶
<pb:KR3e0067_WYG_240-12b>¶
　藥¶
搜風散(出醫方/集成)治脚氣愈後可常服之¶
　　白芷　川芎　茯苓　甘草　芍藥　當歸(各一/兩)¶
　　陳皮　厚朴　枳殻　白术(各二/兩)乾薑　麻黄(各/三)¶
　　(兩/)桔梗(一兩/半)蒼术(十一/兩)肉桂(一/兩)¶
　右㕮咀毎服三錢水一盞姜四片煎服¶
除脚氣(出本/草)¶
　右以鈎樟木作履¶
<pb:KR3e0067_WYG_240-13a>¶
主脚氣(出本/草)¶
　右以靈床下鞋履之¶
紫金皮丸(出海/上方)治脚氣不問逺近¶
　　紫金皮　黒豆　防風　白膠香　石膏　白蒺¶
　　䔧　骨碎補(各二/兩)川烏(一雙/二兩)五月蠶沙(四/兩)¶
　右為末煉蜜丸如鷄頭子大毎服半兩細嚼用生薑¶
　湯下¶
木𤓰散(出醫方/集成)治脚氣¶
<pb:KR3e0067_WYG_240-13b>¶
　　大腹皮　紫蘓　羌活　木香　茯苓　陳皮¶
　　甘草(炙各/半兩)宣木𤓰(一/兩)¶
　右㕮咀毎服三錢水一盞薑棗煎服一方加㯽榔白¶
　术川芎沉香即沉香三和散一方無陳皮茯苓用水¶
　煎服¶
降氣湯　治下部閉不通并治脚氣¶
　右取雚蒴根一把搗汁水和絞去滓强人服一升数¶
　数用之¶
<pb:KR3e0067_WYG_240-14a>¶
治脚氣(出本/草)¶
　右以猪肝切作生空心以薑醋進當微洩若先利勿¶
　用服¶
三香丸　治脚氣妨悶不下食痩弱腹痛¶
　　木香　㯽榔(各二/兩)鷄香　呉茱茰　當歸　陳橘¶
　　皮　訶梨勒皮　生薑(各一/兩半)¶
　右為細末煉蜜和丸如梧桐子大煎陳皮湯下三十¶
　丸¶
<pb:KR3e0067_WYG_240-14b>¶
蓯蓉牛膝丸　治脚氣¶
　　肉蓯蓉　川牛膝　天麻　木𤓰　枸杞子　黄¶
　　耆　真虎骨　青鹽(已上各/二兩)¶
　右都拌匀将前項浸藥酒入麵糊為丸如梧子大焙¶
　乾毎服三五十丸温酒白湯空心食前吞下¶
㯽蘓散　治脚氣初發服此藥去風温及損欝氣脉多¶
　服不傷人¶
　　香附子(半/兩)甘草(二/兩)陳皮　紫蘓(各三/錢)木𤓰(二錢/半)¶
<pb:KR3e0067_WYG_240-15a>¶
　右為粗末毎服五錢水一盞半或加生薑五片煎七¶
　分空心食前服如大便秘滯加大黄㯽榔各二錢半¶
　一方薑葱煎服¶
黒豆煎膏(出聖濟/總録)治脚氣¶
　　黒豆(五/升)桑白皮(剉五/兩)羗活　蒺䔧子　海桐皮¶
　　呉茱茰(各半/兩)¶
　右取煎汁外搗羅為末入煎汁中以文武火煎成膏¶
　毎服一匙頭温酒化下空心食前服¶
<pb:KR3e0067_WYG_240-15b>¶
加减㯽榔湯　治一切脚氣痛順氣防壅一方無香附¶
　子足痛而熱者加地骨皮煎脚氣名曰壅疾貴乎踈¶
　　㯽榔　香附子　陳皮　蘓葉　木𤓰　甘草¶
　　五加皮¶
　右㕮咀毎服四錢水一盞半薑五片煎至八分去滓¶
　温服婦人脚氣多由血虚加當歸半兩室女脚氣多¶
　由血實加赤芍藥一兩半如大便秘結虚弱者加枳¶
　實壮盛者加大黄如脚痛不已復轉筋者加茱茰痰¶
<pb:KR3e0067_WYG_240-16a>¶
　逆或嘔者加半夏小便不通加木通脚痛大便不通¶
　者用此湯送下青木香丸亦可¶
木香丸　治脚氣¶
　　木香　全蝎(一/兩)白牽牛　黒牽牛(各半/兩)破故紙(半/兩)¶
　　(半生/半熟)¶
　右為末内木𤓰中九蒸九曝研爛為丸炒茴香鹽酒下¶
　三十丸食前服¶
黒錫丹(出加/直方)治虚老人脚氣上攻牙齦腫痛口舌生瘡¶
<pb:KR3e0067_WYG_240-16b>¶
　　沉香　葫蘆芭　附子　陽起石　肉桂　破故¶
　　紙　茴香　肉豆蔲　金鈴子(各一/兩)錫硫砂子(四/兩)¶
　右為末同砂子末酒和為丸如梧子大隂乾布袋摖¶
　令光瑩毎服四十粒空心薑鹽湯下¶
枳實大黄湯　醫學發明云昔有人體充肥脚氣始發¶
　頭面渾身肢莭微腫皆赤足脛赤腫痛不可忍不敢¶
　扶策手近皮膚其痛轉甚坐而復臥臥而復起晝夜¶
　苦楚難以名状乃北土髙寒故飲酒積乆傷脾不能¶
<pb:KR3e0067_WYG_240-17a>¶
　運化飲食不流之所致投以當歸枳實一兩二錢其¶
　痛减半再服腫痛悉除止有右手指微赤腫以三稜¶
　針刺於爪甲端多出黒血赤腫全去不数日因食温¶
　麵肢體覺痛宜服此藥¶
　　羗活　當歸身　枳實　大黄¶
　右㕮咀只作一服水一盞半煎至一盞去滓温服空¶
　心食前利下兩行痛止○夫脚氣之疾皆水濕之為¶
　也麵滋其温又添肢莭煩疼内經云風勝温羗活辛¶
<pb:KR3e0067_WYG_240-17b>¶
　温透闗莭故以為主血滯不行則痛當歸辛温散壅¶
　止痛枳實苦寒治痞消食故以為臣大黄苦寒以導¶
　麵之温熱治諸老血留結取其駿駛故以為使也¶
二仙散　治氣不足者因乆坐乆立隂濕之地坐卧當¶
　風醉脱靴鞋皆成脚氣若暑月乆立温熱欝蒸榮滯¶
　不和發熱冬月寒天氣冷或發麻疼痛悶亂晴隂並¶
　皆發富貴之家亦有此疾¶
　　蓬术　元胡索　蛤粉　陳皮　㯽榔末　生薑¶
<pb:KR3e0067_WYG_240-18a>¶
　　(切/)紫蘓　陳橘¶
　右為末毎服二錢焼黒豆五十粒以湯一盞生薑三¶
　片煎至五分去滓調前藥服¶
三和丸　專治脚氣¶
　　皂角　破故紙　黒牽牛　核桃肉¶
　右為末酒糊為丸如梧桐子大毎服五十丸温酒下¶
　木𤓰湯亦可¶
㯽榔湯　治脚氣少府監韓正彦暴得手足不舉諸醫¶
<pb:KR3e0067_WYG_240-18b>¶
　以風針灸臂揵不知痛孫兆作脚氣藥乃愈¶
　　㯽榔　石斛　黒牽牛　木𤓰¶
　右以水一大盞煎七分去滓稍熱服治脚氣衝心痛¶
　悶用童尿煎服治心患痛温酒調下¶
治脚氣(出本/草)¶
　右以鈎樟木作湯浴之¶
治脚氣(出本/草)¶
　右以毛蓼煎湯濯足¶
<pb:KR3e0067_WYG_240-19a>¶
曹公鍾乳丸　治脚氣乆虚脉来沉細宜補¶
　　煉成鍾乳粉(三/兩)石斛(二/兩)呉茱茰(二/分)萖絲子(炒二/兩)¶
　右除鍾乳粉外搗羅為末錬蜜和丸如梧桐子大毎¶
　服三錢食前以人參棗湯下如覺氣壅即服踈氣藥¶
　勿令太過¶
赤小豆煎方(出聖濟/總録)治脚氣¶
　　赤小豆(二升/半)杏仁　桑根白皮(剉各/一兩)生薑(切一/兩半)¶
　右搗篩以水三升煎至一升半去滓更入茱茰半分¶
<pb:KR3e0067_WYG_240-19b>¶
　蜀椒末半分再煎一兩沸冷如膏蜜収毎匙頭空心¶
　酒調服¶
木𤓰丸　治脚氣諸病¶
　　乳香(一/兩)甘菊花(一/兩)青鹽(二/錢)木瓜(一/枚)¶
　右先破木𤓰作兩瓣去穰並子入乳香等三味在内¶
　却以綿繫定於瓶中蒸令爛熟研細成膏丸如梧桐¶
　子大毎服五十丸温酒下日三服病甚者更加丸数¶
　服百日汗香為驗脚膝等疾并可服¶
<pb:KR3e0067_WYG_240-20a>¶
雙香散(出經驗/良方)治脚氣¶
　　香蘓散(五/錢)金鈴子(三/枚)木香(半/錢)¶
　右作一服水一盞半生薑三片棗一枚同煎至七分¶
　空心進二服¶
大安補散(出海/上方)治脚氣¶
　　大附子(一/个)桂末(一/錢)粉薑末(一/錢)¶
　右三味水二盞葱白三寸煎七分先喫葱白次服藥¶
　忌甘草十日¶
<pb:KR3e0067_WYG_240-20b>¶
千金散　治脚氣兼治腎臟風攻注膝¶
　右用連州甘遂懸掛紙籠中却切川芎作片子如焼¶
　爐香熏之焼川芎盡将甘遂為末量病人虚實毎以¶
　三四錢或一二錢用獖猪腰一對去筋膜糁藥於内¶
　以濕紙裹煨熟臨臥細嚼以温酒送下盡量飲至醉¶
　却以物擱起兩足至明取下惡物水数升以茴香末¶
　糝煑粥次服大安補散¶
烏頭丸(出海/上方)治脚氣¶
<pb:KR3e0067_WYG_240-21a>¶
　　黒牽牛　川五靈脂　大烏頭¶
　右生為末糊為丸如梧桐子大毎服三十丸空心食¶
　前鹽湯服或酒任下¶
木𤓰散　專治脚氣¶
　　乾木𤓰(一/兩)紫金皮(二/兩)香附子(三/兩)¶
　右為末毎服三錢空心鹽酒調下五日見效日三四¶
　服¶
椒囊(出海/上方)治脚氣¶
<pb:KR3e0067_WYG_240-21b>¶
　　僕丁酉嵗在臨安約婺州親戚呉寛夫泛湖是時¶
　　劇暑見其用火踏上置一布囊烘足叩其所以答¶
　　云某脚氣之疾近得一方用川椒二三斤實於踈¶
　　布囊中置火踏上跣足踏椒囊盖椒氣性熱辟去¶
　　寒濕氣言甚有理用之月餘亦漸見效庚子嵗在¶
　　淳安寛夫經過因問其疾云愈之已乆乃椒囊之¶
　　力也不特某用之效傳之数親知皆無恙也真竒¶
　　方壬寅再来臨安適於賓次中邂逅王成之時為¶
<pb:KR3e0067_WYG_240-22a>¶
　　都司見其用火踏亦有一布囊問之豈非椒乎云¶
　　又添破開㯽榔并熟艾各三之一且云果是甚妙¶
　　大抵足膝之病居下属隂又加寒濕隂益甚矣血¶
　　氣惟冷凝結非至熱不可除今用川椒椒性熱復¶
　　加以火蒸之自然寒濕去矣信乎處方之妙也¶
蒜酒　治初覺似有脚氣冝服¶
　　蒜(二/升)桃仁　䜴(一/升)¶
　右以生絹袋盛内净瓷甕中用好酒一斗浸宻封頭¶
<pb:KR3e0067_WYG_240-22b>¶
　春夏五日秋冬七日初服半盞加至一盞惟量飲之¶
　日三四服當令有酒色更入酒五升加好椒一二合¶
　用良¶
牽牛子散　治脚氣¶
　　甘遂　黒牽牛¶
　右為末以猪腰子去膜竹刀批開内藥於瓦瓶中煎¶
　熟用白酒調二錢中嚥腰子酒醒痛止¶
又方¶
<pb:KR3e0067_WYG_240-23a>¶
　右用蝦蟇藤一束暴乾為末用鹽及白酒一盞加水¶
　二盞先将藥末水調頻攪花謝却将前藥酒調開併¶
　作一服次用後藥¶
　　鳯尾草(四/錢)大黄(一錢/炒)¶
　右為末将二味和勻卧用時侵晨将魚鮓蘸藥末喫¶
　要飽候吐痰為度然後服後藥¶
　　前胡　麻黄　杏仁　桔梗　半夏　茯苓　甘¶
　　草　生薑¶
<pb:KR3e0067_WYG_240-23b>¶
　右為散加桑白皮水煎服之¶
乳香木𤓰丸　專治逺年近日脚氣¶
　　乳香　血竭¶
　右等分另研為細末用好木𤓰一个竹刀去皮心批¶
　取頂盖将末藥攪勻却用批下頂葢合續以麵裹之¶
　約半指厚於鍋内煮熟極爛為度連麵石臼内杵如¶
　泥丸如梧子大毎服三十丸漸加至四十丸空心温¶
　木𤓰湯送下乾物壓之忌動氣及生冷濕膩之物¶
<pb:KR3e0067_WYG_240-24a>¶
甘鱉散(出本/事方)治脚氣¶
　　連珠甘遂(一/兩)木鼈(去殻一雌一/雄取好者)¶
　右為末猪腰子二箇批開藥末一錢糁勻紙褁数重¶
　火煨熟放温五更初細嚼米湯下如左腿患則用左¶
　腰子右脚患則用右腰子藥末止須一錢○毗陵有¶
　姓馬人鬻酒宿患腎臟風一足發腫如瓠自腰以下¶
　鉅細通為一律痛不可忍卧欲轉側用兩人挾持方¶
　可動或者欲以刀尖批之予用此方合藥以服至五¶
<pb:KR3e0067_WYG_240-24b>¶
　更初細嚼米飲下至辰巳間下膿如水精者數升及明¶
　痛止腫退一月尚跛倚而行予再以赤烏散令塗貼¶
　其膝方愈後十年毗陵子率其子列拜以謝云向脚¶
　疾至今不復作并積年腎臟風亦已失去今速歩不¶
　難矣¶
治脚氣兼治頭風¶
　　香附子(一/兩)甘草(半/兩)¶
　右㕮咀毎服四錢水二盞帶鬚葱白五寸薑三片煎¶
<pb:KR3e0067_WYG_240-25a>¶
　至八分通口服頭風食後脚氣食前服¶
又方　治脚氣舉發立止¶
　　鷺鷥藤　蒼耳草子¶
　右酒浸一宿放火旁次早喫先以草藤焼水熏洗¶
治脚氣已經驗方¶
　　活鯽魚(一尾/去鱗)肥皂(一个/去子)¶
　右同鯽魚碎搗如泥𫝊於脚痛處用絹包之即愈¶
枳殻散　䟽導毒氣¶
<pb:KR3e0067_WYG_240-25b>¶
　　枳殻(製五/兩)甘草(炙一/兩半)¶
　右為末毎服二錢濃煎木𤓰湯調下如要快利便更¶
　加麻仁¶
仙靈丸　治脚氣乆不瘥冝服神效¶
　　葳靈仙(乾者/半斤)牛膝(半/斤)¶
　右為細末酒糊丸如梧子大毎服五十丸空心木𤓰¶
　酒下¶
牛膝酒　治脚氣冷著厚綿衣盖覆不覺暖者¶
<pb:KR3e0067_WYG_240-26a>¶
　　生牛膝　生地黄(各半/斤)¶
　右搗如泥作團以紙褁外更以黄泥固濟微火炙泥¶
　有裂處待乾即於地爐中灰火養半日漸漸灰火焼¶
　之加至火三斤焼一復時取出候冷去泥紙搗羅為¶
　散毎服五錢酒一盞半以瓷器煎七分和滓食前頓¶
　服之老小如意加之¶
仙术木𤓰丸　治脚氣蘓生瑩叟與楊梅卿云親曽得¶
　效¶
<pb:KR3e0067_WYG_240-26b>¶
　右用宣州大木𤓰三箇去皮切下盖剜了用青鹽六¶
　兩許放在三箇木𤓰内於飯甑上蒸三四次研爛先¶
　須以蒼术二斤米泔浸三日取出黒豆一升汲取長¶
　流河水攪净二味同煮以水乾為度去黒豆不用只¶
　将蒼术切作片焙乾再入白茯苓六兩同碾為細末¶
　却以研爛木𤓰為丸如梧子大毎服五十丸空心温¶
　好酒鹽湯送下一月有效¶
治脚氣¶
<pb:KR3e0067_WYG_240-27a>¶
　右用豉三斗蒸一石米下暴乾如是三上以酒五斗¶
　浸漬之七日去滓飲惟醉為佳酒内更以二斗米浸¶
　漬之飲如初¶
神授方　治脚氣神效¶
　右用木鱉子毎箇批作兩邉麩炒炒畢切碎再炒用¶
　楮皮帋滲盡油為度毎服一兩用肉桂一兩同為末¶
　合熱酒調服以醉為得盖覆得汗即愈一方名夢中¶
　神授方¶
<pb:KR3e0067_WYG_240-27b>¶
神效膏　治脚氣膝腫痛攣縮不可行¶
　右用不蛀皂角一挺灰火中煨去皮核為細末却入¶
　平胃散半帖米醋調敷腫痛處立效或有用者先以¶
　生鐡秤鎚煆紅淬米醋中以熱氣熏痛處少定再以¶
　萆麻子数粒研細貼脚心下然後傅藥蘓千之運幹¶
　染此疾親用之及傳他人皆驗得之於蕪湖轉般倉¶
　中一納米人¶
治脚氣¶
<pb:KR3e0067_WYG_240-28a>¶
　右用五積散毎服加㯽榔一枚切碎依法同煎服藥¶
　之後用被盖覆令腿股間少出汗為佳一方加木𤓰¶
　並呉茱茰煎如赤腫加大黄以利為度¶
治脚氣¶
　右用四味理中丸去人參増紅麯毎服二錢白湯㸃¶
　服或蜜丸亦得空心服神效¶
治脚氣¶
　右用木𤓰去瓤實以十華散同蒸候熟一處細研如¶
<pb:KR3e0067_WYG_240-28b>¶
　或覺爛即添散以丸得為度如梧桐子大毎服三十¶
　丸用温酒鹽湯下¶
治脚氣¶
　右用䜴酒浸以滓傅脚愈¶
治脚氣¶
　右用生附子一箇去皮碾細乾柿十枚去蒂不切以¶
　好無灰酒三升於砂石器或銀器内煮候酒乾取去¶
　即研爛蒸餅和令燥濕得所丸如梧桐子大毎服三¶
<pb:KR3e0067_WYG_240-29a>¶
　十丸於空心鹽酒下一方臨睡冷水下三十丸¶
烏藥酒　治脚氣發動鄉村無處問藥恃此效¶
　右用土烏藥即是矮樟樹根取如蘿蔔者不用鐡器¶
　亦不須過水乾漉布揩净用磁片刮屑収於磁器内¶
　盛如飲得酒一升或半升取出酒浸一宿次日空心¶
　時磁器熱湯上坐温服有麝香入少許尤妙一服即¶
　安妥無麝香多服後溏泄病去¶
治脚氣¶
<pb:KR3e0067_WYG_240-29b>¶
　右用赤小豆五合葫蘆一箇生薑一塊商陸根一條¶
　以水煮豆爛為度去滓細嚼豆子空心食之旋旋啜¶
　其汁嚥下腫立消便愈¶
桃紅散　治脚氣舉發立止¶
　右用帶莭蘓木不拘多少為細末毎服三五錢以水¶
　二盞煎至一盞半和滓空心熱服乾物壓之若進至¶
　三服至老不發¶
至驗方¶
<pb:KR3e0067_WYG_240-30a>¶
　右用續命湯須兩料候遍身得汗如續命湯香疾乃¶
　可去體有宜興王侍郎之孫為歸安縣尉三世並有¶
　此疾皆服之去根(方見中/風門)¶
治脚氣不問逺近¶
　右用紫蘓飲子加黒牽牛白芷破故紙木𤓰川練子¶
　一同煎吞騙馬丹¶
治一切氣及脚氣¶
　右取食鹽三升蒸候熱分裹布囊脚踏之令脚必熱¶
<pb:KR3e0067_WYG_240-30b>¶
　或又取食鹽和槐白皮蒸夜熨亦良¶
治脚氣¶
　右用赤小豆和鯉魚爛煮食之别有諸治具載在魚¶
　條中散氣去闗莭煩熱令人心孔開如止小便数菉¶
　豆赤豆皆可用暴利後氣滿不能食煮一頓服之即¶
　得愈¶
治脚氣¶
　右用孔子蘗二斤石斛五兩酒二斗浸服之¶
<pb:KR3e0067_WYG_240-31a>¶
治患脚氣¶
　右用良薑毎早任意頓食午後少食日晩不食如飢¶
　亦可食豉粥若暝不消欲致霍亂者即須以髙良薑¶
　一兩打碎以水三升煮取一升頓服盡即消待極飢¶
　時乃食一碗白粥其藥惟極飲之良若卒無良薑以¶
　母薑一兩代之以清酒一升煑令極熱和滓飲之雖¶
　是不及良薑亦有效矣¶
治脚氣¶
<pb:KR3e0067_WYG_240-31b>¶
　右用五積散三兩加荆芥五錢葱白五根熬湯先熏¶
　之後洗腫脚疼仍用膏藥貼之就以藥水烙痛處極¶
　其妙屢用有驗(五積散方/見感冒門)¶
治一切脚氣¶
　右用榖白皮五升炙勿取斑者有毒取水一斗半煮¶
　之取一升去滓煮米粥常食之¶
木瓜丹　治脚疼重不能逺行乆立常服補腎氣調血¶
　脉¶
<pb:KR3e0067_WYG_240-32a>¶
　右用宣州木𤓰一箇杜木𤓰大者亦可用取去穰膈¶
　旋切出盖子用好艾填在木𤓰内須滿實却用盖子¶
　上覆竹簽之放定飯甑上蒸爛次再入羌活一兩及¶
　獨活二兩附子半兩同炮為末先杵木𤓰令爛次下¶
　前藥末搗成膏丸如梧桐子大食前温酒或鹽湯下¶
　每三五十粒¶
治脚氣¶
　用蜈蚣瓢搗碎取汁刷之佳¶
<pb:KR3e0067_WYG_240-32b>¶
治脚氣¶
　右用紅豆擂爛用生薑汁熱調之敷痛䖏¶
治脚氣¶
　右用五積散去麻黄乾薑排風湯沉香附子湯及烏¶
　藥順氣散去麻黄乾薑酒浸数日為末如梧桐子許¶
　大毎服五六十丸温酒送下¶
治脚氣¶
　右用赤小豆南星末生薑汁調敷之¶
<pb:KR3e0067_WYG_240-33a>¶
烏麻酒¶
　右用烏麻五升微熬搗碎以酒一斗漬之一日隨量¶
　取飲之盡更作甚良¶
治脚氣¶
　右用生料五積散一貼蘓木半兩煎湯有顔色去滓¶
　浄即用蘓木水煎五積散加木𤓰米半兩木香一錢¶
　又爐香一錢入藥同煎食前服¶
全蝎地龍丸　專治脚氣¶
<pb:KR3e0067_WYG_240-33b>¶
　　殭蠶(半/兩)地龍(二/兩)全蝎(十四/枚)川山甲(半/兩)黒牛豆(二十/二粒)¶
　　赤足蜈蚣(一/條)草烏(半/兩)¶
　右為末糯米醋炙糊為丸如菉豆大日間毎服十五¶
　丸麝香酒送下臨卧時以壁土及香白芷為末冷水¶
　調敷疼處米醋尤妙吃罷如人行四五里後以荆芥¶
　湯煎茶喫一錢藥即行無忌¶
天門冬煎丸　治脚氣¶
　　生天門冬(三升/半)枸把根(三斗/半)酥(三/升)鹿髄(一/升)牛髓(一/升)¶
<pb:KR3e0067_WYG_240-34a>¶
　　生地黄(三升/半)¶
　右六味先将天門冬枸把地黄三味搗汁以水一石¶
　入大釡中煮取五斗三升却入鍋中重煎至一斗収¶
　入銅器中入後藥¶
　　桂(去粗/皮)白术　萎㽔　菖蒲　逺志　澤㵼　山¶
　　芋　人參　石斛　牛膝　杜仲　細辛　蔓荆¶
　　實　獨活　枳殻　芎藭　黄耆　肉蓯蓉　續¶
　　斷　狗脊　蓽&KR1082;　白芷　巴㦸天　五加皮根¶
<pb:KR3e0067_WYG_240-34b>¶
　　　覆盆子　陳橘皮　胡麻仁　大豆捲　白茯¶
　　苓(各二/兩)甘草　石楠葉　栢子仁(各一/兩)阿魏(十/兩)鹿¶
　　角膠(五/兩)薏苡仁(一/兩)蜀椒(一/兩)大棗(一百/枚)¶
　右三十七味為末内前三味煎中更入鹿髄牛髓酥¶
　等重湯煮攪勻可丸即丸如梧桐子大毎服二十丸¶
　空心温酒下加至四十丸此藥冝服於臈月王相日¶
　修合若小便澁去栢子仁加秦芄二兩地黄六兩若¶
　隂萎再加五味子二兩若頭風去栢子仁加菊花防¶
<pb:KR3e0067_WYG_240-35a>¶
　風各二兩若小便和隂氣弱去細辛加防風山茱茰¶
　各二兩若腹中冷去防風加乾薑二兩如臈月修合¶
　經夏至七月下旬即服之當於舎北入地深六尺填¶
　沙置藥沙中上加土覆之婦人如有舊患熱者冝服¶
　冷者不宜時服見效¶
治脚氣¶
　右用生香草連根煎湯薫洗¶
木𤓰散　治脚氣¶
<pb:KR3e0067_WYG_240-35b>¶
　　大腹皮　紫蘓　乾木瓜　甘草　木香　羌活¶
　右㕮咀分作三服毎服水二盞煎至一盞通口服¶
鹿茸煎方　治下元虚&KR0629;而受證者宜飲之¶
　右用鹿茸三錢焼灰為細末作一服好酒調空心時¶
　服五積散一兩加馬藺子荆芥子各五分水十升熬¶
　至数沸去滓以盆盛水先炙熱上金絲萬應膏藥貼¶
　緊在痛處腫䖏放脚在盆上如法安定蒸熏熱氣隨¶
　即用手拍蘸藥水趂熱於膏藥淋烙以熱為上如水¶
<pb:KR3e0067_WYG_240-36a>¶
　微温再以火上焼熱又熏又烙如此三五次則痛頓¶
　覺减矣其效如神後加五味流氣飲子服之或用木¶
　香流氣飲子方見諸氣門毎服四錢加木𤓰石菖蒲¶
　川牛膝乳香沒藥各一錢為一處令勻作一服以水¶
　二盞生薑五片棗一枚同煎至一盞去滓空心服滓¶
　渣再煎連進数服¶
犀角旋復花湯　治脚氣疾得之有漸或微覺疼痺或¶
　覺兩脛腫滿或行起澁弱或上下腹不仁或時冷熱¶
<pb:KR3e0067_WYG_240-36b>¶
　小便秘瀝喘息氣衝氣急欲死食嘔不下氣上逆者¶
　皆其候也若覺此證先與此藥¶
　　犀角　旋復花(各二/兩)橘皮　茯苓　生薑(各三/兩)大¶
　　棗(七/枚)香䜴(一/升)紫蘓莖葉(一/握)¶
　右㕮咀以水八升煮取二升七合分三服相去十里¶
　再服之以小便利為度一方若小便澁者加桑白皮¶
　炙剉二兩¶
又方(出聖濟/總録)治脚氣¶
<pb:KR3e0067_WYG_240-37a>¶
　　呉半夏(三/兩)生薑汁(二/升)¶
　右二味用水五升煑取二升去滓一服盡毎日一劑¶
　三劑必好禁羊肉餳¶
治脚氣初覺著脚¶
　右用香豉一升小便一升和漬少時令有稠色去滓¶
　至平旦空腹服日三未愈復作服以瘥為度¶
治氣滯風壅手臂脚膝疼痛¶
　右用酢糟裹之三兩易當瘥¶
<pb:KR3e0067_WYG_240-37b>¶
牛膝丸　治脚氣¶
　　草烏　荆芥　續斷　蓽薢　牛膝　破故紙¶
　　骨碎補　黒牽牛　香附子　當歸　川練子¶
　　何首烏　赤小豆　石楠葉　防風　芍藥　烏¶
　　藥　地黄　木𤓰¶
　右等分為末酒煮麵為丸毎服三十丸空心鹽酒湯¶
　下¶
三香散　治脚氣¶
<pb:KR3e0067_WYG_240-38a>¶
　　檀香　麝香　穿山甲　沒藥　白膠香　紅麯¶
　　川烏　全蝎¶
　右為末毎服二錢空心温酒調下¶
又方¶
　　小續命湯　石榴丸¶
　右入木瓜内蒸九次杵和成膏為丸毎服三十丸用¶
　木瓜湯調下¶
治脚氣痛入腹¶
<pb:KR3e0067_WYG_240-38b>¶
　右用杜仲烏藥同鷄子瓦磁中煮一日藥透取鷄子¶
　出切片蘸鹽煎散末服效¶
七聖散　治脚氣¶
　　平胃散　丁香平胃散　棗肉平胃散　木香勻¶
　　氣散　沉香降氣湯　復元通氣散　流氣飲(毎/服)¶
　　(一/貼)¶
　右用八角茴香麝香大蒜去心皮用火醋調麵火煨¶
　候蒜香熟取出蒜臼杵拌和前藥如梧子大用茶芽¶
<pb:KR3e0067_WYG_240-39a>¶
　與燈心同煎湯空心下一連三服頃刻移歩見效¶
敷貼脚氣藥¶
　　大㦸　茱茰　大黄　官桂¶
　右等分為細末酸醋調敷痛處¶
草烏丸　治脚氣¶
　　草烏(五兩/水浸)全蝎(五七/枚)¶
　右為細末煑清糊候冷入麝香少許為丸如梧桐子¶
　大毎服十丸空心温酒下極妙¶
<pb:KR3e0067_WYG_240-39b>¶
木𤓰敗毒散　治一切脚氣¶
　右用宣木瓜一枚無則尋常木𤓰亦可去穰入㕮咀¶
　以自合敗毒散實其中入酒調藥蒸熟将𤓰切片曝¶
　令乾同敗毒散入水煎空心服¶
平胃散　治脚氣¶
　用平胃散一貼入大蒜研爛服之有效¶
蒼芎千里飲　治乆近脚氣¶
　　蒼术　乾木𤓰　白芍藥　川芎　人參　枳殻¶
<pb:KR3e0067_WYG_240-40a>¶
　　　白茯苓　甘草　大黄　陳皮　半夏　桔梗¶
　　(各二/錢)前胡　乾葛　紫蘓　木香(各三/錢)¶
　右㕮咀毎服二錢水一椀半生薑七片煎至一椀去¶
　滓食前温服如服此藥先用大蒜三頭剥去皮洗浄¶
　擂細捻作餅子貼所患脚心外用絹帛傅之覺脚心¶
　微有蒜氣便温前藥頓服象守紀智立傳親見劉監¶
　稅用之取效¶
木𤓰散　治脚氣¶
<pb:KR3e0067_WYG_240-40b>¶
　　鷺鷥藤　木香　赤芍藥(各一/錢)¶
　右用香蘓散一帖同煎去滓服¶
四製丸　治脚氣¶
　　製蒼术(二兩乾木𤓰一兩/好酒一升煮乾)蒼术(一兩木𤓰一兩水/一升入鹽二兩煮)¶
　　(乾為/度)¶
　右用瓦器煮焙乾為末酒糊丸如梧子大空心温酒¶
　下三五十丸婦人醋湯下¶
牛膝湯　治脚氣有驗¶
<pb:KR3e0067_WYG_240-41a>¶
　　牛膝(一/斤)白茯苓　人參(各一/兩)當歸(半/兩)¶
　右為細末酒調服¶
又方　專治脚氣¶
　右用敗毒散加木𤓰煎服¶
加味火扻丸　治陽證脚氣¶
　　火扻草(九/斤)枯松枝(二/兩)石楠枝(一/斤)萆薢(半/兩)石膏(三/兩)¶
　右為末醋糊為丸毎服三十丸空心服¶
虎骨丸　治脚氣兩腿腫行歩艱難¶
<pb:KR3e0067_WYG_240-41b>¶
　　蒼术　防風　萆薢　杜仲(各三/兩)虎骨　金毛狗¶
　　脊(二兩/去毛)¶
　右件為細末酒煮麵糊為丸如梧子大毎服五十丸¶
　湯酒任下¶
石楠丸　治脚氣痛楚不可履地¶
　　石楠葉(一/兩)淡木𤓰(一/兩)烏藥(一/兩)續斷(一/兩)綿黄耆(一/兩)黒¶
　　狗脊(一/兩)地龍(一/兩)川烏(半/兩)¶
　右件為細末酒糊丸如梧桐子大毎服十丸加至二¶
<pb:KR3e0067_WYG_240-42a>¶
　十丸服乆加至三十丸空心食前温酒吞下如疼痛¶
　不堪忍者煎木𤓰湯下¶
寛筋丸　治風壅氣道不宣筋脉拘攣難以屈伸兼治¶
　脚氣疼痒¶
　　防風　荆芥　麻黄　乾木𤓰　獨活(各一/兩)牛膝¶
　　(半/兩)¶
　右剉碎用好酒浸二宿漉出焙乾為末草烏頭二兩¶
　黒豆一兩用水五碗煑令乾去豆薄切烏頭焙乾亦¶
<pb:KR3e0067_WYG_240-42b>¶
　為末和勻醋糊丸如梧桐子大毎服十丸漸漸加至¶
　二十丸温茶好酒食後服¶
蒼术羌活湯　治脚氣無力沉重¶
　　羌活(三/錢)防風根(一錢/半)柴胡(七分/半)升麻(一/錢)獨活(一/錢)葛¶
　　根(一/錢)熟甘草(半/錢)黄耆(二/錢)蒼术(一/錢)橘皮(六/分)縮砂皮(一/錢)¶
　　草豆蔲皮(半/錢)黄栢(半/錢)知母(二分/半)生甘草梢(半/錢)¶
　右分作二服水三盞煎至一盞去滓熱服¶
鐡角丸　治乆新脚氣膝脛腫痛脚心隠疼行歩艱難¶
<pb:KR3e0067_WYG_240-43a>¶
　或攻衝作瘡膿血不止¶
　　鐡角葳靈仙　黒牽牛　草烏頭　陳橘皮　金¶
　　鈴子¶
　右件各等分為細末酒煑麵糊為丸梧子大毎服十¶
　丸至十五丸空心用白湯送下以少㸃心壓之忌温¶
　麵並茶等物¶
加減小續命湯　治男子婦人脚氣¶
　　何首烏(四/兩)川牛膝(一/兩)草烏(半/兩)¶
<pb:KR3e0067_WYG_240-43b>¶
　右為細末先用木𤓰二箇好酒二升小鍋煮十分爛¶
　去皮穰研和前藥硬燥用煮木𤓰酒添搜丸梧子大¶
　毎服三四十丸酒下常服除根¶
芎仙丸　治乆新脚氣腿膝腫痛或攻注生瘡¶
　　川烏(十/兩)白芍藥(五/兩)葳靈仙(三/兩)¶
　右件為細末用蘿蔔自然汁打麵糊為丸如梧子大¶
　毎服五十丸再用蘿蔔自然汁少許同温酒半盞送¶
　下空心臨睡服忌茶¶
<pb:KR3e0067_WYG_240-44a>¶
療脚氣方¶
　　附子　甘草(各五/兩)¶
　右二味同細剉以水五斗煎取二斗半置盆中以板¶
　子濶三寸許横湯上共水面平脚踏板上以湯将脚¶
　浴水冷即休此湯得四五度用脚氣永除此方多驗¶
敗毒散　治三陽脛腫脚氣踝上赤痛寒熱徃来¶
　　人參　茯苓　甘草　前胡　川烏　羌活　獨¶
　　活　桔梗　柴胡　枳殻(各等/分)¶
<pb:KR3e0067_WYG_240-44b>¶
　右㕮咀薑薄荷煎熱服加蒼术熱多加大黄芒硝¶
行氣散　治血氣不和脚氣頻發不問冷熱及補藥云¶
　脚氣無補法者非也大䟽通¶
　　紫蘓　香附(各二/兩)陳皮(一/兩)甘草(半/兩)木𤓰　烏藥¶
　　㯽榔　蘓木　羌活　蒼术(各半/兩)¶
　右㕮咀薑葱煎熱服¶
推氣丸　治脚氣作吐飲食不進大便不通手心熱口¶
　舌燥¶
<pb:KR3e0067_WYG_240-45a>¶
　　大黄　枳實　青皮　㯽榔　黒牽牛(生各/一兩)麻仁¶
　　(一兩/半)¶
　右為末以麻仁碾為膏取藥末一兩同拌再碾用絹¶
　羅過去滓却将麻仁和入餘藥用不蛀皂角煑汁麵¶
　入汁作糊為丸如梧桐子大毎服四五十丸熟水下¶
　得利即止¶
順氣丸　治脚氣欲發大便先閉¶
　　大黄(五兩/半)車前子　㯽榔　麻仁　牛膝　郁李¶
<pb:KR3e0067_WYG_240-45b>¶
　　仁　兎絲子　山藥(各二/兩)防風　山茱茰　枳殻¶
　　獨活(各一/兩)¶
　右為末蜜丸如桐子大茶酒米湯任下此藥補益通¶
　利䟽風順氣如虚弱人難服推氣丸冝服順氣丸¶
烏白散　治脚氣發則脚骨痛苦甚者竒妙¶
　　草烏(四/兩)桑白皮(八/兩)¶
　右㕮咀水三升煮豆一升去滓好酒和藥水温服用¶
　瓦瓶忌鐡器¶
<pb:KR3e0067_WYG_240-46a>¶
李降兵部手集方　著此法云昔有人患脚氣服此得¶
　效(出風科/集驗方)¶
　右用赤小豆作袋置足下朝夕輾轉踐踏之其疾遂¶
　漸愈赤主丹毒¶
㯽榔丸　治脚氣攻衝腿膝腫痛¶
　　㯽榔　赤芍藥　白术　當歸　陳皮　青橘皮¶
　　　烏藥(上七味/各一兩)甘草(炙半/兩)¶
　右件搗細末麵糊為丸如梧桐子大毎服七十丸空¶
<pb:KR3e0067_WYG_240-46b>¶
　心食前熟水下¶
木𤓰丸　治脚氣極效¶
　　破故紙　川萆薢　乾木𤓰　杜仲　茯神　茴¶
　　香　川牛膝¶
　右為細末麵糊為丸如梧子大湯酒任下¶
全蝎丸　治脚氣¶
　　檀香(一/錢)麝香　川烏(各二/錢)沒藥　紅麯(五/錢)白膠香¶
　　(五/錢)穿山甲(三/錢)全蝎(一/錢)¶
<pb:KR3e0067_WYG_240-47a>¶
　右麵糊為丸毎服三十丸空心温酒下¶
烏靈丸　治男子脚氣不能伸屈及癱瘓手足不隨¶
　　烏草(一方/草烏)烏豆(各二兩用/好醋浸)葳靈仙(各一/兩)¶
　右並為末醋煮麵糊為丸如梧桐子大病上食後温¶
　酒吞下病下空心服十丸至二十丸¶
烏藥丸　治脚氣徹骨痛不能行履者不過三服見效¶
　　木鱉子　白芍藥　草烏　葳靈仙　北細辛¶
　　沒藥¶
<pb:KR3e0067_WYG_240-47b>¶
　右等分為末薄糊為丸如梧子大毎服七丸至十丸¶
　食後木𤓰湯下或酒下亦可以身上覺麻痺即是效¶
　或未效可添十五丸量虚實不可妄増丸数亦不可¶
　於食前服之有草烏頭在其間最忌服後以熱食物¶
　衝動烏頭毒則昏不知人矣¶
地黄湯(出朱氏/集驗方)治穿心脚氣¶
　　熟地黄(四/兩)川當歸(二/兩)芍藥　川牛膝　三柰子¶
　　杜仲(半/兩)¶
<pb:KR3e0067_WYG_240-48a>¶
　右㕮咀毎服三錢水一盞半煎至八分不時服¶
地仙丹　治男子婦人陽證脚氣痛¶
　　錢子地龍　五靈脂　天台芍藥　白膠香　葳¶
　　靈仙　木𤓰　赤小豆　黒豆　天仙藤　淮烏¶
　　　五加皮　木鱉子　蒼术　樹紅¶
　右等分為細末酒糊為丸如梧桐子大毎服七十丸¶
　空心鹽酒湯任下¶
鷄鳴散　治脚氣第一此藥不問男女皆可服如人感¶
<pb:KR3e0067_WYG_240-48b>¶
　風濕流注腿足痛不可忍用索懸吊呌聲不絶筋脉¶
　腫大¶
　　梹榔(七/枚)陳皮　木𤓰(各一/兩)呉茱茰(二/錢)桔梗(半/兩)生薑¶
　　(半/兩)紫蘓莖葉(三/錢)¶
　右為麄末分作八服隔宿用水三大盞慢火煎留碗¶
　半去滓留水二碗煎滓取一小碗兩次以酒煎汁相¶
　和安頓牀頭次日五更分二服只是冷服冬月畧温¶
　亦得服了用餅餌壓下如服不盡留次日漸漸喫亦¶
<pb:KR3e0067_WYG_240-49a>¶
　可服此藥天明大便當下一碗許黒糞水即是原腎¶
　家感寒濕毒氣下来也至早飯前後痛漸住只是放¶
　遲喫物候藥力過此藥不是空藥並無所忌¶
治脚氣流注四肢指莭腫痛不可屈伸法當先服搜風¶
　麻木之劑然後服此藥婦人尤宜¶
　　川烏　當歸　芍藥　附子¶
　右等分以薑十片煎空心服之¶
梹榔湯(出澹/寮方)治脚氣順風防壅¶
<pb:KR3e0067_WYG_240-49b>¶
　　梹榔　香附子　陳皮　紫蘓　木𤓰　五加皮¶
　　　甘草(炙各/一兩)¶
　右㕮咀毎服四錢水一盞半薑五片煎至八分去滓¶
　温服婦人脚氣多由血虚加當歸半兩室女脚氣多¶
　由血實加赤芍藥一兩半大便秘結虚弱者加枳實¶
　壮熱者加大黄並不拘時一方治脚氣衝心大便秘¶
　澁冝服三和散亦曽有人加杜仲烏藥春夏常服脚¶
　氣遂不復作亦妙方也¶
<pb:KR3e0067_WYG_240-50a>¶
治脚氣(出本/草方)¶
　右以巴㦸天兩半糯米同炒微轉色用大黄一兩剉¶
　碎炒同為末熟蜜為丸温米湯服五七十丸有人嗜¶
　飲酒日須五七盃後脚氣甚危或教以此方仍禁酒¶
　疾遂愈¶
治脚氣衝上小腹急硬¶
　右以田螺煮食之¶
脚氣丸　治一切脚膝沉重疼痛腫滿¶
<pb:KR3e0067_WYG_240-50b>¶
　　川烏(取末/五兩)木𤓰(二/枚)牛膝(七/錢)巴㦸(七/錢)青鹽(一/兩)肉蓯蓉¶
　　(一/兩)天麻(一/兩)防風(一兩/半)海桐皮(一兩/半)甘草　萆薢¶
　　金毛狗脊(半兩/去毛)¶
　右件先将木𤓰用竹刀切下盖子剜去子却填熟艾¶
　末令滿将盖子盖定用竹簽簽住入飯甑内蒸爛将¶
　烏頭末同木𤓰研勻次将藥為細末用和為丸如梧¶
　子大毎服三十丸至五十丸空心温酒送下一方兼¶
　治婦人産後脚軟行履不得筋骨疼痛加羗活乳香¶
<pb:KR3e0067_WYG_240-51a>¶
　沒藥三味各一兩¶
治閉結并脚氣方¶
　　大螺¶
　右一味搗用神驗饒醫熊産誠年五十五嵗病前後¶
　便閉不通五日腹脹如鼓同軰環視皆不能措力與¶
　西湖妙果僧慧月相善遣信邀致訣别月驚馳而徃¶
　過釣橋逄一異客風姿瀟洒出塵揖之曰方外髙士¶
　何孑孑走趨如此曰一善友患結勢不可療急欲徃¶
<pb:KR3e0067_WYG_240-51b>¶
　問客曰此易事也待奉施一藥即脱鞋入水探一大¶
　螺而出曰事濟矣持抵其家以鹽和生搗碎置病者¶
　臍下一寸二分用寛帛𦂳繋之仍辦濁器以須其通¶
　月未深以為然姑謝之熊昏不知人事妻子涕泣諸¶
　醫知無他䇿漫以試之曽未移席忽然暴下醫愧嘆¶
　而散月歸訪異人無所見矣熊後十六年乃終白石¶
　董守約以脚氣攻注為苦或教之搥数螺傅兩股上¶
　便覺冷氣趨下至足既而亦安¶
<pb:KR3e0067_WYG_240-52a>¶
療脚氣破冷氣痃癖¶
　右取鯉魚鱗用絹裹和魚煮羹熟後去鱗食之驗¶
治脚氣(出本/草)¶
　右以麋皮作鞋穿¶
治脚氣(出本/草)¶
　右以紅草為湯浸之¶
治脚氣(出本/草)¶
　右以枕材煮湯浴浸之¶
<pb:KR3e0067_WYG_240-52b>¶
治脚氣風氣諸惡氣¶
　右以鯉魚大者洗去泥開肚以椒末半兩切碎大蒜¶
　三兩顆内魚腹中縫合并和小豆一升煑之臨熟下¶
　白蘿蔔二五顆如指大切葱一握煮熟空腹食之并¶
　小豆等强飽盡食之至夜即洩氣無限三五日更一¶
　頓食并下一切惡氣¶
　¶
　普濟方卷二百四十¶
