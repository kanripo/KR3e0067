# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.059970
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR3e0067_WYG_150-1a>¶
欽定四庫全書¶
　普濟方卷一百五十一　明　周王朱橚　撰¶
　　時氣門¶
　　　時氣令不相染易論¶
凡時行温疫皆四時不正之氣感而病者長少率相似¶
病苟不辟除多致傳染宜有方術預為之防　又云此¶
病皆因歲時不和温涼失節人感乖候之氣而生病則¶
病氣轉相染易乃至滅門延及外人故須預服藥及為¶
<pb:KR3e0067_WYG_150-1b>¶
方術以治之¶
　　　方¶
麻黄散(出聖/惠方)　治時氣相染易者即須迴避將息飲食¶
　之類不得傳食但一受病全家不安有此相染¶
　　麻黄(去根/節)　桔梗(去蘆/頭)　桂心　乾薑(炮製/剉)¶
　　防風(去蘆/頭)　川大黄(剉碎微炒/各三分)　川烏頭(炮製去/皮臍)¶
　　吳茱萸(湯浸七遍/焙乾微炒)　川椒(去目及閉口者微/炒去汗各一分)¶
　右為散每服空心以温酒調下二錢¶
<pb:KR3e0067_WYG_150-2a>¶
烏頭散(出聖/惠方)　治時氣轉相染易不止¶
　　川烏頭(炮製去/皮臍)　獺肝(酒浸微炒/各一分)　川升麻¶
　　川大黄(剉碎/微炒)　川朴硝(細研各/三分)　龍腦(半分/細研)¶
　　柴胡(二分/去苗)¶
　右為散入龍腦朴硝同研令匀每服空心以温酒調¶
　下一錢¶
雄黄丸(出聖/惠方)　治時氣轉相染易乃至滅門傍至外人¶
　無有不著者¶
<pb:KR3e0067_WYG_150-2b>¶
　　雄黄(一兩/細研)　赤小豆(炒/熟)　丹參　鬼箭羽(各二/兩)¶
　右為末煉蜜和丸如梧桐子大每服空心以温水下¶
　五丸可與病人同牀傳衣不相染也¶
硃砂丸(出聖/惠方)　治時氣轉相染著延及外人不敢視者¶
　　硃砂(細研水/飛過)　雄黄(細研水/飛過)　赤小豆(炒熟各/二兩)¶
　　人參(去蘆/頭)　　鬼箭羽(各一/兩)¶
　右為末鍊蜜和丸如小豆大每服空心以温水下五¶
　丸可與病人同牀傳衣不相染也¶
<pb:KR3e0067_WYG_150-3a>¶
治時氣熱毒令不相染易(出聖/惠方)¶
　　豆豉(一/升)　伏龍肝(三研/細)　童子小便(三中/盞)¶
　右相和煎取一中盞半去滓分為三服每平旦一服¶
　令人不著瘴疫¶
治時氣温毒令不相染易(出聖/惠方)¶
　右於正月取東行桑根麄如指者長一寸以硃砂塗¶
　之懸於門上又令人帶之一方無硃砂¶
敗鼈㪚(出聖濟/總録)　辟時氣温疫令不相染¶
<pb:KR3e0067_WYG_150-3b>¶
　　敗鼈(酥炙/半兩)　梔子仁　大青　羚羊角(鎊/)¶
　　芍藥　馬牙硝　前胡(去/苗)　紫苑(去苗各/一分)¶
　右麄篩每服五錢以水一盞半煎至八分去滓温服¶
　食前服¶
絶瘴散(出聖濟/總錄)　辟時氣疫癘¶
　　麻黄(去/節)　桂(去麄/皮)　升麻　細辛(去苗/)¶
　　乾薑(炮/)　白术　附子(炮製去/皮臍)　防己¶
　　防風(去/叉)　桔梗　蜀椒(去目并閉/口炒出汗)芎藭¶
<pb:KR3e0067_WYG_150-4a>¶
　右為細末每服二錢空心温服酒調下一方用烏頭¶
赤小豆丸(出聖/惠方)　辟傷寒温疫瘴令不相染¶
　方見本門瘴疫類鬼箭羽丸同五味¶
治温疼氣(出本/草)¶
　以蚺蛇肉作鱠食之¶
辟癘方(出本/草)¶
　正月之節食五辛以辟癘氣服一日薑¶
辟温湯　辟時病温癘¶
<pb:KR3e0067_WYG_150-4b>¶
　　甘草　大黄(各二/兩)　皂莢(一錢並/生用)¶
　右細剉用水二&KR0678;煎至一盞去滓空心熱服至晚下¶
　惡物為效¶
眞珠散(一名辟温病散/出聖濟總録)　治辟温疫癘¶
　　眞珠(研/)　桂(去麄皮/各一分)　鷄子(二枚去殻炒/令黑色研)¶
　　貝母(去心/半兩)　杏仁(湯浸去皮尖/雙仁炒三分)¶
　右為末再同研匀歲旦温酒調下一錢若歲中人多¶
　病者可旦望服之如遇時行病即不拘時候效一方¶
<pb:KR3e0067_WYG_150-5a>¶
　無杏仁¶
羌活湯(出聖/惠方)　治時疫更相傳染宜預服但一切人間¶
　得病氣無有不著病已前宜喫此方¶
　　羌活(去蘆/頭)　桂(去麄/皮)　芎藭　牡丹皮¶
　　柴胡(去/苖)　桔梗(炒/)　升麻　荆芥穗¶
　　𤣥參　甘草(炙/剉)　麻黄(去根/節)　木香(各一/分)¶
　　吳茱萸(湯浸焙乾/炒一錢)　牽牛(炒半/兩)¶
　右麄擣篩每服五錢以水一盞半煎至八分去滓温¶
<pb:KR3e0067_WYG_150-5b>¶
　服不計時候¶
蒼耳散(出聖惠/總録)　治辟温疫癘¶
　　眞珠(研/)　桂(去麄皮/各一分)　鷄子(二枚去殻炒/令黑色研)¶
　用蒼耳重午日採暴乾三兩擣羅為散每服二錢空¶
　心井華水調下¶
辟時行瘟疫癘瘴(出千/金方)¶
　用蕪菁不限多少擣取汁立春後遇庚子日闔家大¶
　小各温服一二&KR0678;¶
<pb:KR3e0067_WYG_150-6a>¶
流金散(出千/金方)　辟瘟疫時氣¶
　方見本門瘴疫類雄黄㪚五味同¶
燒木法(出千便/良方)¶
　凡胃中暑熱時或久雨以蒼术合皂莢燒辟温疫邪¶
　温氣¶
辟温病(出本/草)¶
　用菘菜切如粟酒服方寸日三匕辟五年温¶
雌黄丸(出聖濟/總錄)　辟温疫去百惡¶
<pb:KR3e0067_WYG_150-6b>¶
　　雌黄(研/)　雄黄(研/)　龍骨　蝟皮　龜甲¶
　　鯪鯉甲(各二/兩)　虎骨　羖羊角(鎊/)　芎藭(各二/兩)¶
　　空青(半兩/研)　樗雞(七/枚)　眞珠(三兩/研)¶
　右為末再同研匀鎔蠟和丸如彈子大正旦户前燒¶
　一丸男女左右繫一丸於臂上遇時行亦依此用¶
辟温疫時氣塗傅(出千/金方)¶
　　雄黄(二兩/研)　丹砂(研/)　菖蒲(切/)　鬼臼(各一/兩)¶
　右為末同研匀以水調塗五心及額上鼻中耳門辟¶
<pb:KR3e0067_WYG_150-7a>¶
　温甚騐¶
辟温丸(出聖濟/總録)　治傷寒疫癘傳染及頭目昏重項膂¶
　拘急胷膈不通¶
　　𤣥參(炒五/兩)　蒼术(炒三/兩)　芎藭(炒/)　白芷(炒/)¶
　　羗活(去蘆頭/生用)　甘草(炙/剉)　烏頭(炮製去/臍各)¶
　　安息香(一/分)　龍腦　麝香(各半/分研)¶
　右除腦麝外搗羅為細末入腦麝拌匀粟米粥為丸¶
　彈子大隂乾紗袋盛安近火處每服一丸時疾生薑¶
<pb:KR3e0067_WYG_150-7b>¶
　蜜水磨下隂毒面青用熱水磨下¶
調中丸(出聖濟/總錄)　辟四時疫癘非節之氣¶
　　大黄(五兩/剉炒)　麻仁(别/研)　枳殻(去瓤/麩炒)　白茯苓(去黑/皮)¶
　　芍藥　前胡(去蘆/頭)　黄芩(去黒心/各一兩)¶
　右擣研為末煉蜜和丸如梧桐子大每服十五丸食¶
　後飲下微利為度日晩卧服之佳¶
屠蘇酒(一名屠蘇飲/出千金方)　嵗旦辟疫氣令人不染温病及¶
　傷寒¶
<pb:KR3e0067_WYG_150-8a>¶
　　大黄　　桔梗　蜀椒(各汁/五銖)　白术　桂心(各十/八銖)¶
　　烏頭(六/銖)　菝葜(&KR0114;二/銖)　一方用虎杖一兩一錢無菝葜¶
　右㕮咀絳袋盛以十二月晦日中懸沉井中令至泥¶
　正月朔日平曉出藥置酒中煎數沸於東向户中飲¶
　之屠蘇酒待三朝還滓置井中能仍嵗飲可世無病¶
　當家内外有井皆悉著藥辟温氣也一方有防風一¶
　兩¶
粉身散(出千/金方)　辟温病常用¶
<pb:KR3e0067_WYG_150-8b>¶
　　芎藭　白芷　藁本¶
　右研下篩内和米粉粉身¶
殺鬼燒藥方(出千/金方)　辟温氣¶
　　雄黄　　丹砂　雌黄(各一/斤)　羚羊角¶
　　蕪荑　虎骨　　鬼臼　鬼箭羽　野丈人¶
　　石長生　　猳猪屎　馬懸蹄(各三/兩)　菖蒲¶
　　青羊脂　　白术(各八/兩)　蜜蠟(八/升)¶
　右為末以蜜蠟和丸如彈子許朝暮及夜中户前微¶
<pb:KR3e0067_WYG_150-9a>¶
　火燒¶
虎杖頭殺鬼丸辟温方(出千/金方)¶
　　虎杖頭(五/兩)　硃砂　雄黄　雌黄(一兩/半)¶
　　鬼臼　白莢　蕪荑(各一/兩)¶
　右為末以蜜蠟和丸如彈子大絳袋盛繫臂上男左¶
　女右懸屋角晦望夜半中庭燒一丸¶
辟温殺鬼丸(出千/金方)　董百鬼惡氣¶
　　雄黄　雌黄(各二/兩)　羚羊角虎骨(各七/兩)¶
<pb:KR3e0067_WYG_150-9b>¶
　　龍骨　龜甲　鯪鯉甲　蝟皮(各三/兩)¶
　　樗頭(十五/枚)　空青　芎藭　眞珠(各五/兩)¶
　　東門上雞頭(一/兩)¶
　右為末羊蠟二十兩并和丸如彈子大正旦門户前¶
　燒一丸帶一丸男左女右辟百惡宿弔喪問疾家各¶
　呑一丸小豆大天隂大霧日燒一丸於牖前佳¶
赤散(出千/金方)　辟温疫氣傷寒及熱病¶
　　藜蘆　躑躅花(各一/兩)　牡丹皮　皂莢(各一兩/六錢)¶
<pb:KR3e0067_WYG_150-10a>¶
　　附子　桂心　真珠(各六/兩)　細辛　乾薑(各十/八銖)¶
　右為末内眞珠合治之分一方寸置絳囊中帶之男¶
　左女右著臂自随覺有病之時便以粟米大内著鼻¶
　中又酒服一錢覆取汗日三服當取一遍汗¶
斷温病令不相染著(出千/金方)¶
　以汲水瓶一長七寸温著病人卧席下良¶
又方(出千/金方)¶
　以䋲度所著户中壁屈即絶斷之¶
<pb:KR3e0067_WYG_150-10b>¶
主天行時氣鬼魅邪精等(出本/草)¶
　以瓶香燒之¶
治温病令不相染(出千/金方)¶
　用桃樹中蟲屎末之以水調服方寸匕¶
又方(出千/金方)¶
　用新布袋盛赤豆一升内井中三日出舉家服二七¶
　粒一方男十枚女二十枚¶
又方(出千/金方)¶
<pb:KR3e0067_WYG_150-11a>¶
　用松葉為末以酒服方寸匕日三服辟五年温¶
又方(出千/金方)¶
　常以七月七日合家男呑大豆七枚女呑小豆二七¶
　枚向日亦佳一方合家向日呑赤小豆二七枚¶
斷瘟疫轉相染著及至滅門延及外人無收視者(出千/金方)¶
　　赤小豆　鬼箭羽　鬼臼　雄黄(各二/兩)¶
　右為末以蜜和服如小豆一丸可與病人同床傳衣¶
治温病令不相染(出千/金方)¶
<pb:KR3e0067_WYG_150-11b>¶
　用新布袋盛大豆一升内井中一宿出服七枚一方用¶
　黑豆¶
治温疫(出千/金方)¶
　用藥子二枚末水服之¶
又方(名辟温方/出千金方)¶
　用白蜜和上色硃砂粉一兩以太歲日平旦大小勿¶
　食向東方立呑服三七丸如麻子勿令齒近之并七¶
　小枚投井中終身勿忘此法¶
<pb:KR3e0067_WYG_150-12a>¶
剛繁辟温病粉身散常用方¶
　　芎藭(四/兩)　藳本　逺志　白术(各四/兩)¶
　　米粉(一斗/研)¶
　右擣篩四物為散和米粉粉身若欲多時加藥增粉¶
　用之¶
干敷散(一名干散/出肘後方)　主辟瘟疫惡疾令不相染著氣方¶
　肘後作敷干抱朴子作敷下¶
　　附子(一枚一分/者炮製)　細辛　乾薑　麻子(研/)¶
<pb:KR3e0067_WYG_150-12b>¶
　　栢實(各一/分)¶
　右為散正旦舉家以井華水各服方寸匕服藥一日¶
　十年不病二日二十年不病三日三十年不病受師¶
　法但應三日服歲多病三日一服之忌猪肉¶
殺鬼丸(胡洽延/年方)¶
　　雄黄　硃砂(研/)　鬼臼　鬼督郵　雌黄¶
　　馬兜鈴　皂莢(炙/)　虎骨　阿魏　桃白皮¶
　　菖蒲　石流黄(研各/五兩)　甲香　白膠香(各一/兩)¶
<pb:KR3e0067_WYG_150-13a>¶
　　羚羊角屑　　　蠟蜜(八斤/煉)¶
　右擣篩十六味蠟蜜和丸如彈子大徃辟温處燒之¶
　殺鬼去惡若大疫家可燒并帶行忌生血物羊肉餳¶
治時疾疫(出肘/後方)¶
　用馬蹄末屑二兩絳囊帶之男左女右¶
蘇合香丸(出鮑/氏方)¶
　凡入温疫家先令開啓門户以大鍋盛水二斗於堂¶
　心用二十丸煎其香能散疫氣久病者各飲一甌後¶
<pb:KR3e0067_WYG_150-13b>¶
　醫者却入診視不致相染¶
辟時疫不相染方(出千便/良方)¶
　以冬至前後取沙牛膽將小顆黑豆著向内又不得¶
　傾膽水出任令滿以綿繫於當風處候乾收之若遇¶
　時疫動即朝起取膽内豆子七箇井華水服之即不¶
　相染或云服則明目兼療内障眼¶
辟妖法(出千便/良方)¶
　李畋該聞集云爆竹辟妖氣鄰人有仲叟家為&KR0034;所¶
<pb:KR3e0067_WYG_150-14a>¶
　祟擲瓦石開户牖不自安叟求禱之以佛經報謝而¶
　妖祟彌盛畋謂其叟曰翁日夜於庭落中若除夕爆¶
　竹數十竿叟然其言爆竹至晩寂然安遂伏¶
度瘴散(出肘/後方)　辟山瘴惡氣若有黑霧鬱勃及西南温¶
　風皆為疫癘之候¶
　　麻黄　椒(各五/分)　烏頭(三/分)　細辛¶
　　乾薑(各八/分)　防風　桔梗　桂¶
　右搗篩為末平旦酒服一錢研辟諸毒惡氣冒霧行¶
<pb:KR3e0067_WYG_150-14b>¶
　宜服¶
辟天行疫癘(出肘/後方)¶
　　雄黄　丹砂　巴豆　礬石　附子¶
　　乾薑¶
　右各等分搗為末蜜丸平旦向日呑一丸如胡麻子¶
　大九日止令無病¶
常用温病散(出肘/後方)¶
　　真珠　肉桂(各一/分)　貝母(𤎅/)　鷄子白(𤎅黄黑/各三分)¶
<pb:KR3e0067_WYG_150-15a>¶
　右擣為末嵗旦服方寸匕嵗中多病可用朔望服之¶
　有病即愈人服者當可大效一方有杏仁¶
趙煑膏方(出肘/後方)¶
　　大黄　附子　細辛　乾薑　桂(各一/兩)¶
　　巴豆(八十枚/去殻)¶
　右擣細苦酒漬之宿臘月猪膏二斤煎至三上三下¶
　絞去滓密器貯之初覺勃色便熱服如梧桐子大一¶
　丸不差又服亦可火灸以摩身體數百遍佳并治賊¶
<pb:KR3e0067_WYG_150-15b>¶
　風走逰皮膚並良可預合之一方椒一兩¶
單行方術(出肘/後方)¶
　用西南社中栢東南枝取暴乾為末服方寸匕立差¶
　一方酒服¶
又方(出肘/後方)¶
　取正月上寅日搗女青屑三角絳囊貯繫户上大吉¶
又方(出肘/後方)¶
　取正月朔望日及七日呑麻子大豆各二七枚投井¶
<pb:KR3e0067_WYG_150-16a>¶
　中又以附子二枚小豆七枚令女子投井中¶
又方(出肘/後方)¶
　取冬至日雄赤鷄作腊立春煑食盡勿分他人又正¶
　月一日取東行桑根大如指懸門户上又令帶之一¶
　方長七寸用丹塗¶
又方(出肘/後方)¶
　右埋鵲於門前¶
斷温病令不相染著(出肘/後方)¶
<pb:KR3e0067_WYG_150-16b>¶
　　取斷髪繩長七寸盜著病人卧席下¶
辟温疫邪濕氣(出本/草)¶
　以皂莢合蒼术燒之¶
又方(出聖/惠方)¶
　右熬豉雜米酒漬服之¶
又方(出肘/後方)¶
　　栢子仁　細辛　穄米　乾薑(三/分)　附子(一/分)¶
　右為末酒服方寸匕日服三服服十日¶
<pb:KR3e0067_WYG_150-17a>¶
又方(出肘/後方)¶
　用鯽魚密置户下勿令知之¶
又方(出肘/後方)¶
　用麥蘖和穄米乾薑又云麻子可作三種服之¶
治入瘟疫之家(出三/田方)¶
　以雄黄末濃塗兩鼻清油亦可嚼蒜亦可飲酒更佳¶
　即不傳染與病人同床亦不相染初洗面後及卧時¶
　㸃之凡病家自生惡氣聞之即入上泥丸遂㪚百脉¶
<pb:KR3e0067_WYG_150-17b>¶
　而成死病宜以紙撚探鼻嚏之為佳如以雄黄㸃鼻¶
　則自不聞氣并辟惡夢神良¶
剛繁大青消毒散　治天行三日外至七日不歇内熱¶
　令人更相染著¶
　　大青　乾葛　梔子(各四/兩)　香豉(八合𤎅/綿褁)¶
　　芒硝(三/兩)　生乾地黄(一升/切)¶
　右切以水五升煑諸藥味取二升五合去滓下芒硝¶
　分三服忌蕪荑酒蒜等物一方有石膏八兩¶
<pb:KR3e0067_WYG_150-18a>¶
務成子螢丸　主辟疾疫惡風氣百鬼虎狼蛇虺蠆諸¶
　毒五兵百病盜賊㓙害皆避之¶
　　螢火　鬼箭(削去/皮羽)　蒺藜(各一/兩)　雄黄¶
　　雌黄　礬石(二兩/)　羖羊角　　鍜竈灰¶
　　鐵錘柄(八銖燒黑/各二兩半)¶
　右搗篩為㪚以鷄子黄并丹雄鷄冠一具和之如杏¶
　仁大作三角絳囊盛五丸帶臂仍更掛户上¶
辟魔法(出千便/良方)¶
<pb:KR3e0067_WYG_150-18b>¶
　斗門方辟魔以雄黄一塊帶頭上妙¶
辟温疫(出本/草)¶
　以艾納香燒之¶
辟瘟疫(出本/草)¶
　以臘月鼠向正旦朝所居處埋之¶
去惡氣除病疫(出本/草)¶
　以兜木香燒之¶
去温氣(出本/草)¶
<pb:KR3e0067_WYG_150-19a>¶
　以臘月夜令人持椒井傍無與人語納椒井中温服¶
　此水¶
辟惡去瘟疫病(出本/草)¶
　以狐尾燒之或以雄狐屎燒之在木石上者是也¶
黄龍湯(出本/草)　療瘟病垂死¶
　以空甖塞口内糞倉中積年得汁其汁甚黑而苦服¶
　之欲死即差¶
主天行時氣宅舎怪異(出本/草)¶
<pb:KR3e0067_WYG_150-19b>¶
　降眞香並燒悉騐仙傳云燒之或引鶴降醮星辰燒¶
　此香甚為第一度籙燒之功力極驗¶
治瘟疫(出木/草)¶
　五月一日取塚上土及磚石以瓦器中盛埋之著門¶
　外階下合家不患時氣又正月朝早將物取塚頭古¶
　磚一塊懸大門斷一年無時疫¶
辟天行時疾(出本/草)¶
　取釣樟莖葉置門上¶
<pb:KR3e0067_WYG_150-20a>¶
辟瘟疫法¶
　用熬豉和白术浸酒常服之一方無术用白米¶
治斷瘟疫¶
　用上等硃砂一兩研以白蜜和丸如麻子大常以太¶
　嵗日平旦一家大小勿食諸物面向東立各呑三七¶
　丸永無疫氣¶
辟天行瘟病及蛇蟲¶
　可將預知子帶之¶
<pb:KR3e0067_WYG_150-20b>¶
驅瘟癘¶
　用豹皮寢之¶
　　　法¶
導引法(出聖濟/總録)　養生方云常以鷄鳴時心存日滚神¶
　名三遍辟百邪正鬼令人不病瘟¶
　　東海神名阿明　南海神名祝融¶
　　西海神名巨乘　北海神名禺强¶
　又存念心中氣赤肝氣青肺氣白脾氣黄腎氣黑氣岀¶
<pb:KR3e0067_WYG_150-21a>¶
　周其身又兼辟邪鬼欲辟衆邪百鬼常存心為炎斗¶
　煌煌光明則百病諸邪不敢干之可以入瘟疫之中¶
　　　時氣勞復論¶
夫時氣病新差血氣尚虚津液未復復以勞動便成病¶
焉若言語思慮則勞傷於神梳頭澡洗則勞傷於力未¶
堪勞而强勞之則生熱熱氣既還入經絡復為病者名¶
曰勞復又病新差脾胃尚虚穀氣未復若食肥肉魚膾¶
餅棗栗之属則未能消化停積在於腸胃使脹滿結實¶
<pb:KR3e0067_WYG_150-21b>¶
因更發熱復為病者名曰食復病新差後但得食糜粥¶
寧少食令飢慎勿飽不得他有所食雖思之勿與之也¶
計日傳久可漸食羊肉白糜若美汁雉兔鹿肉不可食¶
及猪狗肉也新差後常卧愼勿早起梳頭洗面非但體¶
勞亦不可多言語用心使意勞復凡此皆令人勞復故¶
督郵顧子献得病已差未痊詣華敷視脉曰雖差尚虚¶
未得復陽氣不足愼勿勞事餘勞尚可女勞則死當吐¶
舌數寸其婦聞其夫差從百餘里來省之經宿交接中間¶
<pb:KR3e0067_WYG_150-22a>¶
三日發熱口噤臨死舌出數寸而死病新差未滿百日¶
氣力未平復而以房室者略無不死有士蓋正者病愈¶
後六十日已能行射獵以房室即過於向死者凡熱病¶
房室名為隂陽易之病皆難治多死近者有一士大夫¶
小得傷寒瘥已十餘日能乘馬行來自謂平復以房室¶
即小腹急痛手足拘攣而死凡時病差後未滿五日食¶
一切肉麵者更發又因時病差後新起飲酒及韮菜病¶
更發時病新差後食生魚鮓下利必不止時病新差食¶
<pb:KR3e0067_WYG_150-22b>¶
生菜令顔色終身平復時病所差汗解飲冷水者損心¶
胞令人虚不復時病新差食生棗及羊肉者必膈上作¶
熱蒸時病瘥食犬羊等肉者作骨中蒸熱時病新瘥食¶
魚肉與𤓰生菜令人身熱一作腫時病新差食蒜膾者¶
病發必致大困¶
　　　方¶
鼠矢湯　療患天行熱病差後勞復頭痛如初病者¶
　　雄鼠屎(三七枚熬/湯成下)　乾薑(二/兩)　梔子(十四/枚擘)¶
<pb:KR3e0067_WYG_150-23a>¶
　　葱白(一/升)　豉(八/合)¶
　右切以水三升煮取一升七合去滓内鼠屎末分温¶
　二服服别相去如人行六七里微汗内消不利忌如¶
　前法¶
枳實湯(出活/人書)　治患數日復勞復者¶
　　枳實(三枚/炙)　梔子(十四/枚擘)　葱白(切一/斤)¶
　　香豉(半/升)　　鼠屎(三/枚)¶
　右以水一斗煎至二升五合分温三服别去如人行¶
<pb:KR3e0067_WYG_150-23b>¶
　六七里進一服内消不利忌如藥法¶
人參散(出聖/惠方)　治時氣後勞復虚熱四肢沈重或半起¶
　半卧氣力虚羸宜服¶
　　人參(去蘆頭/一兩)　甘草(炙微赤/剉一兩)　石膏(二/兩)¶
　　赤茯苓(二/兩)　半夏(湯洗七遍/去滑一兩)　前胡(去蘆頭/一兩)¶
　　知母(一/兩)　黄芩(二/兩)　小麥(一/合)　竹葉(一/握)¶
　右細剉和匀每服半兩以水一大盞入薑三片煎至¶
　五分去滓不計時候温服¶
<pb:KR3e0067_WYG_150-24a>¶
鼈甲飲子(出聖/惠方)　治時氣後勞復發寒熱進退¶
　　鼈甲(塗醋炙令/黄去裙襴)　前胡(去蘆/頭)　人參(去蘆/頭)¶
　　甘草(炙微赤剉/各三分)　生薑(一/分)　豉心(一/分)¶
　　葱白(七/莖)　雄䑕糞(十四/枚)¶
　右細剉和匀每服半兩以水一大盞煎至五分去滓¶
　不計時候温服¶
梔子仁散(出聖/惠方)　治時氣後數日已解勞復發者宜服¶
　　梔子仁(一/兩)　葱白(十二/莖)　豉(一/合)　雄䑕糞(十四/枚)¶
<pb:KR3e0067_WYG_150-24b>¶
　　甘草(半兩炙/微赤挫)　麻黄(一兩去/根節)　枳殻(一兩麩炒/微黄去瓤)¶
　右㕮咀令匀每服半兩以水一大盞煎至五分去滓¶
　不計時候温服有微汗便愈¶
治時氣熱氣解後復發頭痛如初病者宜服此方(出聖/惠方)¶
　　雄䑕糞(三七枚/杵末)　石膏(二兩/細研)　葛根(二兩/剉)¶
　　梔子仁(半/兩)　葱白(七/莖)　豉(二/合)¶
　右細剉和匀每服半兩以水一大盞煎至五分去滓¶
　不計時候熱服未汗再服¶
<pb:KR3e0067_WYG_150-25a>¶
陳橘皮散(出聖/惠方)　治時氣差後起早及食多勞復宜服¶
　　陳橘皮(一兩湯浸/去白釀焙)　甘草(半兩炙/微赤挫)¶
　　雄䑕糞(一/兩)　豉(一/合)　㯽榔(一/兩)¶
　右為末每服三錢以水一中盞煎至六分去滓不計¶
　時候温服¶
豉心散(出聖/惠方)　治時氣後飲食過多脉候實數復發如¶
　初¶
　　豉心(二/合)　雄䑕糞(二七/枚)　白术(一/兩)¶
<pb:KR3e0067_WYG_150-25b>¶
　　川大黄(二兩剉/碎微炒)　梔子仁(一/兩)　木通(二兩/剉)¶
　右為散每服三錢以水一中盞入生薑半分煎至六¶
　分去滓不計時候温服¶
蘆根飲子(出聖/惠方)　治時氣病差後勞復發熱嘔吐不下¶
　食¶
　　蘆根(二/兩)　竹茹(二/兩)　人參(二兩去/蘆頭)　生薑(二/兩)¶
　　石膏(四兩/細研)　陳皮(一兩湯浸/去白瓤)¶
　右剉和匀每服半兩以水一大盞煎至五分去滓不¶
<pb:KR3e0067_WYG_150-26a>¶
　計時候温服¶
䑕矢湯(出聖/惠方)　治天行勞復兼治時氣後勞復身體疼¶
　痛壯熱¶
　　雄䑕糞(五枚兩/頭尖去)　豉(半合外臺/作一升)¶
　　梔子仁(五枚外臺作/二十枚擘)　枳實(五枚麵炒黄外臺作殻/三枚中破一方用枳)¶
　右剉碎以水一大盞半煑取一盞去滓分温三服不¶
　計時候相次服外臺方五升水煮取二升四合分三¶
　服相去如人行十里久若覺大便澁加大黄三兩¶
<pb:KR3e0067_WYG_150-26b>¶
薄荷粥方(出聖/惠方)　治時氣勞復四肢煩疼宜服¶
　　薄荷(一/握)　阿膠(一兩杵碎/炒令黄燥)　川升麻(一/兩)¶
　　豉心(一/合)¶
　右細剉和匀以水兩椀煮去滓以粳作稀粥服厚覆¶
　取汗¶
治時氣新差起早勞復及飲食過多復發欲死(出聖/惠方)¶
　以鼈甲三兩醋塗炙令黄焦去裙襴搗羅為散每服¶
　三錢以粥飲調下不計時候服外臺方燒為末服方¶
<pb:KR3e0067_WYG_150-27a>¶
　寸匕忌莧菜¶
又方¶
　取所食物燒作灰細研每服以粥飲調下二錢¶
治天行差後勞發此病復發或因起動勞役或因飲食¶
　稍多或因言語過分或縁視聴不節或為動轉不常¶
　皆成此復若復甚者乃至不救劇於初得病時不可¶
　以復發而生輕易勞復狀一如傷寒初有如此者冝¶
　合葱白等七味飲服之漸覆取汗¶
<pb:KR3e0067_WYG_150-27b>¶
　　葱白連鬚(切一/升)　乾葛(切六/合)　新豉(一合/紙褁)¶
　　生薑(切二/合)　生麥門冬(去心/六合)　乾地黄(六/合)¶
　　勞水(八升此水以扚/揚之一千過)¶
　右藥用勞水煎之三分減二去滓分温三服相次如¶
　人行八九里如覺欲汗漸覆之與傷寒無異¶
又依前葱白等七味飲服之得可但遇寒温將息以取¶
　安稳若不覺可宜合萎㽔等五味飲子服之¶
　　萎㽔(五兩/切)　葱白(切一/斤)豉心(一升/綿褁)¶
<pb:KR3e0067_WYG_150-28a>¶
　　粳米(三合/碎研)　雄䑕屎(七枚/末)¶
　右藥以水七升煮取汁去滓内粳米屑煮米爛訖内¶
　䑕屎末攪匀頓服覆被安卧取汗差¶
治天行病差後凖常合漸健能行履遂過限不堪起動體¶
　氣虚羸每覺頭痛唇口乾乍寒乍熱發作有時或雖¶
　能行動運轉然每作時節有前狀者名天行不了有¶
　此宜合地骨白皮等五味飲子白薇等十味丸方細¶
　服之¶
<pb:KR3e0067_WYG_150-28b>¶
　　地骨白皮(三/兩)　白蜜(三/合)　知母(三/兩)¶
　　麥門冬(五兩/去心)　竹瀝(一/升)¶
　右藥切知母以上和麥門冬然後以水六升煮取二¶
　升去滓内竹瀝蜜攪調分温三服相去如人行十里¶
　久如覺虚不能空服頓盡欲間食服亦佳兼主傷寒¶
又若服前地骨皮等五味飲子不可雖可不能全退宜¶
　合白薇等十味丸¶
　　白薇(三/兩)　知母(四/兩)　地骨皮(三/兩)　乾地黄(六/兩)¶
<pb:KR3e0067_WYG_150-29a>¶
　　麥門冬(五兩/去心)　甘草(四兩/炙)　蜀椒(三/兩)¶
　　萎蕤(三/兩)　橘皮(二/兩)　人參(三/兩)¶
　右藥細切合搗篩絹羅為散蜜和丸梧桐子大初服¶
　以飲下十五丸日再服稍加至三十丸服經三數日¶
　後自候腹中若覺熱則食前服如不能以空飲下藥¶
　宜合烏梅等四味飲下前丸忌菘菜海藻蕪荑等¶
烏梅散¶
　　烏梅(十/枚)　萎蕤(五/兩)　生薑(五/兩)　白蜜(一/合)¶
<pb:KR3e0067_WYG_150-29b>¶
　右切以水六升煮三味取二升去滓内白蜜攪調細¶
　用下前丸水冷煖以意斟酌縱不下丸但覺口乾渴¶
　則飲之¶
麻黄散　治温病差愈食復病¶
　　麻黄(十分/去節)　大黄(十五/分炙)　附子(一分/炮)¶
　　厚朴(二分/炙)　苦參(六/分)　　石膏(六分碎/綿褁)¶
　　烏頭(六分/炮)¶
　右七味搗篩以苦酒米汁和服方寸匕日三夜二服¶
<pb:KR3e0067_WYG_150-30a>¶
　　麻子(一/升)　豉(一升/綿褁)　牡䑕屎(七十/二枚)¶
　右三味以水五升煮取二升半分温三服立愈試之¶
　有神效¶
大黄丸¶
　　大黄(一兩蒸之/二斗米下)　巴豆(五十枚去/心皮熬)　桂心(二/分)¶
　　硝石(三分煮無者/以芒硝代之)　乾薑(二分/炮)¶
　右五味搗篩四味别搗巴豆令如泥令合和以蜜更¶
　搗二千杵丸如梧桐子壞一丸湯服之但熱在膈上¶
<pb:KR3e0067_WYG_150-30b>¶
　當吐膈下當利預作粥如服他吐下丸法服藥兩食¶
　頃不吐下以熱飲動之若不得吐下可更服一丸半¶
　此藥壯人可二丸此藥優於他吐下藥丸故冝大小不¶
　多冷粥解之若有瘡綿挺如指蜜和一丸塗挺頭旦¶
　内瘡中晡出之不瘥更作温病不得大便服之得下¶
　佳宿食不消亦服之飛户遁漿服半丸日一應須臾¶
　止心腹脹滿痛服一丸瘧者依發日宿勿食清晨服¶
　一丸若壯人服二丸得吐下忍飢過發時乃食婦人¶
<pb:KR3e0067_WYG_150-31a>¶
　産後血結中奔走起上下或絶産無子或月經不斷¶
　面目青黄服半丸小兒淋瀝寒熱臚脹大腹不欲食¶
　不生肌三四歲如麻子日服一丸六七嵗服二丸如此¶
　三十日心腹諸病差小兒半之愈大良忌野猪肉蘆¶
　笋生葱¶
治時氣病起諸勞復方(出肘/後方)¶
　用乾蘓葉一把水五升煮取二升盡服之無乾者生亦¶
　可用加生姜四兩豉一升¶
<pb:KR3e0067_WYG_150-31b>¶
又方(出肘/後方)¶
　用濃煮甘皮服之蘆根亦佳¶
竹葉湯治天行後寒熱牽勞下腹四肢沈重或一卧¶
　一起氣力羸弱¶
　　竹葉(一/把)　　小麥(一/升)　甘草(一兩/炙)　石膏(二兩/研)¶
　　茯苓(二/兩)　　半夏(一升洗/去滑)　前胡(二/兩)　知母(二/兩)¶
　　黄芩(二/兩)　　人參(二/兩)　生薑(四/兩)　大棗(三十/枚擘)¶
　右十二味切以水六升煮竹葉減四升去滓内藥煮¶
<pb:KR3e0067_WYG_150-32a>¶
　取三升分三服忌海藻菘菜醋物羊肉餳等物¶
勞多而復發方(出肘/後方)¶
　燒取篩末服方寸匕良¶
治時氣病起諸勞方(葛氏肘後/備急方)¶
　凡得病毒愈後百日之内禁食猪犬羊肉并腸血及¶
　肥鮮油膩乾魚則必大小痢下則不可復救又禁食¶
　胡蒜韮薤生菜蝦䱉等食此多致復發則難治又令¶
　到他年數發也¶
<pb:KR3e0067_WYG_150-32b>¶
　粉三升以暖水和服之厚覆取汗¶
治温病勞復及食勞(出本/草)¶
　以人屎燒灰酒服方寸匕¶
主天行勞復(出本/草)¶
　以故繳脚布洗汁飲帶垢者良¶
治温病食勞(出本/草)¶
　以杏仁五両酢二升煎取一升服之取汗差¶
治篤病新起早勞食飲多致復欲死方(出本/草)¶
<pb:KR3e0067_WYG_150-33a>¶
　用水服胡粉少許¶
治天行勞復¶
　以故膩頭布浸取汁煖服一方用頭上垢多時収者¶
治交接勞復卵腫腹中絞痛便欲死(出本/草)¶
　刮青竹皮一升以水三升煮五沸絞頓服¶
　　　時氣瘴疫¶
　　　方¶
茵陳散(出聖/惠方)　治時氣瘴疫頭痛壯熱心如火煎面目¶
<pb:KR3e0067_WYG_150-33b>¶
　黄黑四肢沉重不得睡卧¶
　　子芩　黄連(去鬚各/半兩)　秦艽(去/苖)　知母¶
　　川芒硝　土𤓰根　川大黄(剉碎/微炒)　茵陳¶
　　梔子仁(各一/兩)　大青　赤芍藥(各一/兩)¶
　右為散每服不計時候以新汲水調下三錢須臾便¶
　喫白粥飲半大盞以次喫葱茶一碗腹中稍覺轉動¶
　下利額上似微潤即以衣蓋取汗解差¶
硃砂散(出聖/惠方)　治時氣瘴疫辟毒¶
<pb:KR3e0067_WYG_150-34a>¶
　　硃砂(細/研)　川烏頭(炮製去皮/臍各二兩)　細辛¶
　　乾薑(炮製/剉)　躑躅花(酒拌炒/令乾)　白术¶
　　&KR0797;&KR0803;根(各半/兩)¶
　右為散每服不計時候以温酒調下二錢厚覆汗出¶
　差¶
老君神明白散(出聖/惠方)　治時氣瘴疫¶
　方見本門頭痛類五味同¶
時氣瘴疫諸方(出聖/惠方)¶
<pb:KR3e0067_WYG_150-34b>¶
　右以艾炙病人牀四角各一壯勿令知之¶
治温瘴(出本/草)　治寒熱發歇不定煩渴頭疼心躁¶
　用杜董枝葉搗爛以新酒浸絞汁服之吐出惡涎甚¶
　效¶
赤散方(出聖/惠方)　治時氣瘴疫¶
　　牡丹(一/兩)　細辛(半/兩)　皂莢(去黑皮塗醋炙/微黄去子一兩)¶
　　桂心　乾薑(炮製/剉)　附子(炮製去/皮臍)　真珠¶
　　躑躅花(醋拌炒令/乾各半兩)¶
<pb:KR3e0067_WYG_150-35a>¶
　右為散初覺頭强惡寒便以少許内鼻中吸之嚏為¶
　候相次以温酒調服二錢厚覆取汗愈¶
雄黄丸(出聖/惠方)　治時氣瘴疫消除惡氣鬼魅精邪等宜¶
　用¶
　　雄黄(細/研)　硃砂(細/研)　雌黄(細研各/五兩)　蒼术¶
　　虎頭骨　鬼督郵　鬼箭羽　羖羊角屑¶
　　鬼臼　馬蹄　川烏頭　蕪荑　菖蒲¶
　　白莢　芎藭　麝香(細研各/一兩)　天雄(一兩/半)¶
<pb:KR3e0067_WYG_150-35b>¶
　右為末都研令匀以蜜蠟一斤青羊脂三兩丸如彈¶
　子大晨昏燒一丸去萬鬼辟毒氣以綘袋子盛一丸¶
　帶之及懸於門户上¶
殺鬼丸(出聖/惠方)　治時氣瘴疫¶
　　虎頭骨　硃砂(細/研)　真珠末　雄黄(細/研)¶
　　曽青(細/研)　鬼臼　皂莢　桔梗(去蘆/頭)¶
　　芎藭　　蕪荑　白术　白芷　菖蒲¶
　　鬼箭羽　鬼督郵　藜蘆(去蘆/頭)　女青(各半/兩)¶
<pb:KR3e0067_WYG_150-36a>¶
　右為末都研令匀煉蜜和丸如彈子大男左女右以¶
　青囊帶一丸¶
犀角丸(出聖/惠方)　治時氣瘴疫百病¶
　　犀角屑　桂心　羚羊角屑　牛黄(細研/)¶
　　鬼臼　附子(炮製去/皮臍)　獺肝(微/炒)　麝香(細/研)¶
　　真珠末　雄黄(細研水/飛過)　硃砂(細研水飛/過各半兩)¶
　　巴豆(十粒去皮心研/紙褁壓去油)　蜈蚣(二枚/微炙)麝香¶
　　貝齒(二/兩)¶
<pb:KR3e0067_WYG_150-36b>¶
　右為末煉蜜和丸如梧桐子大每服不計時候以温¶
　水下五丸¶
安息香丸(一名雄/黄丸)　治時氣瘴疫(出聖/惠方)¶
　　安息香　雄黄(細研各/一兩)　硃砂¶
　　硫黄(細/研)　乾桃葉(各三/兩)¶
　右為末煉蜜和丸如彈子大時以一丸燒於所居之¶
　處仍亦宜用後方頓服之¶
治時氣瘴疫浴湯方(出聖/惠方)¶
<pb:KR3e0067_WYG_150-37a>¶
　　桃枝葉(十/兩)　白芷(三/兩)　栢葉(五/兩)¶
　右為散每服三兩煎湯浴之極良¶
虎頭丸(出聖/惠方)　治時氣瘴疫殺鬼除一切疫氣¶
　　虎頭骨(二/兩)　硃砂(細/研)　雄黄(細/研)¶
　　鬼臼　皂莢　蕪荑(各一/兩)¶
　右為末煉蜜和丸如彈子大以綘囊盛一丸懸臂上¶
　男左女右家中懸屋四角月朔望夜半中庭燒一丸¶
　晨起各人呑小豆大丸不致傳染一方有菖蒲藜蔞¶
<pb:KR3e0067_WYG_150-37b>¶
　無虎頭鬼臼皂角作散帶之¶
大黄膏(出聖/惠方)　治時氣瘴疫¶
　　川大黄(剉碎/微炒)　附子(炮製去/皮臍)　細辛¶
　　乾薑(炮製/剉)　川椒(去目及閉口/者微炒去汗)¶
　　桂心(各一/兩)　巴豆(三十枚去皮心/研紙褁壓去油)¶
　右細剉以醋浸一宿漉出用臘月猪膏二斤煎三上¶
　三下絞去滓密器盛之初覺不安便以熱酒服如梧¶
　桐子大一丸未差再服又水調三丸熱炙手以摩身¶
<pb:KR3e0067_WYG_150-38a>¶
　體數百遍并治賊風遊走皮膚¶
獺肝丸(出聖/惠方)　治時氣瘴疫骨熱煩悶¶
　　獺肝(二兩/微炒)　人參(去蘆/頭)　沙參(去蘆頭/各一兩)¶
　　鬼臼(去/毛)　苦參(剉/)　甘草(炙微赤剉/各半兩)¶
　右為末煉蜜和丸如梧桐子大每服以粥飲下二¶
　十丸¶
鬼臼丸(出聖/惠方)　治時瘴疫¶
　　鬼臼(去/毛)　雄黄(細研水飛/過各一兩)　龍腦(細/研)¶
<pb:KR3e0067_WYG_150-38b>¶
　　麝香(細研各/三錢)¶
　右為末煉蜜和丸如梧桐子大每服不計時候以人¶
　參湯下十丸¶
鬼箭羽丸(出聖/惠方)　治時氣瘴疫除辟毒氣¶
　　鬼箭羽　鬼臼(去毛各/一兩)　赤小豆(半合/炒熟)¶
　　硃砂(細研水/飛過)　甘草(炙微赤剉/各半兩)¶
　　雄黄(細研水飛/過半兩)¶
　右為末煉蜜和丸如豇豆大如已患者手掌中水調¶
<pb:KR3e0067_WYG_150-39a>¶
　一丸塗於口鼻上又於空腹温水下一丸如未染疾¶
　者但塗口鼻兼以皂囊盛一丸繫肘後亦宜服燒一¶
　丸忌羊血¶
雄黄散(一名二大/流金散)　治時氣瘴疫(出聖/惠方)¶
　　雄黄(細/研)　雌黄(細/研)　白礬　鬼箭羽(各一/兩)¶
　　羚羊角(二/兩)¶
　又為散入雄黄等研令匀以三角綘囊盛一兩帶心¶
　前并門户上又月旦以青布褁一錢中庭燒之辟瘴¶
<pb:KR3e0067_WYG_150-39b>¶
　疫病人亦燒一錢薰之即差一方不用羚羊角¶
彈鬼丸(出聖/惠方)　治時氣瘴疫¶
　　雄黄　硃砂(細/研)　川烏頭　䑕婦(各一/兩)¶
　　石膏(二/兩)¶
　右以正月建除日熱厭日亦得羅為末以白蠟五兩¶
　銅器中火上銷下藥攪令凝丸如楝實大以赤絹褁¶
　一丸男左女右帶之¶
驅邪散　治傷風¶
<pb:KR3e0067_WYG_150-40a>¶
　　蒼术(二兩米泔浸一宿/淨刮去皮微炒)　川芎(一/兩)　甘草(炙半/兩)¶
　右為細末每服二錢時常頭痛沸湯下稍甚薑棗或¶
　葱白煎七分連進三兩服微汗出即愈¶
刼勞散(出和/劑方)　治五勞七傷寒傷四時山嵐瘴瘧時行¶
　疫癘心神煩躁口苦舌乾增寒壯熱頭疼鼻塞腰脚¶
　酸倦背&KR0387;强急渾身疼痛¶
　　地骨皮(二/錢)　前胡(去蘆頭二/兩七錢)　川芎(二兩二/錢半)¶
　　桔梗(去蘆頭二/兩七錢)　甘草(三兩/六錢)　蒼术(米泔浸去皮/焙三兩二錢)¶
<pb:KR3e0067_WYG_150-40b>¶
　　麻黄(去根節/四錢半)　肉桂(去粗皮一/兩二錢半)　當歸(去蘆七兩/三錢半)¶
　　天僊藤(二兩/半)　石膏(九/錢)　香附子(炒去毛三/兩六錢)¶
　　荆芥(三兩七/錢去梗)　陳皮(去白一/兩三錢)　白芷(四錢/半)¶
　右為細末每服二錢水一盞烏梅半箇入鹽同煎服¶
　如要汗出加葱白薑一錢連進三服常服温鹽酒調¶
　熱湯㸃亦得¶
治温瘴疫久欲死不可差者(出本/草)¶
　取鷓鴣合毛熬酒漬服之生搗取汁服最良　嶺南¶
<pb:KR3e0067_WYG_150-41a>¶
　土人食之解野葛生金蛇茵等物毒¶
又方(出聖/惠方)¶
　　鮑魚頭(一枚燒/為灰)　赤小豆(半一/兩)¶
　右為散空心以温水調下半錢酒下亦得女用豆二¶
　七枚¶
又方(出聖/惠方)¶
　以炒豉一升和术一斤酒漬恒將服之¶
治瘴氣方(出千/金方)¶
<pb:KR3e0067_WYG_150-41b>¶
　　蒜(五枚并/皮研之)　䜴心(一/升)¶
　右以三歲男兒尿一升煮六沸去滓服之良¶
又方(出千/金方)¶
　以青竹茹二升水四升煮取三升分作三服¶
治患霧氣者(出千/金方)　心内煩悶少氣頭痛項急起則眼¶
　眩欲倒身微熱戰掉不安時復增寒口中欲吐吐則¶
　無物¶
　以新猪屎二升半内好酒三升攪令散以生布絞取¶
<pb:KR3e0067_WYG_150-42a>¶
　汁更以綿濾頓服之盡即地鋪煖卧覆盖前着火當¶
　汗出便細去上衣勿使身寒寒即不差㸔汗出自乾¶
　乃起愼風冷亦治瘧及風勞蠱毒等疾¶
真方不換金正氣散　治四時傷寒五種膈氣和脾胃¶
　止吐㵼温中下痰飲止腹痛滿呑酸噫痞噎塞乾嘔¶
　惡心内受寒温外感風邪身體沈重肢節酸疼頭昏¶
　鼻塞未分隂陽之間尤宜服之則氣自正而病自退¶
　及能止汗解山嵐瘴氣八般瘧疾遍身浮腫五勞七¶
<pb:KR3e0067_WYG_150-42b>¶
　傷或風氣所灌手足腫痛全不思飲食孕婦産前後¶
　皆可服餌又治癨亂吐㵼心腹疼痛脾氣虚弱臟腑¶
　時鳴小兒脾胃不和時氣諸疾及治四方不伏水土¶
　凡過嶺南此藥不可闕(出和/劑方)¶
　　藿香　厚朴(薑汁/製)　陳皮(去/白)　蒼术(浸/炒)¶
　　半夏　甘草(炒/)　　川芎(以上各/一兩)¶
　右㕮咀如法修製每服五錢水一盞半生薑三片棗¶
　二枚同煎至八分去滓温服再煎不拘時候如出汗¶
<pb:KR3e0067_WYG_150-43a>¶
　加䓤白煎若酒後得證加乾薑煎小腹疼加炒小茴¶
　香煎心疼加𤣥胡索煎如隂證手足微冷大便虚加¶
　丁香乾葛薑同煎食後得證加香附子淡豆豉煎口¶
　吐酸水氣聞食臭因大便閉腹痛者可用感應丸一¶
　定自丸如粟米大作一服或脾積七十為丸服藥煎¶
　水送下去臟腑一二行温稀粥阻住㵼痢加肉荳䓻¶
　煎¶
一方¶
<pb:KR3e0067_WYG_150-43b>¶
　鄉村無藥處薑葱豆䜴煎湯熱服被蓋汗出即愈無¶
　汗再服汗後避風半日¶
度瘴發汗青散(出千/金方)　治傷寒嫩色惡寒發熱頭疼項¶
　强體疼¶
　　麻黄(三兩/半)　桔梗　細辛　吳茱萸　防風¶
　　白术(各一/兩)　烏頭　乾薑　蜀椒　桂心(各一兩/六錢)¶
　右搗篩温酒服方寸匕温覆取汗止若不得汗汗少¶
　不解復服如法若得汗足如故頭疼發熱此為内實¶
<pb:KR3e0067_WYG_150-44a>¶
　當服駃豉丸若雚氏丸如得頭重者可以二大豆許内¶
　鼻孔中覺癢涕出一日可三四度必愈兼辟時行病¶
升麻消毒散(出德生/堂方)　專治天行瘟疫毒氣上攻頭目¶
　耳項俱腫等證其證因傷寒感冐瘟疫不正天行毒¶
　氣成大頭之病增寒壯熱先從耳前後微腫疼痛逐¶
　漸發腫連咽喉頭項赤腫名曰大頭風又名洗頭雷¶
　風等風腫病者形貌變異大頭大如栲栳其病傳染¶
　諸人如醫卜僧道切不可貪財恐藥染疾患者之家¶
<pb:KR3e0067_WYG_150-44b>¶
　亦當戒慎如瘟疫與小兒痘瘡證避忌不得煎灼燒¶
　炙魚肉及房色血糞厭穢宜潔淨房舎洒掃焚香禱¶
　告神天祈福保安予初聞之頗似可笑留京都既久¶
　屢曽親見而存心正㕮咀水煎服若急汗熱服以薑¶
　投之若緩汗温服而不用湯投之也脉浮而不解者¶
　先急後緩脉沈而不解者先緩後急九味羌活湯不¶
　獨解利治雜病有神中風行經者加香附子中風秘¶
　塞者加大黄風熱濕并三者合而成痺等證各隨十二經¶
<pb:KR3e0067_WYG_150-45a>¶
　上下内外寒熱温涼四時六氣加減補㵼用之煉蜜¶
　作丸亦可加生地黄兩半治兩感傷寒如神用豆淋¶
　酒煎治破傷風¶
太陽經傳裏傷寒胸中有熱胃有邪氣傳陽明本也腹¶
　中痛欲嘔者熱在内也宜黄連湯¶
　　甘草　黄連　乾薑　人參(各七/錢半)　大棗(三/枚)¶
　右剉細每服五錢水煎服¶
發熱惡寒自汗脉緩發熱惡風無汗脉緩此二證易老¶
<pb:KR3e0067_WYG_150-45b>¶
　元用桂枝二麻黄一湯後亦改用九味羗活湯無論¶
　有汗無汗悉宜服之¶
治傷寒唇緊¶
　用鼈甲及頭燒灰作末傅之¶
治傷寒大熱悶心煩¶
　用槐木子燒存性為末酒服方寸匕¶
治汗不溜瘦却腰脚并耳聾¶
　用荆三稜米醋浸夏月浸四日冬月浸六日杵為末¶
<pb:KR3e0067_WYG_150-46a>¶
　醋湯調下三錢¶
治汗後迷亂者¶
　用敗扇燒為末和粉身上¶
　　　法¶
發汗法(出活/人書)¶
　凡發汗欲令手足俱周濈濈然一時許為佳不欲如¶
　水淋漓服湯中病即已不必盡劑然發汗須如常覆¶
　腰以上厚衣覆腰以下蓋腰以上淋漓而腰以下至¶
<pb:KR3e0067_WYG_150-46b>¶
　足心微潤病終不解凡發汗病證仍在者三日内可¶
　二三汗之令腰脚周遍為度¶
一法無藥處可用兩手指相交緊叩腦後風府穴向前¶
　禮百拜汗出自解(出神/效方)¶
　　葱白(爛研/二兩)　生薑(細切/一兩)　豉(一合/搗碎)　細茶末(二/錢)¶
　右先以水二盞煎葱并薑至一盞半次下豉煎少時¶
　即入茶末去滓頓服厚衣蓋覆取汗¶
茵陳丸治瘴氣時氣及黄病㾬瘧等方¶
<pb:KR3e0067_WYG_150-47a>¶
　　茵陳　梔子仁　鼈甲(炙/)　芒硝(各二/兩)¶
　　大黄(五/兩)　豉(五合熬/令香)　常山¶
　　杏仁(去皮尖雙仁/炒各三兩)　巴豆(一兩去/心皮熬)¶
　右搗篩蜜和為丸初得時氣三日内平旦飲服每服¶
　一丸如梧桐子大如人行十里久或吐或汗或利如¶
　不吐及不利不汗更服一丸五里久不吐利汗則以¶
　熱飲投之老小以意量減黄病痰癖時氣傷寒㾬瘧¶
　小兒驚熱欲發癎服之無不瘥者療瘴特神驗有人¶
<pb:KR3e0067_WYG_150-47b>¶
　赤白痢者服之亦差春初有宿熱依上法服之取¶
　吐利當年不憂熱病忌莧菜蘆笋野猪肉生葱生菜¶
一方(出肘/後方)　治時氣垂死破棺¶
　用大錢百文水一斗煮取八升内麝香當門子郁李¶
　子二味稍稍與飲至盡或汗或吐¶
和解散(出傳信/適用方)　治感風中暑感寒表裡未辨頭痛惡¶
　心發熱煩疼不進飲食常服正氣除寒邪辟瘟疫不¶
　問老小皆可服¶
<pb:KR3e0067_WYG_150-48a>¶
　　蒼术(洗/淨)　厚朴(製/)　桔梗(去蘆/頭)　甘草(炙/)¶
　　神麯(炒/)　麥蘖(炒/)　川芎　　陳皮(去白/炒)¶
　　赤茯苓(各四/兩)　藿香葉　柴胡(去蘆/頭)¶
　　當歸(洗/)　赤芍藥　半夏麯(各二/兩)前胡(洗去户/一兩)¶
　右為麄末每服四錢水一盞半薑三片棗一箇煎至¶
　七分去滓服不拘時候¶
桃葉湯(出本/草)　治辟瘟疫薰身法¶
　用水一石煮桃葉取七斗以厚鋪席自圍衣被蓋上¶
<pb:KR3e0067_WYG_150-48b>¶
　安桃葉湯於牀簀下乗熱自薰停少時當汗汗遍去¶
　湯待歇束粉之并炙大焦則愈陳廩邱蒸法經云連¶
　發汗不出者死者可蒸如中風法以問張苗苗曽有¶
　疲極汗出卧單簟中冷但苦寒倦四日凡八日過發¶
　汗不出燒地排葉蒸之則得大汗被中傅粉極燥便¶
　瘥後用此發汗得出蒸法者燒地良久掃除法大可¶
　以水洒取蠶沙若桃葉栢葉糠及麥麩皆趣用易得¶
　者牛馬糞亦可用但臭耳取桃葉欲落時可多收乾¶
<pb:KR3e0067_WYG_150-49a>¶
　之以此等物著處令厚二三寸布席坐上温覆用此¶
　汗出若過熱當審細消息大熱者重席汗出周身便¶
　止濕粉乏勿令過此法¶
治時氣瘴疫¶
　用栢木枝取社中西南上木東南枝不以多少暴乾¶
　擣羅為末以水調下一錢匕日三四服¶
去心腹煩熱天行瘟瘴¶
　以水磨陳家白藥服之¶
<pb:KR3e0067_WYG_150-49b>¶
　　　時氣疫癘論¶
夫人居天地之間稟氣於隂陽氣和則安氣盩則病故¶
一歲之内節氣不和寒暑乖候皆為疫癘之氣感而為¶
病故名疫癘其狀無問長少率皆相似俗又名天行其¶
病與時氣温熱等病相類治各隨其證以方制之又詩¶
曰四時疫癘㑹應難老幼調停摠一般夏責於心冬責¶
腎季脾秋肺與春肝又論云疫癘春感清升麻葛根湯¶
解肌湯夏感寒理中湯麝香湯半夏桂甘湯秋感熱¶
<pb:KR3e0067_WYG_150-50a>¶
白虎加蒼术湯發黄癉者茵陳五苓散冬感暖而病曰¶
冬温萎㽔湯四時通用敗毒散升麻菖根湯土無正行¶
因火而名當隨其症而取之¶
　　　方¶
牛黄七寶膏　治傷寒時疫熱毒暑病心胷痞塞或發¶
　黄斑狂躁迷悶及久經取轉不效温毒滯積潮熱¶
　　牛黄　龍腦　麝香(半/錢)　硃砂(二錢/半)¶
　　輕粉(以上/并研)　白麫(各半/兩)　寒水石(燒通赤/三兩半)¶
<pb:KR3e0067_WYG_150-50b>¶
　右同研匀滴水和作二十丸每服一丸澄清水化小¶
　兒半丸不拘時候¶
聖散子　治傷寒時行疫癘風温濕温不問隂陽兩感¶
　表裡未辨或外熱内寒外寒内熱頭項腰&KR0387;拘急痛發¶
　熱惡寒肢節疼痛嘔逆喘咳鼻塞身重及食飲生冷¶
　傷在胃脘滿悶腹肋脹痛心下結痞手足逆冷腸鳴¶
　泄㵼水穀不消時自汗出小便不利因觀東坡先生¶
　註述其功效不可勝言昔在杭州其年瘟疫大行滿¶
<pb:KR3e0067_WYG_150-51a>¶
　城人皆惡其病危篤不救每用聖散子不問隂陽兩¶
　感男女婦人狀至危篤連飲數次而汗出氣通連服¶
　取瘥藥性小熱而陽毒發狂之類入口便覺清涼此¶
　藥殆不可常理而論也若時疫流行不問老幼良賤¶
　各飲一盞則時氣百病不生真濟世衛生之寳也其¶
　方人巢君數世寶之治此疾百不失一余謫居黄州¶
　連歲大疫所全活者不可勝數巢君甚秘此方偶泄¶
　之以傳蘄水龎君時龎以醫聞世又善著書故以授¶
<pb:KR3e0067_WYG_150-51b>¶
　之且使巢君與此方同不朽也噎者氣停胸膈欲噯¶
　覆而聲不出聖散子主之加柿蒂煎¶
　　厚朴(去麄皮/薑製)　白术　防風(去蘆/頭)　澤㵼¶
　　吳茱萸(洗七/次)　附子(炮製去/皮臍)　藁本(去/圡)¶
　　高良薑　猪苓(去/皮)　藿香(去枝/土)　蒼术(一方作/𦭘术)¶
　　麻黄(去根/節)　細辛　芍藥　獨活(去蘆/頭)¶
　　半夏(洗七次/薑製)　茯苓(去/皮)　柴胡　枳殻(去瓤麩炒/各半兩)¶
　　甘草(炙一/兩)　草荳蔻仁(十箇/去皮)　石菖蒲(半/兩)¶
<pb:KR3e0067_WYG_150-52a>¶
　右為散每服四錢水一盞半煎取一盞去滓熱服不¶
　計時候取微汗即愈時氣不和空心飲之辟邪疫¶
香蘇散　治四時瘟疫傷寒一應大人小兒初感風寒¶
　隂陽未分傷寒傷風傷濕傷食皆可服頭痛發熱惡¶
　寒腰脊疼痛心滿嘔逆中外諸邪所感¶
　　香附子(炒去/毛)　紫蘇(各四/兩)　甘草(一/兩)¶
　　陳皮(不去白/二兩)¶
　右為末每服三錢以水一盞煎至七分去滓熱服不¶
<pb:KR3e0067_WYG_150-52b>¶
　計時候日三次若作細末只服二錢入鹽㸃服一方¶
　有蒼术加沈香名沈香飲子頭痛加川芎白芷北細¶
　辛荆芥穗每服各半錢咳𠻳聲重痰多涕稠加半夏¶
　苦梗烏梅各半錢桑白皮七寸心疼加石膏半夏各¶
　半錢泄㵼木𤓰藿香各半錢傷濕自汗時行暴㵼生¶
　薑三片車前子一撮或用香附子陳皮各一兩以石¶
　器滴酒炒黄色為散煎服感濕日久腰脚疼行歩難¶
　酒煎服或濕氣久留脾疼身體手足倦怠腹脹滿或¶
<pb:KR3e0067_WYG_150-53a>¶
　有氣上衝有類虚損實非虚損此主之實積腹痛泄¶
　㵼䓤白二根烏梅一箇併呑服盧氏感應丸菉豆大¶
　三七粒方在諸風疾類脚氣每服㯽榔木𤓰大腹皮枳殻¶
　木香各少許鹽酒水煎空腹服感風宿食不化潮寒¶
　腹痛作瀉惡風四肢拘急生薑三片烏梅一箇葱白¶
　二根併服盧氏感應丸瘧疾桃栁枝七寸薤白二箇¶
　頭痛作惡加鹽少許男女冷氣加茱臾一撮食鹽少¶
　許婦人血氣加莪术茴香烏藥當歸所加量病人虚實增¶
<pb:KR3e0067_WYG_150-53b>¶
　减除香附子紫蘇加厚朴桔梗藳本各四兩名和解¶
　散乃平和之劑隨病用之嘗有白髪老人授此方與¶
　一富人家其家合施當大疫城中病者皆愈其後疫¶
　鬼問富人富人以實告鬼曰此方老教三人矣稽顙¶
　而退¶
聖僧散(出驗/良方)　治疫病氣及一切傷寒不拘輕重可用¶
　　香白芷(二/兩)　甘草(半兩並/生用)¶
　右為細末每服二錢薑三片棗三枚葱白三寸水一¶
<pb:KR3e0067_WYG_150-54a>¶
　盞煎至八分熱服被蓋汗出即安良久又進一服以¶
　正邪氣¶
桂枝黄芩湯(出危/氏方)　治風疫脉浮數而頭項疼腰&KR0387;痛¶
　發熱惡風其證皆如太陽傷風但脉隂不弱相傳染¶
　為異耳¶
　　桂心(去/皮)　芍藥　黄芩(各半/兩)　甘草(炙一/兩)¶
　右為散每服五錢水一盞半薑三片棗一枚煎至八¶
　分去滓食前服¶
<pb:KR3e0067_WYG_150-54b>¶
沃雪湯(出三/因方)　治傷寒疫温濕疫熱疫山嵐瘴氣¶
　　蒼术　乾薑(炮/)　甘草(炙各/六兩)　防風¶
　　乾薑　厚朴(製/炮)　芍藥(各四/兩)¶
　右為散每服三錢半水二盞煎七分去滓服¶
十味芎蘇散(出永類/鈴方)　治四時瘟疫傷寒發熱頭痛大¶
　人小兒初感風寒皆可用之¶
　　川芎　紫蘇　乾葛　甘草　前胡(一方用/柴胡)¶
　　茯苓　半夏　枳殻　桔梗　陳皮¶
<pb:KR3e0067_WYG_150-55a>¶
　右等分㕮咀每服三錢水一盞生薑棗子煎去滓熱¶
　服取汗¶
神术散(出楊氏/家藏)　治四時傷寒瘟疫頭疼項强發熱憎¶
　寒身體疼痛傷寒鼻塞身重咳𠻳頭昏並治之¶
　　藁本(去/土)　羌活(去蘆/頭)　甘草(炙/)　香白芷¶
　　細辛(去葉/及土)　川芎(各一/兩)　蒼术(五兩米泔浸/一宿切炒)¶
　右為散每服三錢水一盞生薑三片葱白三寸煎七¶
　分温服不拘時候傷風鼻塞為末葱白茶清調下¶
<pb:KR3e0067_WYG_150-55b>¶
　一方無藁本一方蒼术半斤去皮川芎三兩藁本去¶
　苗圡洗三兩甘草炙二兩細辛去苗一兩¶
神授九一散(一名太乙/十神散)　治時氣冷暖不正瘟疫妄行¶
　人多疾病此藥不問隂陽兩感風寒濕痺並皆治之¶
　　川升麻　白芍藥　紫蘇葉　香附子¶
　　乾葛　香白芷　陳皮　青皮　甘草¶
　　川芎¶
　右等分為粗末每服三錢水一盞生薑三片煎至八¶
<pb:KR3e0067_WYG_150-56a>¶
　分去滓通口服不拘時候連進三服如發熱頭痛加¶
　連鬚葱白三寸同煎如中滿氣噎加枳殻數片産婦¶
　嬰兒老人皆可服以導引經絡不致變動其效如神¶
　此按皆可服不㵼¶
沃雪湯(出百一/選方)　解利四時傷寒時行瘟疫風濕隂陽¶
　兩感表證未解身體壯熱疼痛惡風聲重鼻塞頭痛¶
　四肢項頸煩倦又治太陽初冐寒邪此藥温和表&KR0187;¶
　順適隂陽老幼四時皆可服纔着此者連進二服立¶
<pb:KR3e0067_WYG_150-56b>¶
　瘥¶
　　蒼术(八兩/去皮)　厚朴(四兩/去皮)　當歸(洗/)　川芎¶
　　白芍藥　防風　橘皮(去/白)　葛根　甘草(各三/兩)¶
　右㕮咀每服三錢水一盞半煎至一盞去滓温服¶
救疫神方(出百一/選方)¶
　　黑豆(三合炒/令香熟)　甘草(二寸/炙黄)¶
　右以水二盞煎至一半時呷之四時瘟疫發腫者服¶
　無不效¶
<pb:KR3e0067_WYG_150-57a>¶
來蘇散(出和/劑方)　解利四時瘟疫傷寒身體壯熱頭痛憎¶
　寒項脊拘急渾身疼痛渴煩悶亂大小便澁嗜卧少¶
　力不思飲食及諸氣疼五勞七傷山嵐瘴瘧寒熱徃¶
　來等候並皆治之¶
　　柴胡(去蘆/頭)　甘草(炙/)　乾薑(各三/兩)¶
　　肉桂(去粗皮/不見火)　桔梗　防風　荆芥穗¶
　　五加皮(各一/兩)　芍藥(半/兩)　麻黄(去/節)¶
　　陳皮(去白皮/一兩半)　黄茋(蜜水浸/一分)¶
<pb:KR3e0067_WYG_150-57b>¶
　右為細末每服二錢水一盞薑三片同煎至八分熱¶
　服不拘時候¶
十神湯(出徳生/堂方)　治時令不正感風寒頭痛項强太陽¶
　經病微熱酒傷寒風濕瘴皆治之以此導引經絡不¶
　致變動其功效非淺¶
　　川芎　甘草(炙/)　麻黄(去根/節)　升麻(各四/兩)¶
　　乾葛(十四/兩)　赤芍藥　白芷　陳皮(去白/)¶
　　紫蘇葉　　香附子(去毛各/四兩)¶
<pb:KR3e0067_WYG_150-58a>¶
　右為細末每服三大錢水一盞薑五片煎至七分去¶
　滓熱服不拘時候如發熱頭痛加葱白三莖如中滿¶
　氣實加枳殻數片老小婦人皆可服¶
治瘟氣病欲死¶
　用苦參二兩以水二升煮取一升頓服之一方用酒¶
　煮飲之當吐則除諸毒病服之覆取汗皆愈¶
治天行¶
　以生牛蒡根擣取汁五大合空腹分為二服服訖取桑¶
<pb:KR3e0067_WYG_150-58b>¶
　葉一大把炙令黄水一升煮取五合去滓頓服暖覆¶
　取汗皆愈無葉用枝¶
治天時疫癘(出千/金方)¶
　以東行桃枝細剉煮之服佳一方月望日煮湯浴之¶
前胡湯治時行疫癘壯熱欬嗽痛心悶¶
　　前胡(去蘆/頭)　升麻　麥門冬(去心焙/各三分)¶
　　貝母(去/心)　紫苑(去苗/土)　杏仁(去皮尖雙仁/炒研各半兩)¶
　　甘草(炙一/分)　石膏(一兩/一分)¶
<pb:KR3e0067_WYG_150-59a>¶
　右為散每服三錢水一盞竹葉二七片煎至七分去¶
　滓不拘時候温服¶
麻黄湯　治時行疫癘病頭體熱渴躁百骨節疼痛¶
　　麻黄(去根/節)　葛根(剉各/一兩)　黄芩(去黒/心)¶
　　梔子仁　芍藥　杏仁(去皮尖雙仁/炒各三分)¶
　右麄搗篩每服五錢水一盞入豉五十粒同煎至七¶
　分去滓温服¶
葛根湯　治時行疫癘兼風熱目疼心中妨悶¶
<pb:KR3e0067_WYG_150-59b>¶
　　葛根(一/兩)　蔥白(一莖/切)　芍藥(三/分)　豉(半/合)¶
　右剉二味如麻豆大用水三盞煎至一盞半去滓分¶
　温二服¶
桂心湯　治時行疫癘病未經汗下體熱煩悶¶
　　桂心(去粗皮/三分)　芍藥(一/兩)　麻黄(去根/節)¶
　　杏仁(去皮尖雙/仁炒研)　黄芩(去黒/心)　甘草(炙各/半兩)¶
　右粗搗篩每服三錢匕水一盞生薑三片棗二枚煎¶
　至七分去滓温服¶
<pb:KR3e0067_WYG_150-60a>¶
沉香丸　治時行瘟疫惡氣熱毒攻心脅氣滿脹急及¶
　注忤鬼氣¶
　　沈香(剉/)　丁香　薰陸香(各半/兩)　犀角屑¶
　　升麻　木香　羚羊角屑　黄芩(去黒/心)¶
　　梔子仁(各三/分)　鬼臼(一/分)　麝香(研一/分)¶
　　芒硝　大黄(剉炒各/一兩)¶
　右搗研為末令匀煉蜜和丸如梧桐子大每服十丸¶
　至二十丸米飲下¶
<pb:KR3e0067_WYG_150-60b>¶
烏頭赤散　治天行疫氣病¶
　　烏頭(一兩/半)　皂(半/兩)　雄黄　細辛　桔梗¶
　右搗篩漬酒或井花水下刀圭二不知稍増以知為¶
　度除時氣疫病若牛馬畜中疫亦可與方寸匕人始¶
　得病一日服一刀圭取兩大豆許吹著兩鼻孔中¶
雄黄散(出千/金方)　漢建炎二年太歲在酉疫氣流行死者¶
　極衆即有書生丁季迴從蜀青城山來東過南陽從¶
　西市門入見患疫癘者頗多遂于囊中出藥人各惠¶
<pb:KR3e0067_WYG_150-61a>¶
　之丸靈藥霑唇疾無不差市中疫鬼類百餘見書生¶
　施藥悉皆驚怖而走乃有鬼王見書生謂有道法兼¶
　自施藥感衆鬼等奔走若是遂請書生欲求授其道¶
　法書生曰吾無道法乃囊中之藥呈於鬼王鬼王觀¶
　藥驚惶叩頭乞命而走此方藥帶之入山能辟虎狼¶
　蛇蟲入水能除水怪蛟蜃¶
　　雄黄　雌黄　曽青　鬼臼　珍珠　丹砂¶
　　虎頭骨　桔梗　白术　女青　芎藭¶
<pb:KR3e0067_WYG_150-61b>¶
　　白芷　鬼督郵　蕪荑　鬼箭羽　藜蘆¶
　　菖蒲　皂莢(各一/兩)¶
　右為末蜜和丸如彈子大絹袋盛男左女右帶之卒¶
　中及時疫呑如梧子一丸燒一丸彈子大户内¶
萎㽔湯(出千/金方)　温風之病脉隂陽俱浮汗出體重其息¶
　必喘其形狀不嘿但欲眠下之則小便必難發其汗¶
　則必讝語加燒針者則耳聾難言但吐下之則遺矢¶
　便知如此疾者宜服¶
<pb:KR3e0067_WYG_150-62a>¶
　　萎蕤　白薇　麻黄　獨活　杏仁¶
　　芎藭　甘草　青木香(各二/兩)　石膏(三/兩)¶
　右㕮咀以水八升煮取三升去滓分三服取汗若一¶
　寒一熱加朴硝一分及大黄三兩下之如無木香可¶
　用麝香一分小品方云萎㽔湯治冬温春月中風傷¶
　寒則發頭痛腦疼咽喉乾舌强肉痛心胸痞滿腰背¶
　强亦治風温¶
治時疫(出本/草)¶
<pb:KR3e0067_WYG_150-62b>¶
　以獺肉煮汁飲之¶
青蒿散(出鮑/氏方)¶
　　青蒿　石膏(等/分)¶
　右為散食前服¶
治病疫後服調理藥¶
　　人參　茯苓　白术　陳皮　甘草　半夏¶
　　黄茋　白芍藥　官桂　砂仁　香附子(各等/分)¶
　右水二盞薑五片煎至一盞食前服¶
<pb:KR3e0067_WYG_150-63a>¶
萎㽔湯治風温冬温春月中風傷寒發熱頭眩咽喉¶
　乾舌强胷中疼痛痞滿腰背拘急¶
　　葛根　甘草(炙/)　白薇　川芎　麻黄(去節浸/洗焙乾)¶
　　杏仁(去皮/尖)　𦍑活(各半/兩)　石膏(一兩/研)萎蕤(三/分)¶
　　青木香(一/兩)¶
　右為散每服五錢水一盞煎至五分去滓食前服木¶
　香冬月用一兩春月一兩半¶
冲和散(出危/氏方)　治寒温不節將理失宜乍暖脱衣甚熱¶
<pb:KR3e0067_WYG_150-63b>¶
　飲冷坐卧當風居處暴露風雨行路衝冒霜冷凌晨¶
　早起呼吸冷氣久晴暴暖忽變隂寒久雨積寒致生¶
　隂濕如此之類皆為邪癘侵傷肌膚入于腠理使行¶
　身體沈重肢節酸疼項背拘急頭目不清鼻塞聲重¶
　涕淚出氣壅上盛咽喉不利胷膈凝滯飲食不入凡¶
　此之證若不便行解利伏留經絡傳變不一此藥治¶
　之姜侍郎方其子處度宰清傳與趙舉倫貨之其家¶
　遂温飽¶
<pb:KR3e0067_WYG_150-64a>¶
　　蒼术(六兩/)　荆芥穗(二/兩)　甘草(一兩一/錢半)¶
　右為散每服三錢水一盞半煎至八分去滓熱服不¶
　拘時候并滓再煎纔覺傷寒及覺勞倦亦須服之不¶
　問虚實老幼悉皆治之¶
崔文行解散(出千/金方)　治時氣不和傷寒發熱者¶
　　桔梗　細辛(各四/兩)　白术(八/兩)　烏頭(一/斤)¶
　右搗篩若中傷寒服五錢匕覆取汗解若不覺汗少¶
　增之以汗為度若時氣不和旦服五錢匕辟惡氣欲¶
<pb:KR3e0067_WYG_150-64b>¶
　省病服一服皆酒服¶
川芎和解散　治表中風寒頭疼身倦壯熱惡寒老幼¶
　一切表証¶
　　淨蒼术(去皮剉碎/炒黄四兩)　藁本(去蘆一兩半/無以芎代)¶
　　甘草(炒半/兩)　防風(一/兩)¶
　右為粗末每服三四錢水二盞煎至七分去滓温服¶
　不拘時候兼治破傷風初覺及風寒濕痺腿脚痛重¶
　不能行或表證肢厥冷每服加乾薑三錢同煎¶
<pb:KR3e0067_WYG_150-65a>¶
𦍑活散(出傳信/通方)　治傷寒疫氣¶
　　羌活(一兩洗/切焙)　防風(洗切/焙)　牡丹皮(洗切/焙)¶
　　川芎(洗切/焙)　當歸(洗切焙/去蘆)　甘草(微炒五味/各半兩)¶
　右剉為散每服二錢水二盞薑三片煎至八分去滓¶
　不拘時候温服¶
人參養胃湯(出和/劑方)　治外感風寒内傷生冷增寒壯熱¶
　頭目昏疼肢體拘急不問風寒二證及内外之殊均¶
　可治療先用厚鋪蓋睡連進數服以薄粥湯佐之令¶
<pb:KR3e0067_WYG_150-65b>¶
　四肢微汗濈濈候汗乾徐徐去被謹避外風自然解¶
　散若原自有汗亦須潤和解或有餘熱以參蘇飲調¶
　之或尚頭疼則濃煎葱薑湯下聖餅子三證既除¶
　則不必服藥但節飲食適寒温自然平治兼能辟嵐¶
　瘴氣四時温疫常服尤佳¶
　　半夏(湯洗/七次)　厚朴(去粗皮/薑汁製)　蒼术(泔浸一宿切/炒各一兩)¶
　　藿葉(去/土)　草菓(去/殻)　茯苓(去黒/皮)　人參(各半/兩)¶
　　甘草(炙錢/半)　橘紅(七分/半)¶
<pb:KR3e0067_WYG_150-66a>¶
　右㕮咀每服五錢水一盞半生薑三片烏梅一箇煎至¶
　八分去滓熱服兼治飲食傷脾發為瘴瘧或中脘虚¶
　寒嘔逆惡心或寒瘧寒疫及惡寒並加附子是為十¶
　味不散金散一方熱盛加乾葛三分¶
林檎散(出和/劑方)　治傷寒及時疫癘頭痛項强壯熱惡寒¶
　腰背四肢拘急煩疼乾嘔逆煩渴¶
　　麻黄(去/節)　肉桂(去粗/皮)　蒼术(去/皮)　川大黄¶
　　乾葛　石膏　山梔子(去皮各/一兩半)　木通¶
<pb:KR3e0067_WYG_150-66b>¶
　　瞿麥　甘草　川芎(各一/兩)　　前胡¶
　　川烏頭(炮去/皮)　藿香(各半/兩)¶
　右為粗末每服二錢水一盞入林擒糝十糝數片新¶
　者亦得煎至七分去滓稍熱服不拘相次再服蓋覆¶
　汗出為度一方有當歸¶
柴胡石膏散(一名柴胡升/麻湯出劑方)　治時行瘟疫壯熱惡寒頭¶
　痛體疼鼻塞咽乾心胸煩滿寒熱徃來痰實欬𠻳¶
　涕唾稠粘¶
<pb:KR3e0067_WYG_150-67a>¶
　　赤芍藥　柴胡(去/苗)　石膏(研/)　前胡(去/苗)¶
　　乾葛(各五/十兩)　升麻(二十/五兩)　黄芩¶
　　桑白皮(各三十/七兩半)　荆芥穗(三十/七兩)¶
　右為粗末每服二錢水一盞薑三片豉十餘粒同煎¶
　七分去滓熱服小兒分三服更量大小加減不拘時¶
　候¶
玉屏風散(出人/存方)　治腠理不密易感風寒頭昏眩甚則¶
　痛項强肩背拘急噴嚏不已鼻流清涕接續不斷經乆¶
<pb:KR3e0067_WYG_150-67b>¶
　不愈氣虚人不宜發散常服效¶
　方見兩感傷寒門雜治類同三味黄茋湯¶
五積交加散(出永類/鈴方)　治内感風寒上膈藴熱及作痎¶
　瘧¶
　　生料五積散　人參敗毒散(二料各/等分)¶
　右和匀每服四錢水一盞薑五片棗三枚煎至七分¶
　温服無時¶
香芎散(出百一/選方)　治風傷感寒發散表邪¶
<pb:KR3e0067_WYG_150-68a>¶
　　香附子(炒去皮/六兩)　川芎(剉/)　藁本(去蘆/四兩)¶
　　橘皮(去白各/二兩)　　甘草(一兩/半炙)¶
　右為細末每服三錢水一盞生薑三片煎至七分温¶
　服無時¶
香芎散(出傳信/適用方)　治感寒風傷鼻塞頭痛及時行瘟疫¶
　老幼皆可服¶
　　香附子(炒去皮/六兩)　川芎　香白芷¶
　　甘草(炙各/二兩)　藿香葉(四/兩)　石膏(研如粉/三兩)¶
<pb:KR3e0067_WYG_150-68b>¶
　右同為細末每服一大錢熱茶調下不拘時候一方¶
　熱酒下¶
葱豉湯　治疫癘始得頭疼壯熱¶
　　葱白(二莖/細切)　䜴(一/合)　蜀椒(四十九粒去目/并閉口炒出汗)¶
　右粗搗篩以水三大盞煎至二盞去滓頓服汗出差¶
　未愈更煎服¶
七物赤散治傷寒辟毒氣疫病¶
　　丹砂(炮熱/研)　烏頭(炮製去皮/臍各二兩)　細辛(去苗/葉)¶
<pb:KR3e0067_WYG_150-69a>¶
　　羊躑躅　　乾薑(炮製/研)　白术(切炒各/一兩)¶
　　栝樓(一兩/半)¶
　右搗羅為散每服半錢匕温酒調服汗出解不解増¶
　至一錢匕¶
普濟消毒飲子(出誡/神方)　時毒治驗泰和二年先師以進¶
　納監濟源税時四月民多疫癘初増寒體重次傳頭¶
　面腫盛目不能開上喘咽喉不利舌乾口燥俗云大¶
　頭天行親戚不相訪問如藥之多不救張縣丞始亦¶
<pb:KR3e0067_WYG_150-69b>¶
　得此病至五六日醫以承氣加藍根下之稍緩翌日¶
　其病如故下之又緩終莫能愈漸至危篤或曰季明之留¶
　心於醫可請治之遂命診視具説其由先師曰夫身¶
　半以上天之氣也半身以下地之氣也此邪熱客於¶
　心肺間上攻頭目面為腫盛以承氣湯下之㵼胃中之¶
　實熱是誅罰無過殊不知毒氣結于上焦也遂處方¶
　用黄苓黄連味苦寒㵼心肺間熱以為君橘紅苦平¶
　𤣥參苦寒生甘草甘寒㵼火補氣以為臣連翹䑕粘¶
<pb:KR3e0067_WYG_150-70a>¶
　子薄荷葉苦辛平板藍根味苦寒馬勃白殭蚕味苦平¶
　散腫消毒定喘以為佐新升麻柴胡苦平行少陽陽¶
　明二經不得伸桔梗味辛温為舟楫不令下行共為¶
　細末半用湯調時時服之半蜜為丸噙化之服盡良¶
　愈因嘆曰徃者不可追來者猶可及凡他所有病者¶
　皆書方以貼之全活甚衆時人皆曰此方天人所制¶
　遂刋於石以傳永久¶
　　黄芩　黄連(各半/兩)　人參(三/錢)　橘紅(去/白)¶
<pb:KR3e0067_WYG_150-70b>¶
　　𤣥參　生甘草(各一/錢)　連翹　　黍粘子(三/錢)¶
　　板藍根　馬勃(各一/錢)　白殭蚕(炒七/分)¶
　　升麻(七/分)　柴胡(二/錢)　　桔梗(二/錢)¶
　右為細末服餌如前法或加防風薄荷川芎當歸身¶
　㕮咀如麻豆大每服五錢水二盞煎至一盞去滓稍¶
　熱時時服之食後如大便硬加酒煨大黄二錢或三¶
　錢以通利之腫勢甚者冝砭刺之¶
雙解散(出朱氏/集驗方)　解四時傷寒疫癘風温濕温不問隂¶
<pb:KR3e0067_WYG_150-71a>¶
　陽二證表裏未辨發熱惡寒頭疼項强腰背拘急肢¶
　節疼痛嘔吐喘𠻳鼻塞聲重目睛疼眩煩躁引飲徃¶
　來寒熱已經汗下病熱愈甚用藥錯誤壊證惡候及¶
　不伏水土山嵐氣瘧疾婦人血虚發熱凡室女小兒¶
　老人並宜用之¶
　　人參　白术　茯苓　升麻(各一/兩)　乾葛¶
　　白芍藥　甘草(各二/兩半)　陳皮(不去白/二兩)¶
　　香附子(炒去毛/二兩)　紫蘇葉(二兩/半)¶
<pb:KR3e0067_WYG_150-71b>¶
　右㕮咀每服三錢水一盞生薑五片棗二枚煎至七¶
　分通口服如要出汗加葱白三寸淡豉十四粒連投¶
　二三服畧以被覆汗出立效不拘時候如春夏加藁¶
　本白芷各一兩此藥乃四君子湯升麻湯香蘇散合¶
　為一四君子湯主氣升麻湯解肌散退熱解表香蘇¶
　散助二藥之表裏此藥性稍凉有熱者宜服之居南¶
　方瘴地或冬多愆陽當併服助效若體怯有寒及壊¶
　証已虚者恐亦難用大抵有虚寒人只服人參多亦¶
<pb:KR3e0067_WYG_150-72a>¶
　能助寒有虚熱人只服白术多亦能増熱此藥有乾¶
　葛升麻香附子之類性寒為多自當審之¶
加減參蘇飲(出後生/家室方)　治時氣瘟疫四時傷寒頭痛壯¶
　熱惡風無汗¶
　　香附子(一兩炒/去毛)　陳皮(一兩浸/去穰)　甘草(炙三/分)¶
　　紫蘇(一兩/去梗)　麻黄(一兩/去節)　蒼术(半兩清米泔浸/三宿去皮乾秤)¶
　　桔梗(一分去/蘆頭)¶
　右為粗末每服四錢水一盞煎至七分去滓温服不¶
<pb:KR3e0067_WYG_150-72b>¶
　拘時候¶
神應散(出朱氏/集驗方)　治四時瘟疫傷寒¶
　　茯苓　甘草　黄芩　地骨皮¶
　右各等分白水煎服不過數服而愈宣和間王煥疫¶
　疾神以王有隂德以此方授之¶
蒼术散(出朱氏/集驗方)　截四時傷寒瘟疫¶
　　蒼术(半斤/炒)　麻黄(一兩半/去節)　杏仁(二兩去/皮尖炒)¶
　　甘草(二兩/炙)¶
<pb:KR3e0067_WYG_150-73a>¶
　右為細末每服四錢沸湯調服不拘時候¶
升麻葛根湯(出經驗/良方)　治大人小兒時氣瘟疫頭痛發¶
　熱肢體煩疼及疹瘡疹已發疑貳之間並宜服之今¶
　人妄議升麻乾葛根有寒涼之性不宜服餌謹按本¶
　草升麻上品上藥味甘平解百毒辟瘟疫瘴癘邪氣¶
　治小兒風聲時氣熱疾風壅癰腫豆瘡鬼附啼泣葛¶
　根中品之上藥也味甘平主消渴身熱嘔吐療傷寒¶
　中風頭痛解肌發表出汗解酒毒芍藥味苦最平益¶
<pb:KR3e0067_WYG_150-73b>¶
　氣通順血脉强五臓補腎氣又能治風補勞甘草上¶
　品之藥也四者合和何寒之有故并述之¶
　　升麻　葛根　白芍藥　甘草(各等/分)¶
　右為粗末每服三四錢水一盞半煎至一盞去滓稍¶
　熱服日二三服以病身清涼為度小兒量歲數加減¶
　服一方加桂¶
順解散(出楊氏/家藏方)　解傷寒瘟疫身體壯熱頭疼項强四¶
　肢煩疼惡風無汗¶
<pb:KR3e0067_WYG_150-74a>¶
　　蒼术　麻黄(去節/等分)¶
　右㕮咀每服二錢水一盞入蔥白薑温服¶
栢枝湯(出經驗/良方)　治天氣不和瘟疫流行可預備之¶
　以栢樹東向葉乾搗為末或湯或酒服一錢神效¶
治天行時氣瘟疫(出本/草)¶
　以臘雪水温服之¶
解瘟病發熱(出本/草)¶
　取生葛搗汁飲之¶
<pb:KR3e0067_WYG_150-74b>¶
　　　時氣雜病¶
　　　方¶
梔子仁湯　治時氣頭面赤腫¶
　　鬰金　枳殻　升麻(各一/兩)梔子仁¶
　　牛蒡子　大黄(各一/兩)¶
　右為末每服三錢蜜水調下¶
葛根牛蒡子湯治時氣大頭病¶
　　葛根　管仲　甘草　鹽豉　牛蒡子(各一/兩)¶
<pb:KR3e0067_WYG_150-75a>¶
　右為細末每服三錢用水調下此疾近代患者傳染¶
　多致夭枉治之者少得方法只云大熱使然不知亦¶
　有虚實表裏治之者汗下吐不同大抵與傷寒頗類¶
　其中亦有可針鎌砭血射出者亦有日久而敗爛出¶
　膿者其間變易多端不可不愼所宜時候也¶
治大頭病兼治疫瘴方歌曰(出神/效方)¶
　人間治疫有僊方　一兩殭蚕三大黄¶
　薑汁為丸如彈大　芫花調蜜便清涼¶
<pb:KR3e0067_WYG_150-75b>¶
又方(出神/效方)¶
　以砭針刺腫處出血立效¶
治時氣(出神/效方)¶
　　馬牙硝　寒水石　黍粘子　鬼臼¶
　　川大黄　鬼箭草(各等/分)　腦子(少/許)¶
　右為細末用井花水調用鷄翎掃在腫處有風涼¶
　處坐¶
金露散治時氣熱毒¶
<pb:KR3e0067_WYG_150-76a>¶
　　黄蘖(一/兩)　白芨　白蘝　雄黄(各一/錢半)¶
　　寒水石(生一/兩半)¶
　右為細末無根水調以紙花子貼或刷亦妙¶
人參葛根湯　治時表不解壯熱惡寒¶
　　人參　乾薑(剉/)　白芍藥　桔梗(炒各/一兩)¶
　　甘草(炙/剉)　木香(各半/兩)　麻黄(去根節/一分)¶
　右粗篩每服三錢匕水一盞煎至七分去滓熱服併¶
　三兩服温覆出汗¶
<pb:KR3e0067_WYG_150-76b>¶
資壽清膈湯(一名真湯/出簡昜方)　專一發散四時不正之氣及¶
　傷寒未分證候瘡疹欲出未出並宜服之又療脾寒¶
　似瘧潮熱徃來壯如蒸兩耳黯唇青面色黧黒口苦¶
　舌乾四肢倦怠飲食無味¶
　　苦桔梗　荆芥穗　薄荷葉　乾葛¶
　　甘草節　𤓰蔞根　牛蒡子(各等/分)¶
　右並無炮製為粗末每服三錢水一盞煎至七分去¶
　滓不拘時候日進三五服¶
<pb:KR3e0067_WYG_150-77a>¶
萬金散　解時氣傷寒和表裏大效¶
　　桔梗　川芎　前胡　蒼术　枳殻¶
　　蜀椒(六/兩)　甘草(三/兩)¶
　右㕮咀每服三錢水一盞半薑五片煎至八分熱服¶
　併進三服汗出即愈¶
㯽榔湯(出經/驗方)　少府監韓正彦嘗暴得疾手足不能舉¶
　諸醫皆以為中風針刺臂腿不知痛孫兆以為時氣¶
　令服此湯乃愈¶
<pb:KR3e0067_WYG_150-77b>¶
　　㯽榔(不拘/多少)¶
　右為細末用三錢匕生薑三片乾紫蘇七葉陳皮去¶
　白者十片水一盞煎至六分去滓稍熱服¶
神效散(出衛生/家室方)　治四時傷寒時氣¶
　　蒼术　麻黄(去節/秤)　甘草¶
　右等分為粗末每服五錢水一大椀煎至半椀去滓¶
　温服兩服滓再煎作一服不拘時候安即住¶
治一切天行(出本/草)¶
<pb:KR3e0067_WYG_150-78a>¶
　取白藥研如麫漿水一大盞空腹頓服之便仰卧一¶
　食頃候心頭悶亂或惡心腹内如車鳴刺痛良久當¶
　有吐利數行勿怪欲服藥時先令煑漿水粥於井中¶
　懸著待冷若吐利過度即喫冷粥一碗止之不喫即¶
　困人¶
主天行時氣(出本/草)¶
　用含水藤葉煮汁服之¶
治時行病起合隂陽埀死者(出本/草)¶
<pb:KR3e0067_WYG_150-78b>¶
　以白馬屎絞汁温服之或煮粥温服之最良¶
治天行時氣(出本/草)¶
　以千金藤煎服¶
療時疫隂囊及莖熱瘡(出本/草)¶
　以羊屎煮汁灌之乃煮黄栢等洗之¶
治時氣(出本/草)¶
　以蜆糟煮食之良¶
治時氣不和¶
<pb:KR3e0067_WYG_150-79a>¶
　以葈耳舉家服之¶
治春夏天氣不和¶
　以䜴蒸炒以酒漬服之至佳¶
主時行病後食勞(出本/草)¶
　取飯籮燒灰服方寸匕米飲調下¶
　¶
　¶
　¶
<pb:KR3e0067_WYG_150-79b>¶
　¶
　¶
　¶
　¶
　¶
　¶
　¶
　普濟方卷一百五十一¶
