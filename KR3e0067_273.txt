# -*- mode: mandoku-view; -*-
#+TITLE: 普濟方
#+DATE: 2015-08-24 23:06:53.513277
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百七十三 
<pb:KR3e0067_WYG_273-1a>¶
欽定四庫全書¶
　普濟方卷二百七十三　明　周王朱橚　撰¶
　　諸瘡腫門¶
　　　諸疔瘡(附論/)¶
夫禀形之類湏存攝養將息失度百病萌生故四時代¶
謝隂陽遞興此二氣更相擊怒當是時也必有暴氣夫¶
暴氣者毎嵗之中必有卒然大風大霧大寒大熱若不¶
及避人或遇之此皆入人四體頓拆皮膚流注經脉遂¶
<pb:KR3e0067_WYG_273-1b>¶
使腠理壅隔榮衞澁滯隂陽之氣不得宣泄變成癰疽¶
疔毒惡瘡諸腫至於疔腫若不預治人死不逮及至著¶
急乃欲求方其人已入木矣所以養生之士湏早識此¶
方凡是瘡痍無所逃矣○凡療疔腫皆刺中心至痛又¶
針四邉十餘下令血出去血敷藥藥氣得入針孔中住¶
若不逹瘡内療不得力○又其腫好著中頬邉舌上晃¶
赤黒如珠子碜痛應心是也是秋冬寒毒久結皮中變¶
作此疾不即療之日夜根長流入諸脉数道如箭入身¶
<pb:KR3e0067_WYG_273-2a>¶
捉人不得動揺若不慎口味房室死不旋踵○一曰麻¶
子疔其狀肉上起頭大如黍米色稍黒靣邉微赤多癢¶
忌食麻子及衣布并入麻油中行○二曰石疔其狀皮¶
肉相連色烏黒如黒豆甚硬刺之不入肉内隂陽微疼¶
忌瓦礫磚石之屬○三曰雄疔其狀皰黒頭黶四畔仰¶
瘡皰漿起有水出色黄大如錢孔形髙忌房事○四曰¶
雌疔其狀瘡頭稍黄向裏壓亦似灸瘡四畔皰漿起心¶
凹色赤大如錢孔忌房事○五曰火疔其状如湯火燒¶
<pb:KR3e0067_WYG_273-2b>¶
灼瘡黒壓四邉有皰漿起如赤粟米忌火灼爍○六曰¶
爛疔其状色稍黒有白瘢瘡中潰潰則有膿水流出瘡¶
形大小如匙靣忌沸熱食爛臭物○七曰三十六疔其¶
狀頭黒浮起形如黒豆四畔起大赤色今日生一明日¶
二後日三乃至十若滿三十六藥所不能治如未滿三¶
十六者可治俗名黒皰忌嗔怒蓄積愁恨○八曰蛇眼¶
疔其状瘡頭黒皮上浮生形如小豆状似蛇眼大體硬¶
忌惡眼㸔并嫉妬人見之及毒藥○九曰塩膚疔其大¶
<pb:KR3e0067_WYG_273-3a>¶
如匙靣四畔皆赤有黒粟粒起忌食醎物○十曰水洗¶
疔其状大如錢形或如錢孔大瘡頭白裏黒黶汁出中¶
硬忌飲漿水水洗渡河○十一曰刀䥥疔其狀瘡濶狭¶
如薤葉長大一寸左側肉黒如燒灼忌刺及刀䥥切割¶
針刃所傷可以藥治○十二曰浮漚疔其状瘡體曲圓¶
少許不合長而狭如薤葉大肉黄外黒黒處刺不痛肉¶
黄處刺之則痛○十三曰牛拘疔其状肉皰起搯不破¶
○十四曰紅絲疔其状如紅線初起手足漸漸沿長入¶
<pb:KR3e0067_WYG_273-3b>¶
腹即死此疔治法最易但於明處仔細尋其紅絲以針¶
挑㫁著小艾炷灸一壮無事○十四種瘡初起必先痒¶
後痛先寒後熱熱定則寒多四肢沉重頭痛心驚眼花¶
若大重者則嘔逆嘔逆者難治其麻子疔一種始末為¶
痒所録忌者不得犯觸犯觸者難療其浮漚疔牛拘疔¶
両種無所禁忌縱不療亦不能殺人其状寒熱與諸疔¶
同皆以此方療之若不失欲和犯觸之状但脊强瘡痛¶
極甚不可忍者是也○夫疔瘡者以其瘡形如疔盖之¶
<pb:KR3e0067_WYG_273-4a>¶
状者是也氣客於經絡五臓内藴毒熱初生一頭凹腫¶
痛青黄赤黒無復定色便令煩燥悶亂或憎寒頭痛嘔¶
吐心逆以針刺瘡不痛無血是其候也其候本因甘肥¶
過度不慎房酒以邪毒蓄結遂生疔瘡内經曰膏粱之¶
實足生疔瘡此之謂也其治之法急於艾炷灸之若不¶
覺痛者針疔四邉皆令血出以靣瘡鋌子從針孔絍之¶
上用膏藥貼之仍服五香連翹湯漏蘆湯等踈下之為¶
効若或針之不痛無血者以燒猛火鐡針通赤於瘡上¶
<pb:KR3e0067_WYG_273-4b>¶
烙之令如焦炭取痛為効亦絍前鋌子用膏藥貼之經¶
一二日膿潰根出服托裏湯散依常療之以取平復若¶
針不痛其人眼黒或見火光者不可治也此邪毒之氣¶
入臓腑故也養生方云人汗入食肉食之則生疔瘡不¶
可不慎也○疔腫者由風邪毒氣入於䏎肉所生也凡¶
有十種一者瘡頭烏而强凹二者瘡頭白而根實三者¶
瘡頭加豆垽色四者瘡似葩紅色五者瘡頭内有黒脉¶
六者瘡頭赤紅而浮虚七者瘡頭葩而黄八者瘡頭全¶
<pb:KR3e0067_WYG_273-5a>¶
薄九者瘡頭如茱萸十者瘡頭如石榴子亦有初如風¶
&KR0473;搔破青黄汁出裏有赤黒脉而小腫而有全不令人¶
知忽衣觸手摸著則痛若故取便不處亦有肉突起如¶
魚眼之状赤黒惨痛徹骨九結皆變至爛瘡瘡下深孔¶
如大針穿之状疔瘡含蓄毒氣突出両寸痛痒異常一¶
二日間害人甚速是尤在癰疽之上也内經以白疔發¶
於右鼻赤疔發於舌根黄疔發於口唇黒疔發於耳前¶
青疔發於目下蓋取五色之應五臓各有所屬部位而¶
<pb:KR3e0067_WYG_273-5b>¶
已然後肩或腰或足發無定處在手足頭靣骨節間者¶
最忌大抵瘡頭黒破如釘四畔帯赤如火盤根突起随¶
變焦黒未㡬腫大而光轉為湿爛孔透肌如大針穿之¶
状外怔心驚頭痛拘急惡寒四肢痛强或寒熱交作頬¶
舌間赤黒㸃㸃如珠若毒入腹心則煩悶嘔逆恍惚癡¶
眠其斃可立待也治法以調心氣為上蓋疔瘡蓄毒壅¶
結於心如茯苓茯神逺志益智蓮子石菖蒲之類佐以¶
川芎當歸皆舒豁心經之劑也心氣清毒自消散外¶
<pb:KR3e0067_WYG_273-6a>¶
所傅者用銷蝕惡肉軰膽礬緑礬鉛霜斑猫等類以餅¶
藥調和而筆傅之爛其肉而後剪随傅随爛次第剪平¶
却以生髮蛇皮土蜂窠皂荚刺各燒留性白芨减半并¶
為細末以平瘡口或銷蝕惡肉軰傅之則疼則以排膿¶
内補散多用酒調以酔之又有一種瘡頭黒深形如魚¶
劑破之黄水渗出四畔浮漿是曰魚劑疔瘡其毒尤甚¶
通前治法即癰疽方中萬疾觧毒丸以清心行血湯使¶
服之以井花水磨傅之實為妙藥¶
<pb:KR3e0067_WYG_273-6b>¶
諸瘡莫急於疔瘡有魚眼疔多發於足非在手不能治¶
也大凡治疔瘡先以搜頭針當刺之直至患者不知痛¶
處&KR0379;引針而出血随其流則以蟾酥追毒丹納之針孔¶
中仍以紙燃送下使近痛處其上封以乳香膏四旁腫¶
處傅以烏龍膏或赤暈傅以觧毒散三両日瘡潰㧞去¶
仍覆以乳香膏膿盡生肌並如治癰之法治魚眼疔之¶
法先以針刺之不痛則瘡根已走矣用療漏瘡之法以¶
榆皮随俞冗所徃探之榆皮之所不及處之則針破引¶
<pb:KR3e0067_WYG_273-7a>¶
榆皮枝而出再自針究尋若針破出病人知痛血出則¶
是活肌肉矣即於針瘡納蟾酥丹覆以乳香膏於正瘡¶
上針孔中納蟾酥丹三兩粒仍覆以乳香膏則其疔瘡¶
之根即回元所潰而愈○有絲瘡症乃疔瘡之類醫若¶
不知無治法害人最速其瘡生手足間有泡其中或紫¶
墨色即有一條紅絲迤&KR0404;向上而生若至心腹則使昏¶
亂不救其絲或有生両條三條者治法以針横截紅絲¶
所至之處刺之止使血出以膏傅之更不發動即愈矣¶
<pb:KR3e0067_WYG_273-7b>¶
此症得於喜怒不節血氣逆行而生(内翰洪舜俞以惡/瘡生上久不治稽)¶
(名内疳瘡初如蓮花痔根&KR0926;小兒下垂灰火治法以勾/刀决㫁其根燒鉄噐内七八分赤烙之以止血次以雄)¶
(黄輕粉粉霜香白芷白歛為散傅其上令病人側卧以/槐枝作枕以支具身間毋便口合一兩個時許瘡瘢定)¶
(令病者自便治口得膿便漸治之愈若此証息不治即/四邉側漸成肌法用槐枝枕枝起病者牙勿使得合以)¶
(小䥥去&KR0086;&KR0079;令盡即撒生肌散止仍用乳香膏䕶之自/非飲時且令病人側臥支其牙頬毋使口合則津液不)¶
(衝動瘡藥三日後肌肉漸生&KR0379;可病人自便旡所礙矣/洪内翰云此証庸醫家不識則旡治法以至不救良可)¶
(惜也此証得之薄/勞氣血&KR0629;所致)¶
　　　　方¶
<pb:KR3e0067_WYG_273-8a>¶
蒼耳膏¶
　　蒼耳子(二/合)荆芥子(二/合)葵子(二/合)黄蠟(十/兩)木香　白狗¶
　　糞　石長生　當歸　藁本　𤣥参　丁香　黄¶
　　芩　乾馬齒　雄黄(細研/末)蝦蟆灰　乳香(研一/兩)¶
　右細剉以猪脂三斤煎二三十沸濾去滓次下乳香¶
　蠟又煎三兩沸候冷入雄黄蝦蟆灰攪勻以瓦噐盛¶
　宻封使塗於故帛上日三度換之¶
千金托裏散　治一切瘡腫發背疔瘡¶
<pb:KR3e0067_WYG_273-8b>¶
　　黄耆(一兩/半)厚朴(二/兩)川芎(一/兩)防風　桔梗(各二/兩)白芷¶
　　(一/兩)連翹(二/兩)芍藥　官桂　甘草　人参(各一/両)木香¶
　　　没藥(各三/錢)乳香(二/錢)當歸(五/錢)¶
　右為細末毎服三錢酒一大盞約煎三兩沸和滓溫¶
　服¶
諸疔瘡方¶
　　生髮(拔一丸如雞子大/攤在一尺緋絹上)雄黄(一豆/許)皂荚刺(二十/一針)赤¶
　　小豆(二十/一粒)¶
<pb:KR3e0067_WYG_273-9a>¶
　右麄末撒放髮上捲熟緋絹作一團外用髪䋲十字¶
　縳定熨斗内烈火燒帯性為末入地骨皮末焙之作¶
　兩服空心酒下¶
治疔瘡¶
　　黄連　羗活　白殭蠶　青皮　獨脚菜　防風¶
　　　赤芍藥　獨活　蟬蛻　細辛　甘草(各等/分)¶
　右㕮咀毎服五錢先將一服入澤蘭葉少許薑十錢¶
　重同擂爛熱酒和服然後用酒水各半盞薑三片煎¶
<pb:KR3e0067_WYG_273-9b>¶
　服病勢退减後再加大黄少許煎服畧下一兩場湯¶
　去餘毒更用白梅蒼耳子研爛貼瘡上㧞去根脚一¶
　方無獨脚菜¶
返魂丹　治十三種疔瘡¶
　　朱砂　膽礬(各一/兩半)血竭　銅緑　蝸牛(各一兩/生用)雄¶
　　黄　白礬(各二/兩枯)輕粉　没藥　蟾酥(各五/分)麝香(少/許)¶
　右為末和擣蝸牛蟾酥極爛和藥時旋入藥内為丸¶
　如雞頭子大毎服一丸令病人先嚼葱白三寸吐在¶
<pb:KR3e0067_WYG_273-10a>¶
　手心内将藥丸裹于葱白内用熱酒一盞呑下如重¶
　車行五里許有汗出即瘥如不能嚼葱爛令研裹藥¶
　下(曾有一僧貨此藥極有効/予合救人累効真妙方也)¶
破棺丹　治疔黄走徹不止¶
　　甘草　京三稜(各三/兩)山梔子　牽牛(各二/兩)地黄¶
　　連翹　銀花　牡蠣　赤芍　當歸(各二/兩)加大黄¶
　　(三兩/半)¶
　右為細末煉蜜為丸如彈子大毎服一丸用童子小¶
<pb:KR3e0067_WYG_273-10b>¶
　便化開服之食前忌酒生硬物¶
紫金膏　治疔瘡¶
　　龍腦　輕粉　膽礬(各二/錢)没藥(四/錢)乳香(三/錢)巴豆¶
　　蓽麻仁(研/)黄丹　石灰　蕎麥(淋/)麝(少/許)¶
　右為細末熬五七次灰水與蓽麻子仁熬再與金膏¶
　藥¶
内托連翹散　疔瘡出時皮色不變及不疼痛按揺不¶
　動身發寒熱便是此瘡有水魚晴疔紫硯疔諸般疔¶
<pb:KR3e0067_WYG_273-11a>¶
　瘡如瘡黄上用針刺仍服内托散自然消散¶
　　連翹(一/兩)甘草(一兩/半)大黄(七/錢)薄荷(七/錢)黄芩(半/兩)朴硝(二/兩)¶
　　白芷　赤芍　生地(各一/兩)黄梔(七/錢)¶
　右為粗末毎服一兩水一碗燈心竹葉煎七分如其¶
　人喘加人参少許大病只三四服如服了心煩嘔用¶
　不二散佳¶
不二散¶
　以細甘草半兩豆粉一兩分作二服酸虀水下¶
<pb:KR3e0067_WYG_273-11b>¶
神効囘疔膏　治諸般疔瘡惡瘡瘤痔¶
　　桑柴　&KR0037;　桞柴　谷桿草　施風草　蕎麥稍¶
　　(各一/斤)雞糞　石灰(各四兩/五錢)¶
　右除石灰外俱燒灰用滚水淋汁一二碗熬至半盞¶
　用鍋底煤相調成膏如瘡不破将瘡撥破搽之不過¶
　三度痊疴如&KR0392;藥忌婦人雞犬見之并忌諸般惡物¶
聖力散　治諸疔瘡腫¶
　　草烏頭　白芨　白歛　木鱉子　金毛狗脊¶
<pb:KR3e0067_WYG_273-12a>¶
　　地龍(各二/錢半)麝　黄丹(少/)¶
　右研為末用針到生肉痛者用藥黄水出為度¶
奪命丹　治疔瘡發惡心及諸惡瘡¶
　　蟾酥(半/錢)朱砂(三/錢)輕粉(半/分)白礬(一/錢)寒水石(一/錢)銅録(一/錢)¶
　　麝　海羊(二十個令研/即蝸牛也)¶
　右為細末将海羊令研為泥就藥一處丸如菉豆大¶
　如丸不就加好酒成之病輕者一丸二丸重者三丸¶
　未効再服服藥法先将生葱白嚼一大口極爛置手¶
<pb:KR3e0067_WYG_273-12b>¶
　心丸藥合以熱酒送下卧汗出為愈¶
立馬囘疔丹　治疔瘡走徹不止¶
　　金脚信　蟾酥　血竭　朱砂　輕粉(各半/錢)龍腦¶
　　　麝(一/分)没藥(半/錢)¶
　右為細末生草烏頭汁為錠如麥子長大用時将瘡¶
　頭刺破将藥一錠放瘡内第二日瘡腫為効¶
走馬赴筵丹　治疔瘡¶
　　没藥　乳香　硼砂　硇砂　雄黄　輕粉(各三/錢)¶
<pb:KR3e0067_WYG_273-13a>¶
　　片腦(一/分)麝(少/許)¶
　右為細末蟾酥汁為丸如黄米大毎服一丸用酒送¶
　下¶
奪命返魂散　治一切疔瘡發寒熱昏悶不語不思飲¶
　食并治之¶
　　大黄　連翹　山梔子(各二/錢半)巴豆　杏仁　加牽¶
　　牛頭末　人言(五錢用大蒜五個去心填/入人言同焼過性為末)苦丁香¶
　　(一/錢)¶
<pb:KR3e0067_WYG_273-13b>¶
　右為細末毎服重者一錢輕者半錢用新汲水調下¶
　見効如病重無脉吃下藥一頓飯時吐了藥醫不得¶
治疔瘡¶
　　蟾酥(半/錢)朱砂(三/錢)輕粉(半/錢)血蝎(一/錢)蝸牛兒(一十八個/放二三宿)¶
　　(如米黄/色研)枯礬(二/錢)銅録(一/錢)花蘂石(五/錢)¶
　右為細末蝸牛令研為泥同藥丸如不就加清酒和¶
　丸如菉豆大毎服一丸生葱三五莖嚼入藥内熱酒¶
　送下如行五里汗出為效用青金散塗之勿食冷水¶
<pb:KR3e0067_WYG_273-14a>¶
青金散¶
　　寒水石(二/錢)枯礬　銅緑　輕粉　人中臼(各二/錢炒)麝¶
　　　蟾酥¶
　右為細末不以多少先用竹針刺破四邉貼藥其疔¶
　瘡自破立効¶
走馬赴筵丹¶
　　金信　雄黄　巴豆　輕粉　朱砂　百草霜(各/二)¶
　　(錢/)片腦(少/許)麝(少/許)¶
<pb:KR3e0067_WYG_273-14b>¶
　右為細末蟾酥為丸芥子大毎服一二丸入消毒丸¶
　三四丸冷水送下六月中伏修合忌雞犬婦人見之¶
消毒丸¶
　　白丁香(二/錢)黄丹(一/錢)巴豆(一/錢)¶
　右為細末水打麺糊為丸如蘿白子大毎三四丸入¶
　赴筵丹二三丸冷水送下¶
飛龍奪命丹¶
　　天南星　半夏　巴豆(去皮心/各一錢)硇砂　信　黄丹¶
<pb:KR3e0067_WYG_273-15a>¶
　　　乳香　班猫(十六個/去翅足)麝(少/)¶
　右為細末用五月五日蟾酥和合為丸如黄米粒大¶
　毎服三五丸或七丸或九丸随人虚實加减以無灰¶
　酒送下瘡在上者食後在下者食前服加瘡大者加¶
　丸服藥後忌熱食熱湯冷水一二時辰其瘡并不犯¶
　刀後疔自出旡事忌油膩葷腥&KR0668;麺五七日服藥後¶
　覺瘡痛皮膚紅是藥之効也如患者昏潰牙関𦂳者¶
　斡開口灌可治服藥後飲凉酒数口藥疾行也¶
<pb:KR3e0067_WYG_273-15b>¶
丁香散　治疔腫等瘡¶
　　丁香(七/枚)緋帛　曲頭棘刺　臘月大豆黄(各一/兩)母¶
　　猪屎(八/分)塩(一/分)亂髮(一/團)蒼耳子(五/錢)¶
　右将七味以緋帛裹於熨斗内火焼令研為散毎服¶
　二錢七空心酒下盖取汗若旡汗任飲酒以汗為度¶
奪命丹　治疔瘡毒氣向裏邪氣入内水食不下并皆¶
　治之兼治癰疽大有神効¶
　　朱砂　膽礬　真血蝎　銅録(各一/錢)枯白礬(二/錢)䧺¶
<pb:KR3e0067_WYG_273-16a>¶
　　黄(三/錢)蟾酥　輕粉(各半/錢)¶
　右為細末麺糊丸如桐子大毎服一丸先用葱白三¶
　寸令病人自嚼碎連藥熱酒送下睡如重車行五里¶
　之久汗出或發熱一陣即愈或利為度如病人不能¶
　嚼葱擂碎葱白裹藥如前吞服如不省人事斡開口¶
　灌之病在上食後服病在下食前服一方用蝸牛一¶
　錢生用與蟾酥同搗入¶
囘瘡蟾酥定子(出瘡科/精要)　治疔瘡毒氣攻心欲死以針¶
<pb:KR3e0067_WYG_273-16b>¶
　刺其瘡向心行處但覺痛有血氣下定子若累次止¶
　心則近皆不痛無血者急針百㑹穴痛有血者下定¶
　子若無血以親人熱血代之猶活三四况瘡初發如¶
　何治之無不効大抵疔瘡生於四肢及胷背頭頂骨¶
　節間惟胷背頭頂最急初生痛痒不常中䧟如丁盖¶
　撼之有根状熱惡心是也¶
　　天南星　欵冬花　巴豆仁　黄丹(各一/錢)獨活(半/錢)¶
　　白信(一/錢)斑猫(去頭足/十個)¶
<pb:KR3e0067_WYG_273-17a>¶
　右為極細末用新蟾酥和藥如黍米大燃作定子毎¶
　遇疔瘡先以針刺其瘡有不知痛者有血出者下定¶
　子如覺痛不湏再用若更不知痛再所瘡行處迎奪¶
　刺之至有血知痛即止其元瘡亦覺疼痛以膏藥傅¶
　之膿出自瘥用定子法度以銀作細筒子一箇約長¶
　三寸随針下至瘡痛處後以銀絲於筒内推至痛處¶
天丁散(出瘡科/精要)專治一切疔瘡及惡瘡初生以藥塗之¶
　急服托裏内消¶
<pb:KR3e0067_WYG_273-17b>¶
　　雄黄(一/兩)香白芷(二/錢)牡丹花蘂(二/錢)牛蒡根(採去/皮)天丁¶
　　(名皂/角刺)蒼耳菜　大力子(各半/兩)¶
　右五月五日受氣修合為細末毎用好醋塗紙封之¶
　疔瘡上有黒甲者必湏胡桃油浸次塗之自可¶
赤芍藥散(出濟生/㧞萃方)専治一切疔瘡癰疽初覺憎寒疼痛¶
　　金銀花　赤芍藥(各半/兩)大黄(七錢/半)枳實(三/錢)栝蔞(大/者)¶
　　(一/個)當歸　甘草(各三/錢)¶
　右為末水酒各半盞煎至一大盞去滓温服不計時¶
<pb:KR3e0067_WYG_273-18a>¶
　候¶
地骨皮散(出聖濟/總録)專治疔腫¶
　　地骨皮(半/兩)小麥　麻子(各十粒/焼灰)緋帛　曲頭棘刺¶
　　　半夏(炒/)亂髮(一團如雞/子大焼灰)¶
　右研和勻令毎服二錢空心温酒調下至暁再服¶
蒼耳散(出聖濟/總録)凡疔腫塗傅諸藥後如犯觸者¶
　　蒼耳子(二七/粒)露蜂房(一/兩)棘刺(二/七)緋帛(方五/寸)亂髮¶
　　青蒿(二七/莖)丹砂(一分研/别入)¶
<pb:KR3e0067_WYG_273-18b>¶
　右将六味剉碎於熨斗内焼灰細研為散入丹砂末¶
　和勻毎服二錢空心温酒調下日暁再服¶
保生錠子(一名㧞毒膏/出神効方)専治疔瘡背疽瘰癧一切惡瘡¶
　　金脚信(二/錢)雄黄(三/錢)輕粉　硇砂(三/錢)麝(一錢/半)巴豆(四/十)¶
　　(九個另研文/武泡用尤妙)¶
　右為細末用黄蠟五錢鎔開将藥和成錠子冷水浸¶
　一時取出旋丸揑作餅子如錢眼大将瘡頂撥開毎¶
　用㸃一餅次用神聖膏藥後服十五味千金托裏散¶
<pb:KR3e0067_WYG_273-19a>¶
　若瘡氣入腹危者服破棺丹上方加蟾酥不用蠟止¶
　為末尤妙¶
破棺丹(出濟生/㧞萃方)此即調胃承氣湯煉蜜丸是也¶
　　山梔子　牽牛末　大黄(各一/兩)甘草　京三稜(泡/各)¶
　　(七/錢)¶
　右煉蜜丸如彈子大酒化服之忌冷水¶
透骨散　治一切疔腫惡瘡其効不可盡述¶
　　蟾酥(半/錢)八角兒(五個/去殻)硇砂　輕粉　麝(少/許)巴豆(一/錢)¶
<pb:KR3e0067_WYG_273-19b>¶
　　(去/皮)¶
　右先将巴豆研如泥次下餘藥同研極細以油紙裹¶
　定如有瘡并諸般惡用針微撥破貼藥少許其瘡自¶
　消散如不散者亦追瘡毒即得潰塌又如成膿無頭¶
　癰疽腫微撥破用藥二次便得自破凡療惡瘡可用¶
牛黄丹(一名枸杞散/出鮑氏方)專治十三種疔¶
　　亂髮(雞子/大)牛黄(梧子/大)反釣棘(二十/七枚)赤小豆(七/粒)緋帛¶
　　(方一/尺)地骨皮(二兩/末)¶
<pb:KR3e0067_WYG_273-20a>¶
　右枸杞其藥盖有四名春名天精夏名枸杞秋名却¶
　老冬名地骨春三月上建日採根凡四時初逄建日¶
　取葉枝子根等四味并曝乾若得五月五日午時共¶
　和尤為良美如不得依法採者但一種亦得用緋繒¶
　一片以褁藥約取一匝為限亂髮牛黄反釣棘針末¶
　赤小豆末先扵緋上薄布亂髮以牛黄末等藥布上¶
　㣲曝即捲緋繒作團用頭髮作䋲十字縛之熨斗火¶
　&KR0392;令沸後間即擣取末再取枸杞四味共和合擣極¶
<pb:KR3e0067_WYG_273-20b>¶
　細即用絹篩取二匕和合前一匕共為三匕令相得¶
　入分為二分早朝空心用溫酒服一分毎日二為之¶
　也¶
齊州榮姥方(出千/金方)大凡是疔腫皆用治之¶
　　牡礪(九/兩)鍾乳　枸杞根皮(各二/兩)白薑石(一斤/軟)白英¶
　　石(一/兩)桔梗(一兩/半)¶
　右各擣篩合和令調先取伏龍肝九升為末先清酒¶
　一斗二升攪令渾澄清取二升和藥捻作餅子大六¶
<pb:KR3e0067_WYG_273-21a>¶
　分厚二分其濁滓仍置盆中布餅子於籠上以一幅¶
　紙籍盆上以泥酒氣蒸之仍数攪令氣散發經半日¶
　藥餅子乾乃内瓦堈中毎一重紙一重藥遍布勿令¶
　相着以泥宻封三七日乾以紙袋貯乾處縫之用法¶
　針刺瘡中心深至瘡根并刺四畔令血出以刀刮取¶
　藥如大豆許内瘡中病重日夜三四度輕者一二度¶
　重者二日根爛出輕者半日一日爛出當看瘡浮¶
　起是根出之候若根出以爛者勿停藥仍著之藥甚¶
<pb:KR3e0067_WYG_273-21b>¶
　安稳令生肌易其病在口咽及胷中者必外有種異¶
　相也寒熱不快疑是此病或清水和藥如二杏仁許¶
　服之日夜三四服自然消爛或以物剔吐根出即瘥¶
　若根當㸔精神自覺醒悟合藥以五月五日為上時¶
　七月七日次之九月九日臘月臘日皆可若急湏藥¶
　他日亦得要之不及良日也修合湏清净處焼香毋¶
　令孝子不具足人産婦六畜雞犬等見之凡有此病¶
　忌房室猪牛雞魚生韮葱蒜胡荽酒醋麺等若犯觸¶
<pb:KR3e0067_WYG_273-22a>¶
　諸忌而發動者取枸杞湯和藥服并如後方二方以¶
　後方最是真本¶
趙姥方¶
　　薑石(二十/五兩)牡蠣(十/兩)茯苓(三/兩)枸杞皮(四/兩)¶
　右四味各𢷬篩合和先取新枸杞各皮切六升水一¶
　斗半煎取五升去滓内狗屎(崔氏/二尿)二升攪令調澄取¶
　清和煎藥熱擣作餅子隂乾病者以兩刃針當頭直¶
　刺瘡痛徹出刮取藥末着急内瘡孔中勿令歇氣并¶
<pb:KR3e0067_WYG_273-22b>¶
　遍封瘡頭上即脹起針挑根即出重者半日已上或¶
　已消爛挑根不出亦自瘥其病在内者外當有腫相¶
　應并皆惡寒發熱疑有瘡者以水半盞取藥如桐子¶
　大五枚和服之日夜三服自消若根出服藥一日以¶
　鷄羽剔吐即随吐若不出根亦自消爛在外者亦日¶
　夜三度傅藥根出常傅勿住即生肉易瘥若犯諸忌¶
　而發者取枸杞汁一盞服之日二三服并單飲枸杞¶
　汁彌佳又以枸杞汁攪白狗屎取汁服之更良合訖¶
<pb:KR3e0067_WYG_273-23a>¶
　即用不待乾所言白狗屎是狗食骨其屎色如石灰¶
　故直言白狗屎也如預造取五月五日七月七日臘¶
　月臘日者尤良神騐或有人忽喉中痛乍寒乍熱者¶
　即是其病當急以藥療之無故而痛惡寒發熱者亦¶
　是此病但依前服之立瘥前後二方同一法亦主癰¶
　疽¶
取疔瘡藥(出千/金方)治一切疔腫懸癰¶
　用蒼耳莖根苗但取一束焼為灰醋泔藍靛和如泥¶
<pb:KR3e0067_WYG_273-23b>¶
　先以針刺瘡口上四邉数下令血出度藥氣可以入¶
　針孔中即出血傅藥乾即易之不過数度即㧞根出¶
　其内消已結膿破潰者再不用針刺即以藥塗之余¶
　以忽口角上疔腫造甘子振家毋為帖藥經十日不¶
　瘥余以此藥塗之得愈常以此藥救人無有不瘥者¶
　故特以傳後嗣疔腫方殆有千首皆不及此雖齊州¶
　榮姥方亦不能勝此勿造次更易也¶
又方(出千/金方)¶
<pb:KR3e0067_WYG_273-24a>¶
　用蒼耳草又名半負来草只用根紅軟者擂爛無灰¶
　白酒調勻服次用塩梅肉研爛以猪膽汁和塗瘡頂¶
　上其毒即散又先用好京墨薑汁研爛用薑片蘸墨¶
　塗四圍腫熱處即効一方止用蒼耳子根葉童子小¶
　便絞取汁令服一升日三或焼灰和臘月猪脂傅一¶
　方苗𢷬汁飲之滓傅一方或子或葉或根研爛米醋¶
　脚調塗腫立散如已去肉疔了再傅仍研汁服以瘥¶
　為度¶
<pb:KR3e0067_WYG_273-24b>¶
治疔瘡¶
　用筀竹筒一個刮去竹青要見竹黄為度兩頭留節¶
　只於一頭節上鑚一竅如菉豆大却将菉豆入於筒¶
　内令滿舊綿絮些小或用白紙塞其竅用磚一塊繫¶
　縳竹筒上又用長䋲一條帯墜於寺觀側坑内半年¶
　或三月愈久為好却取竹筒洗浄破其竹筒取出豆¶
　於長流水洗一日取起候水乾研丸如丁香相似約¶
　四分長再隂乾收起如有疔瘡用針於瘡畔鑚一兩¶
<pb:KR3e0067_WYG_273-25a>¶
　竅將藥疔揷入竅内其疔毒自潰而出随症去毒藥¶
疔腫方(出夲/草)¶
　以荆芥一名假蘇為末和醋傅一方切以水五升煑¶
　取二升冷分二服亦辟邪毒氣¶
治疔瘡腫甚者(出聖/惠方)¶
　用附子末醋和塗之乾即再塗¶
治疔腫方(出本/草)¶
　以班猫一枚捻破針劃瘡上作十字封之根乃出¶
<pb:KR3e0067_WYG_273-25b>¶
連翹散¶
　　連翹　當歸尾　羗活　獨活　防風　赤芍¶
　　赤小豆(各五/錢)大黄(二/錢)木香　菇荑　茨菇　薄荷¶
　　紅内消　杜白芷　升麻　甘草　忍冬草(各三/四錢)¶
　　(不/拘)若潮不退加黄芩　梔子仁(各三/錢)朴硝(四/錢)¶
　右為末酒調服不拘時候薄荷湯亦可喘加人参大¶
　病三四服愈如頬嘔甘草五錢豆粉一兩為末酸虀¶
　水下如割瘡去了疔子止血用毛鉄甲為末傅¶
<pb:KR3e0067_WYG_273-26a>¶
角瘡口方(出危/氏方)¶
　　霜梅(十/個)大黄(五/錢)¶
　右為塊子用石灰炒過去石灰入黄丹為末乾掺瘡上¶
滴滴金　治疔¶
　　硇砂　輕粉　人言　雄黄　朱砂(各一/錢)麝香(少/許)¶
　右為細末瘡頭上針刺開貼藥黄水出効¶
麝香丸　治疔瘡又治諸氣發背¶
　　木香(一/分)胡椒　巴豆(二十/四粒)全蝎(七/個)麝(少/許)¶
<pb:KR3e0067_WYG_273-26b>¶
　右為末泡蒸餅丸如菉豆大硃砂為衣温湯下量人¶
　虚實三丸七丸十丸服之¶
硇砂散(出宣/明論)治一切疔瘡¶
　　硇砂　雄黄　砒霜　天南星(各等/分)麝香(少/)¶
　右研為細末用竹針開用藥封黄水出瘡已¶
疔瘡錠子¶
　　蒼耳　白芷　甘草　雄黄(各半/錢)硇砂(一/錢)¶
　右研細末用活蝦蟆擠出腦□和五味酥為錠子五¶
<pb:KR3e0067_WYG_273-27a>¶
　月五日午時修合¶
白牙塗傅方(出聖/濟方)治疔瘡毒¶
　　白牙(焼/研)附子(𢷬為/末)雄黄(研/)半夏(半/兩)豬脂(四/兩)¶
　右將四味𢷬研為末以豬脂調如糊先針刺瘡頭即¶
　塗傅日三五藥貼之少時如病深取疔病淺即取出¶
　黒紫色血即愈¶
又方¶
　用胡桃一個平開二片取出肉用口嚼碎却将肉安¶
<pb:KR3e0067_WYG_273-27b>¶
　放半片殻内頭上留一竅合在瘡上即痊可¶
又方(出聖/惠方)治惡腫疔瘡及雜瘡¶
　先炙瘡上三度以鍾乳末六錢及醤粒研𫝊上湏臾¶
　㧞根盡出¶
又方(出聖/惠方)¶
　用益母草莖葉搗爛傅瘡上又絞取汁五合服之即¶
　内消¶
又方(出聖/惠方)¶
<pb:KR3e0067_WYG_273-28a>¶
　用竹箭桿刮取茹作炷就上炙之一七度¶
治疔根入腹方(出聖/惠方)¶
　取牡猪糞和水絞汁服一二合立瘥¶
又方(出聖/惠方)¶
　用鬼&KR0987;形如地&KR0818;多叢生糞堆上見日消黑者取焼¶
　灰以針刺瘡四邉至瘡際作孔内藥孔中經宿瘡發¶
　用鑷㧞根出¶
治疔腫(出本/草)¶
<pb:KR3e0067_WYG_273-28b>¶
　用獨竹根細搗水調傅之¶
治疔腫出根(出本/草)¶
　以䖦蟱作膏塗之¶
飛龍奪命丹　治一切惡疔瘡¶
　　硃砂　南星　半夏　黄丹　血蝎　乳香　没¶
　　藥　硼砂　硇砂(各二/錢)人言(三/錢)麝(少/)巴豆(十二/粒)班¶
　　猫(十/個)¶
　右為細末蟾酥為丸如紅豆大五分中一分加班猫¶
<pb:KR3e0067_WYG_273-29a>¶
　二個人言少許捻成錠子如半粒小麥大毎一瘡針¶
　破見血下錠子一粒飯粘白紙封䕶用藥一丸噙在¶
　舌上覺麻冷水吞下忌熱物片時重者随時服藥不¶
　必盡劑一服特黄水流出為妙病原先痒後痛先寒¶
　後熱如傷寒病忌房事并諸毒物魚腥凡病人眼紅¶
　見火光難治蟾酥乾用化開為度¶
鐡粉散　專治冷疔瘡經年不效用此藥大妙¶
　　多年生鐡(三兩/炒)黄丹(半/兩)麝(少/許)輕粉(半/錢)松脂(一/錢)道人¶
<pb:KR3e0067_WYG_273-29b>¶
　　頭(㣲炒存/性一兩)硇砂(三錢/半)雄黄(三/錢)加蟾酥(不拘多/少尤妙)¶
　右將瘡四圍刺破以小油調藥末置於瘡内緋帛封¶
　之数日疔自出瘡入腹嘔逆者煎道人頭濃汁飲之¶
五香湯　治疔腫破毒氣¶
　　沉香　藿香　鷄舌香　青木香　薰陸香(各二/兩)¶
　　射干(三/兩)升麻(四/兩)鱉甲(二具炙/去黒皮)藍實(五/個)大黄　犀角¶
　　(各二/兩)具齒(六枝/炙)烏梅(一十/四枚)¶
　右以水九升煮取三升分為三服一方有楓香無薰¶
<pb:KR3e0067_WYG_273-30a>¶
　陸香以水一斗五升煎至一斗淋浴腫毒處名五香¶
　膏¶
囘瘡錠子　治疔瘡大效¶
　　草烏頭(一/兩)蟾酥(二/合)巴豆(七/個)麝(少/許)¶
　右為細末麺糊和就撚作錠如有惡瘡透疔不痛無¶
　血者用針深刺到痛處有血出用此錠子絍之上用¶
　膏藥貼之疔瘡四畔絍之其疔二三日自然拔出此藥¶
　最宜𦂳用此症大抵與傷寒頗類其中亦有可針䥥¶
<pb:KR3e0067_WYG_273-30b>¶
　砂射出血出亦有久而敗爛出膿其間變異百端不¶
　可不慎也¶
治疔瘡¶
　　土蜂窩　穿山甲　茄根　海螺殻(各等/分)¶
　右研極細用臘猪脂調為膏毎用指頭蘸藥於瘡磨¶
　之又蘸又磨待瘡化黄水出盡即日痊神效¶
白石脂散　治紫靨疔瘡不疼便腫腋下有根如雞卵¶
　　白石脂(焼/)赤石脂(各半/兩)雄黄(一/分)乳香(二/錢)¶
<pb:KR3e0067_WYG_273-31a>¶
日本國傳治疔瘡巴豆塗方¶
　　巴豆(十/粒)半夏(一/枚)附子(半/枚)蜣蜋(一/枚)¶
　右各為末以人糞相和㸔瘡大小作紙圏子圍瘡口¶
　以藥泥瘡上絹貼之一日三易¶
治疔腫瘡毒方¶
　　川大黄(五/錢)牽牛(二錢/半)故紙(二錢/半)大律(係牛蒡子/二錢半)¶
　右為末用好酒喫一銅錢一方用酒調服¶
又方¶
<pb:KR3e0067_WYG_273-31b>¶
　　生大豆黄(三十二/枚全者)緋頭&KR1326;(三條如無用/五寸緋代)亂髪(一鷄/子許)¶
　右以緋裹亂髮牢纒於灰火上焼得黒烟欲盡即出¶
　之冷瓷噐中研如粉以酒空腹服之方寸七平明至¶
　午時覺四體舒通覺瘡經即瘥如未依前服之瘥止¶
　若犯之瘡即出膿血未經犯六七日平貼忌如常服¶
又方　療疔瘡¶
　　蜂窩(七/枚)直緋(手/大)亂髮(拳/大)¶
　右各焼為灰作末酒一小升和調服之瘥止未瘥再¶
<pb:KR3e0067_WYG_273-32a>¶
　服之一方温水調下¶
奪命輕粉散　治疔瘡不出疔¶
　　鐡渣(一/兩)輕粉(二/錢)麝香(少/許)¶
　右研為細末毎瘡用針開十字口将藥放入瘡内用¶
　醋調麺糊敷貼神効¶
青金散　治疔¶
　　黄栢　人言　黄丹¶
　右為細末各等分針開破貼上黄水出立效¶
<pb:KR3e0067_WYG_273-32b>¶
又方　旋腫¶
　　人言(一/分)白礬　甘草(各三/分)¶
　右為細末瘡圍挑破敷藥¶
治疔瘡方¶
　　附子(去/皮)巴豆(去/皮)胡粉(各一/兩)¶
　右為末用烏麻油調膏先以針於瘡四邉血出即以¶
　藥封之其四面亦以藥盖勿令洩氣其根自出¶
又方　治疔腫¶
<pb:KR3e0067_WYG_273-33a>¶
　　石灰(三/分)馬齒菜(二/分)¶
　右𢷬以雞子白和傅之一方二味等分末之夹破好¶
　肉然後内藥於孔中即妙¶
犯疔瘡方¶
　上瘡根爛再塗以瘥為度¶
大黄散(出聖濟/總録)治疔腫傅方¶
　　大黄(挫/炒)秦芁　莉蘆(去/頭)石硫黄　硇砂(各一/兩)¶
　右将前三味𢷬羅為散與後二味研者和勻水調塗¶
<pb:KR3e0067_WYG_273-33b>¶
　傅日三五次以瘥為度¶
治疔腫方¶
　　乾薑　胡椒　龍骨　班猫　皂荚(各一/兩)¶
　右𢷬篩為末以酒和封貼日一度更服後藥¶
消毒散(出濟生/㧞萃方)治疔瘡毒氣入腹昏悶不食¶
　　丁香　乳香(各一/錢)蟬殻　管仲　紫地丁(各半/兩)¶
　右為細末温酒調下二錢¶
神仙金丸(出經騐/良方)治疔黄入髮癰疽諸般惡瘡¶
<pb:KR3e0067_WYG_273-34a>¶
　　乳香　没藥(各二/錢)巴豆(四十/粒)海浮石(半/兩)草烏頭(一/兩)¶
　　(炒/)¶
　右為末醋麺糊丸如菉豆大三二日瘡服十丸五六¶
　日瘡服十五丸瘡在上食後瘡在下食前服如嘔吐¶
　再服三四丸凡服先以冷酒一盞送下服藥後忌食¶
　熱物一時如㵼多用冷白粥補之¶
土鬼丹(出直/指方)治疔腫¶
　　金頭蜈蚣(一/條)膽礬　銅録　白賊骨(各一/錢)麝¶
<pb:KR3e0067_WYG_273-34b>¶
　右細末以紙撚蘸蔴油粘藥引入瘡中如瘡頭硬即¶
　灸破或針刺破然後入藥¶
紫金丹　治諸般疔瘡¶
　　人言　硃砂　雄黄(各一/錢)巴豆(四/枚)硇砂(一錢/半)¶
　右為細末碁子麺相和錠子絍在瘡内立効¶
四聖旋疔散　治疔瘡生於四肢其勢㣲者¶
　　巴豆仁(半/錢)白殭蚕　輕粉　硇砂(各二/錢)¶
　右為細末先以好醋調藥塗上以紙封之次服托裏¶
<pb:KR3e0067_WYG_273-35a>¶
　之藥其疔根自出¶
蒼金砂散(出濟/生方)取疔瘡¶
　　蕪青根　鐡生衣(各等/分)¶
　右和搗以大針刺作孔復削蕪青根如針大前鉄生¶
　衣塗上刺孔中又塗所𢷬者封上仍以方寸匕緋帛¶
　塗貼之有膿出即易湏臾㧞根出立瘥忌油膩生冷¶
　等物¶
紫金丹　治疔瘡¶
<pb:KR3e0067_WYG_273-35b>¶
　　白礬(四/兩)丹(二/兩)¶
　用銀白石氣内鎔礬作汁下再使銀釵子攪之令紫¶
　色用文武火毋令太過不及如有瘡先以週廻挑破¶
　上藥用唾津塗上数度着毋令瘡乾其瘡潰動取疔¶
　出也兼瘡顔色紅赤為効如藥未成就再杵碎炒令¶
　紫色¶
二黄散　治疔瘡¶
　　雄黄　雌黄¶
<pb:KR3e0067_WYG_273-36a>¶
　右等分為末先用針刺四圍及中心醋和塗之一方¶
　加麝¶
治疔瘡最有功効¶
　　蟬蛻　殭蠶¶
　右為末酸醋調塗四圍留瘡口俟根出稍長然後㧞¶
　去再用藥塗瘡一方不用醋用油調¶
金砂散　治疔瘡¶
　　硇砂　雄黄¶
<pb:KR3e0067_WYG_273-36b>¶
　右等分研細用生蜜就於角盆子内收貯用遇患先¶
　用銀箆兒挑破瘡口去惡血然後用一大豆藥安入¶
　瘡内用紙貼即効毒氣入腹多嘔吐欲死者即服托¶
　香粉散¶
内托香粉散¶
　　滴乳(半/兩)菉豆粉(一/兩)¶
　右為細末煎生甘草湯調三錢時時飲之常令灌潤¶
　胷膈¶
<pb:KR3e0067_WYG_273-37a>¶
治疔瘡危篤者二服即愈輕者一服立効¶
　　土蜂房(一/個)蛇退(一/具)¶
　右作一處噐皿中盛用黄泥封固火煆存性碾為細¶
　末毎服一錢空心酒服少頃腹中大痛痛止其瘡已¶
　化為黄水仍服五聖散¶
五聖散¶
　　大黄　生薑(各二/兩)瓜蔞(一/個)皂針(二/兩)甘草(一/兩)銀花(一/兩)¶
　　(半/)¶
<pb:KR3e0067_WYG_273-37b>¶
　右為㕮咀用好酒二升同煎八分去滓服不拘時候¶
耆老丹　治一切疔瘡發背惡瘡等疾¶
　　白浮石(半/兩)没藥(二/錢)¶
　右為細末醋糊為丸如桐子大毎服六丸冷酒送下¶
白膏藥　治疔瘡及一切惡瘡¶
　　官粉(四/兩)芝麻油(九/兩)¶
　右用砂銚内文武火慢煎不宜大火火大色黄火小¶
　透油也¶
<pb:KR3e0067_WYG_273-38a>¶
又方　疔腫塗傅諸藥後如觸者¶
　　棘刺(剉/)陳橘皮(二/兩)¶
　右以水五升煎至一升半去滓分温三服空心白酒¶
　日午晩間各以一瘥為度¶
治疔腫班猫傳方¶
　　斑猫(一/枚)蒜皮(一/片)¶
　右取針撥破瘡頭内班猫於瘡口中以蒜皮盖定日¶
　一度瘥¶
<pb:KR3e0067_WYG_273-38b>¶
治疔腫胡麻塗傅方¶
　　胡麻(燒/灰)針砂¶
　右和勻研細用醋調如糊塗腫上日三易瘥¶
治疔腫毒氣二灰散塗方¶
　　棘針(三/枚)丁香(七/枚)¶
　右同於瓶内焼令烟㫁研末以滿月孩子糞和塗腫¶
　上日三兩度瘥¶
又方¶
<pb:KR3e0067_WYG_273-39a>¶
　　半夏(生/用)石灰(等/分)¶
　右𢷬末以傅瘡上¶
必効療疔瘡方¶
　　舊厠清(絞取/汁)青竹茹(焼作/灰)¶
　右研和清攪一百遍稀稠成膏刺瘡四邉令遍先以¶
　唾和麺瘡四面圍藥漸漸令滿其中仍三五度換之¶
　晬時瘡爛以挑之㧞去根即瘥止未出更着之神効¶
又方¶
<pb:KR3e0067_WYG_273-39b>¶
　　巴豆(二七枚/去皮)半夏(二七枚/𢷬末)¶
　右以寒食餳和之以針刺瘡四邉令㣲到底即以藥¶
　塗之立㧞出以澤㵼末填瘡孔中便瘥¶
又方　療疔腫¶
　　䑕屎　亂髮¶
　右等分焼作灰針瘡頭内藥大良¶
治疔瘡無問雌雄方¶
　　鉄粉(一/兩)蔓青根(三/兩)¶
<pb:KR3e0067_WYG_273-40a>¶
　右擣和如泥封腫上日三換之¶
治惡腫疔瘡及雜瘡方¶
　　皂荚(一両去/黒皮)麝(一両/研)¶
　右為細散入麝和勻以人糞少許和如泥塗封五日¶
　後開之根自出矣¶
又方　治疔腫¶
　用老鴉眼晴草擂碎酒服¶
又方¶
<pb:KR3e0067_WYG_273-40b>¶
　以䑕新坌土以小兒屎和傅之¶
又方¶
　以鉄衣末以人乳和傅之立可¶
又方¶
　以小豆花為末傅之瘥¶
又方¶
　以四神丹一枚當頭上安經宿根即出¶
又方¶
<pb:KR3e0067_WYG_273-41a>¶
　以銀箆撥破瘡皮唾津調野灰菜灰些小㸃上血出¶
　為度¶
又方¶
　以麺和臘月猪脂封上瘥¶
又方¶
　以蒺莉子一升燒灰醋和封上經宿便瘥¶
又方¶
　以皂角子取仁作末傅之五日内瘥¶
<pb:KR3e0067_WYG_273-41b>¶
玊山韓光方　治疔腫¶
　以艾蒿一擔燒作灰以竹筒中淋取汁以一二合和¶
　石灰如麺以針刺瘡中至痛即㸃之㸃三遍其根自¶
　拔亦大神騐正觀中用治三十餘人得瘥¶
又方(出聖/惠方)¶
　用黒牛垢封之¶
又方(出千/金方)¶
　以雄黄研一分為細散毎日三五度傅腫上如乾用¶
<pb:KR3e0067_WYG_273-42a>¶
　醋塗以瘥為度一方針刺四邉及中心塗雄黄末神¶
　騐一云塗黄土¶
蟾蜍膏(出危/氏方)　治疔腫¶
　取蟾酥以白麺黄丹拌作劑丸如麦顆狀用指甲爬¶
　動瘡上揷入重者針破患者以一粒内之仍以水沉¶
　膏貼之取蟾酥法用癩蝦蟆於眉稜上以手捻出酥¶
　扵油紙上或桑葉上用新瓦盛下然後揷在隂處經¶
　宿則自乾白於鵞翎筒内盛之或加蒼耳子沒藥乳¶
<pb:KR3e0067_WYG_273-42b>¶
　香血蝎血蝎真者輕浮入口甜味¶
水沉膏(出危/氏方)¶
　以白芨末五分水盞内盛下澄去水却皮上攤開貼¶
　瘡上¶
治數種疔瘡¶
　用大青葉是處山内有冬間無類枇杷葉又取臭紫¶
　草及馬蹄草各等分擂爛酒一碗浸藥濾去滓蕩溫¶
　酒服三服立愈春夏取葉草擂作餅如乾再擂用溫¶
<pb:KR3e0067_WYG_273-43a>¶
　酒服¶
又方¶
　　車輻軸脂　白鹽　蕪菁根　釡底墨(等/分)¶
　右為末和以臘月猪脂封上以酢及水和傅之并得¶
又方¶
　　白馬齒　亂髮　髑髏(各一/兩)枸杞白皮(三/分)¶
　右燒作灰以酒服方寸匕不瘥至二匕¶
專治疔瘡(出神/効方)¶
<pb:KR3e0067_WYG_273-43b>¶
　用生蜜與隔年老葱去鬚葉用白一處研或膏先將¶
　瘡用竹箆刺破然後用藥扵瘡上攤之用緋帛盖覆¶
　如人行二十里覺疔出然後以熱醋湯洗之立瘥¶
治疔瘡¶
　取蟾酥油調封口立効¶
又方(出本/草)¶
　用苦&KR0034;根擣爛傅之¶
又方(出聖/惠方)¶
<pb:KR3e0067_WYG_273-44a>¶
　以白歛為末傅之¶
又方(出肘/後方)¶
　以針刺斷四圍用石榴末着瘡上以麺圍了四畔炙¶
　以痛為度炙訖以石榴末納瘡口内急封之經日根¶
　自出愈若大赫瘡已炙之以蜣蜋乾者末之和鹽水¶
　塗瘡又方取前藥以帛貼著乃取半錢和水服之止¶
　心中毒氣消更有趙婆婆藥常用大効方在大方中¶
　冝五月預合¶
<pb:KR3e0067_WYG_273-44b>¶
又方¶
　取蒼耳草節内蟲七七四十九條搥破入人言些小¶
　再搥成塊用針將患處刺破見血仍用此藥封在瘡¶
　上其疔用手撮出愈¶
救疔瘡¶
　以十二月猪膽風乾和生葱擣碎塗諸般疔瘡¶
白殭蠶散　治疔腫傳方¶
　以白殭蚕五錢炒為末刮開瘡頭上傅之日三根爛¶
<pb:KR3e0067_WYG_273-45a>¶
　即出一方用水調封之¶
又方(出千/金方)¶
　以鉄&KR0308;不限多少毎日食後飲一盞即瘥¶
又方(出千/金方)　治疔瘡¶
　刺瘡頭及四畔令汁極出擣生栗黄傅上以麺圍之¶
　勿令黄出從旦至午根即拔矣¶
又方(出千/金方)¶
　以麺圍瘡如前法以針亂刺瘡銅氣煮醋令沸㵼著¶
<pb:KR3e0067_WYG_273-45b>¶
　麺圍中容一盞冷則易之三度根出即愈¶
又方(出聖/惠方)¶
　取蛇蛻皮如雞子大以水四升煑三四沸去滓頓服¶
　立瘥一方燒灰或炙焦為末雞子清調塗¶
治疔瘡(出本/草)¶
　以鏨菜搗碎傅之¶
治疔瘡¶
　以虱十枚放置瘡上以荻箔䋲作炷炙虱上根即出¶
<pb:KR3e0067_WYG_273-46a>¶
治疔腫垂死(出聖/惠方)¶
　以菊葉一握擣汁服一升入口即活冬用根一方用¶
　根舂細盒患處用些鹽舂即愈¶
治疔瘡(出仁/存心)¶
　以燒馬齒莧灰和多年醋滓先炙疔腫以傅之一方¶
　馬齒莧和梳垢封之根出¶
治疔瘡海上方¶
　用蝉殻七個煆為細末用蜜調擦瘡口又以磁石末¶
<pb:KR3e0067_WYG_273-46b>¶
　細研醋調傅立拔根出¶
又方¶
　　亂髮(雞子/大)緋帛(方三/寸)棘刺(七十/枚)蒼耳(三七/枚)¶
　右合燒作灰研成散毎以半盞水許服方寸匕日二¶
　三瘥止慎風&KR0623;忌同煎慮有犯觸加鹿角鱉甲蜂房¶
　三寸匕三物等分燒灰為散若有犯者依前服之甚¶
　効¶
治疔腫病忌見麻勃見之即死者¶
<pb:KR3e0067_WYG_273-47a>¶
　　胡麻　燭燼　針沙(各等/分)¶
　右為末以醋和傅之¶
神仙追毒散¶
　　大黄　芒硝　牛蒡子(各一兩/五錢)¶
　右為細末煉蜜為丸硃砂血竭為衣如弹子大童子¶
　小便化開空心溫酒服¶
一捻散　治疔子¶
　　全蝎　蝉蛻　人糞下土(各等/分)¶
<pb:KR3e0067_WYG_273-47b>¶
　右碾末蜜調為餅子拇指靣大當三錢若遇患每一¶
　餅入香油一盞炭火頓滚三四沸停温服油滓傅瘡¶
　上用圏子劄定對周疔自拱出¶
一捻金散　治疔疽惡瘡不出疔内消¶
　　蒲公英(取/汁)鹽泥　生人腦(耳塞是也後/二味各等分)¶
　右為末用蒲公英掘拆取白汁和二味為小餅兒有¶
　瘡用竹刀割破上一餅用膏藥封貼大有神効此藥¶
　定疼内消¶
<pb:KR3e0067_WYG_273-48a>¶
蛇蜕散　治疔腫兼治瘡口内久不合¶
　　蛇蜕皮(一兩/半)露蜂房(五/錢)亂髮(一圍如雞子/大童子便炒)¶
　右剉碎於熨斗内燒灰細研為散毎服二錢匕空心¶
　米飲調下盖覆出汗更服一方云并用五月五日採¶
　忌七日不得食鹽酒肉五辛物¶
疔瘡方(出本/草)¶
　以鸕鷀屎和脂油封上瘥¶
疔瘡方(出聖/惠)¶
<pb:KR3e0067_WYG_273-48b>¶
　以生薺苨根取汁一合去滓傅不過三次愈¶
治疔腫患火丹瘡¶
　以龍葵和土杵傅之尤良¶
治患疔腫中風頭痛者¶
　以驢馬屎熨瘡滿五十遍極効¶
治疔腫¶
　以五月初三日採取旱蓮草根乾須要天色晴明之¶
　夜有露時露過七日遇有瘡腫嚙碎放瘡上以消毒¶
<pb:KR3e0067_WYG_273-49a>¶
　膏貼之二三日疔脫仍服敗毒散数服凡七十二種¶
　皆治之但七日傳經者不治¶
備急療疔腫姚方云疔毒為瘡肉中突起如魚眼状赤¶
　黒惨痛是寒毒之結變作此疾始作服湯及如療疔¶
　法便瘥又支太醫云有十三種疔瘡其状在大力中¶
　初起皆患寒熱又三十六疔亦是其三種数内或今¶
　日生一明日生二或生三或生十滿三十六疔皆療¶
　之方(出肘/後方)¶
<pb:KR3e0067_WYG_273-49b>¶
　以蛇皮炙末和䑕矢以針刺破瘡内中即㧞出瘥¶
又方(出聖/惠方)¶
　取馬牙齒焼作灰先以針刺破瘡令破以灰封之用¶
　麺周匝圍之候腫軟用好酢洗却灰其根即出當便¶
　瘥一方擣末臘月猪脂和傅之根即㧞¶
又方(出千/金方)¶
　以針刺破瘡頭取人熱糞塗上乾易之不過十五遍¶
　即出又以硇砂封上熱毒入腹以枸杞根切煎服之¶
<pb:KR3e0067_WYG_273-50a>¶
　如犯觸亦然如乾糞亦得若犯瘡未死者灌厠清汁¶
　一升亦瘥一方人糞尖傅¶
又方¶
　以五月五日取牡狗矢焼作灰傅之瘡数易之¶
　¶
　¶
　¶
　¶
<pb:KR3e0067_WYG_273-50b>¶
　¶
　¶
　¶
　¶
　¶
　¶
　¶
　普濟方卷二百七十三¶
