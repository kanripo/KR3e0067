# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.530558
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十五
<pb:KR3e0067_WYG_134-1a>¶
欽定四庫全書¶
　普濟方卷一百三十五　明　周王朱橚　撰¶
　　傷寒門¶
　　　隂陽毒(論/)¶
夫隂毒盛而陽暴絶則為隂毒若陽毒盛而隂暴絶則¶
為陽毒大凡隂陽離絶非大汗不能復其正氣也六脈¶
俱洪大或沈取之大而不甚疾者非隂症也陽毒其脈¶
當弦而洪數隂毒其脈沈細而疾陽病則身熱而無汗¶
<pb:KR3e0067_WYG_134-1b>¶
隂病則身冷而有汗岐伯云陽勝則身熱腠理閉喘促¶
為之俯仰汗不出而熱隂勝則身寒汗出數慄而寒寒¶
則厥此症不可以常法治之金匱論陽毒之為病面赤¶
斑斑如錦文咽喉痛唾膿血五日可治七日不可治隂¶
毒之為病面目青身疼狀如被打咽喉痛死生與陽毒¶
同　三因云病者頭重頸直皮肉强痺或藴而結核起¶
於喉頸之側布熱毒於皮膚分肉之中上散於髮際下¶
貫顳顬隠隠而熱不相斷離病名黄肉隨以四季各十¶
<pb:KR3e0067_WYG_134-2a>¶
八戊巳日其病從太陽陽明相隔寒濕不調闗節隔滯¶
若腑虛則皮肉强痺若臓實則布毒熱於皮膚又云病¶
者裏熱外寒意欲守火而反引飲腰痛欲折或胸脇切¶
痛類如刀刺不得轉動熱彭彭服冷多則洞㵼病名黑¶
骨温以冬三月源從足太陽少隂相搏藴積壅塞若腑¶
虛為隂毒所傷則裏熱外寒若臓實為陽毒所損則彭¶
彭發熱又云病者發熱腰痛强急脚縮不伸胻中欲折¶
目中生花或濇濇増寒復熱頸中雙筋牽不得屈伸項¶
<pb:KR3e0067_WYG_134-2b>¶
直背强眼赤黄欲轉動合身回側病名青筋牽者由春¶
三月其源從厥隂涉足少陽少陽之氣始發少隂之氣¶
始衰隂陽拂欝於腠理腑臓受厲而生若腑虛則為隂¶
邪所傷故發熱若臓實則為陽毒所傷故増寒又云病¶
者脈促身顫掉不能禁或内熱口乾舌破咽塞聲嘶病¶
名赤脈㩌者以夏三月其病從少隂太陽之氣相搏而¶
停則榮衛不通皮肉痛起太陽發動少隂淫邪之氣因¶
而作厲則臓腑隨時受疫病也若腑虛則隂邪所傷則¶
<pb:KR3e0067_WYG_134-3a>¶
寒戰若臓實為陽毒所侵則内熱矣¶
　　　方¶
治青筋牽(三因方/鮑氏方)肝腑臓温病隂陽毒膽腑虛為邪隂¶
　所傷腰脇强急脚縮不伸胻中欲折目中生花色蒼¶
　蒼者¶
　　茈胡(去苗/五兩)茯苓　梔子仁　半夏(湯/洗)大青(各三/兩)桂¶
　　心　竹茹　香豉　甘草¶
　右㕮咀毎服五錢水二盞薑五斤煎七分去滓空心¶
<pb:KR3e0067_WYG_134-3b>¶
　　温服¶
又方(三因方/鮑氏方)肝臓腑温病隂陽毒肝臓實為陽毒所傷¶
　濇濇惡寒翕翕發熱頸外雙筋牽不得屈伸項直背¶
　强眼赤黄轉動則合身回側色蒼蒼者¶
　　𤣥參(一/兩)細辛(二/兩)梔子仁　黄芩　升麻　芒硝(各/三)¶
　　(兩/)石膏(煅八/兩)¶
　右剉㪚毎服五錢水二盞入車前草三葉淡竹葉七¶
　　片煎七分去滓空心服¶
<pb:KR3e0067_WYG_134-4a>¶
治赤脈㩌(三因方/鮑氏方)心腑臓温病隂陽毒若腑虛為隂邪¶
　所勝脈促身顫掉不能禁色昏赤者¶
　　茯苓　人參　桔梗(各三/分)甘草(一兩/半)白芷　青皮¶
　　(各一/兩)乾薑(炮半/兩)¶
　右剉散毎服五錢以水二盞煎七分去滓食前服¶
又方(三因方/鮑氏方)心腑臓温病隂陽毒心臓實則為陽毒所¶
　傷内熱口乾舌破咽塞聲嘶色焦赤者¶
　　天門冬(去/心)麥門冬(去/心)車前子(炒/)梔子仁　黄芩¶
<pb:KR3e0067_WYG_134-4b>¶
　　升麻　甘草(炙/)寒水石(煅各/等分)¶
　右剉散毎服五錢水二盞煎七分去滓食前服¶
治黄肉隨(三因方/鮑氏方)脾腑臓温病隂陽毒胃腑虛則為隂¶
　邪所傷頭重頸直皮肉强痺䐜脹色黄黑者¶
　　厚朴(姜製炒/一兩半)白术　陳皮(各一/兩半)乾薑(炒/)紫蘇　甘¶
　　草(炙/)半夏(湯洗浴/三分)¶
　右剉散毎服五錢水二盞煎七分去滓食前服¶
又方(三因方/鮑氏方)脾腑臓温病隂陽毒臓實為陽毒所傷藴¶
<pb:KR3e0067_WYG_134-5a>¶
　熱結核起於喉頸之側布毒氣於皮膚分肉之中散¶
　入髮際下貫顳顬蓄熱不散色黄者¶
　　葛根　蒼术(泔/浸)升麻　白芷　桔梗　青皮(各一/兩)¶
　　大黄(半/兩)¶
　右剉散毎服五錢水二盞煎七分去滓食前服¶
治白氣狸(三因方/鮑氏方)肺腑臓温病隂陽毒大腸腑虛為隂¶
　邪所傷寒熱互作上氣欬逆大腸飱泄色皓皓白者¶
　　白术　人參(各一/兩)乾薑(炮/)麥蘖(炒各/三分)白茯苓　五¶
<pb:KR3e0067_WYG_134-5b>¶
　　味子　肉豆蔲　草菓　烏梅　甘草(炙已上/各半兩)¶
　右剉散毎服五錢水盞半煎七分去滓食前服¶
又方(三因方/鮑氏方)肺腑臓温病隂陽毒臓實為陽毒所傷體¶
　熱肌膚發班氣喘引飲色昏白者¶
　　紫苑茸(一/兩)梔子仁　升麻　前胡(各三/分)石膏(煅半/兩)¶
　　葶藶(炒一/分)杏仁(去皮/尖)甘草(炙各/半兩)¶
　右剉散毎服五錢水二盞煎七分去滓食前服¶
治黒骨温(三因方/鮑氏方)腎腑臓温病隂陽毒膀胱腑虚為隂¶
<pb:KR3e0067_WYG_134-6a>¶
　邪所傷裏熱外寒煩渇引飲反喜守火或腰脇滿痛¶
　小便赤黄而與脚俱黑¶
　　附子(炮去/皮臍)茯苓(各一/兩)山茱茰　細辛　山藥　澤¶
　　㵼(各半/兩)麻黄(三/分)杏仁(去皮尖/一分)¶
　右剉散毎服五錢水二盞煎七分去滓食前服¶
又方(三因方/鮑氏方)腎腑臓温病隂陽毒腎臓實為陽毒所傷¶
　腰脇切痛不得轉動大小便閉澁小腹脹食冷則洞¶
　泄色薫黒者¶
<pb:KR3e0067_WYG_134-6b>¶
　　吳茱茰　黒牽牛(炒/)桃仁(去皮/尖)萆薢　杜仲(去皮/剉姜)¶
　　(汁製炒/絲斷)大黄(蒸各/等分)¶
　右剉散毎服五錢水二盞煎七分去滓食前服¶
治肝腑臓温病隂陽毒頸背雙筋牽先寒後熱腰强急¶
　縮目中生花(出千/金方)¶
　　桂心(一/兩)白术　芒硝　大青　梔子(各三/兩)茈胡(五/兩)¶
　　石膏　生薑(各八/兩)生地黄　香豉(各一/升)¶
　右㕮咀以水九升煮取三升分三服¶
<pb:KR3e0067_WYG_134-7a>¶
治心腑臓温病隂陽毒戰掉不定驚動(出千/金方)¶
　　大青　黄芩　梔子　知母　芒硝(各三/兩)麻黄(四/兩)¶
　　𤣥參(六/兩)石膏　生葛根(各八/兩)生地黄(切一/升)¶
　右㕮咀以水九升煮取三升去滓下芒硝分三服¶
治脾腑臓温病隂陽毒頭重頸直皮肉痺結核隠起(出/千)¶
　(金/方)¶
　　大青　羚羊角　升麻　射干　芒硝(各三/兩)梔子¶
　　(四/兩)寒水石(六/兩)𤣥參(八/兩)¶
<pb:KR3e0067_WYG_134-7b>¶
　右㕮咀以水七升煮取三升分三服¶
治肺腑臓温病隂陽毒咳嗽連續聲不絶嘔逆(出千/金方)¶
　　麻黄　梔子　紫苑　大青　𤣥參　葛根(各三/兩)¶
　　桂心　甘草　杏仁　前胡(各四/兩)石膏(八/兩)¶
　右㕮咀以水九升煮取三升分三服¶
治腎腑臓温病身面如刺腰中欲折熱毒内傷(出千/金方)¶
　　茵蔯蒿　梔子　芒硝(各三/兩)苦參　生葛(各四/兩)生¶
　　地黄　石膏(各八/兩)葱白　豉(一/升)¶
<pb:KR3e0067_WYG_134-8a>¶
　右㕮咀以水九升煑取二升半下芒硝分三服¶
大交泰丹　治隂陽二毒傷寒或因下早亡陽或致結¶
　伏胸膈四肢厥冷脈息俱無心躁如火或因冷物傷¶
　脾夾臍注痛生硬入胃中滿痞塞及發潮熱并治翻¶
　胃噦逆霍亂吐㵼小腸痃癖脇肋氣痛但是隂陽不¶
　順惡候傷寒並治之毎服一粒炭火内煅通赤良久¶
　取出放冷細研如粉米飲一盞煎至七分温服不拘¶
　時隔半時辰再服甚效兼治小兒瘡疹倒壓依法服¶
<pb:KR3e0067_WYG_134-8b>¶
　半粒丹愈¶
　　金星石　銀星石　代赭石　太隂𤣥精石　雲¶
　　母石(白色成/片子者)禹餘糧石　桂府滑石(各一/兩)寒水石¶
　　(吉州者/一兩半)不灰木(色青黒性/軟者一兩)¶
　右同入瓷瓶子内炭火半秤煅火耗一半取出放冷¶
　　研為細末糯米粥為丸如彈子大候乾依前法服¶
　　寒水石南人謂之軟石膏一方加麥飯石一兩¶
歸魂散(出聖濟/總録)治隂陽二毒不省人事¶
<pb:KR3e0067_WYG_134-9a>¶
　　石膏(八/兩)寒水石(四/兩)附子(炮製去皮/臍三兩)陽起石(三兩同/石膏寒)¶
　　(水石三味搗細研為末和入新礶内煅/一伏時出紙鋪地出火毒入四味藥)乾薑(炮/)麻¶
　　黄(去節各/一兩)杏仁(二七枚去皮/尖雙仁炒研)¶
　右搗研令勻瓷盒盛冷水調下二錢¶
霹靂散(一名黒/散子)治隂隔陽煩躁不飲水¶
　右用附子一枚炮熱取出用冷灰焙細研入真臈茶¶
　　二大錢和勻為細末毎服分作二服水一盞煎至¶
　　六分臨熟入蜜半匙取温或冷服之須㬰躁止得¶
<pb:KR3e0067_WYG_134-9b>¶
　　睡汗出即差¶
黑龍丹　治隂陽二毒傷寒¶
　右用舶上硫黄一兩以柳木槌研三兩日巴豆一兩¶
　　和殻記箇數用二升鐺子一口先安硫黄鋪鐺底¶
　　次安巴豆又以硫黄葢之釅醋半升已來澆之盞¶
　　子葢合令𦂳宻更以濕紙周囘固濟縫勿令透氣¶
　　縫紙乾更以醋濕之文武火熬常著人守之候裏¶
　　面巴豆作聲數已半為度急將鐺子離火便入臼¶
<pb:KR3e0067_WYG_134-10a>¶
　　中急搗令細再以少米醋并蒸餅少許再搗令冷¶
　　可丸如鷄頭大若是隂毒用椒四十九粒葱白二¶
　　莖水一盞煎至六分服一丸陽毒用豆豉四十九¶
　　粒葱白二莖水一盞同煎吞一丸不得嚼破患經¶
　　五六日方可服之食前喫切在度其病勢可下即¶
　　與雖及日數病未傳入或未及其日病先在臓亦¶
　　不可拘執矣有孕婦人亦許服或吐或㵼為候不¶
　　可喫熱食或覺心頭空以温白粥或服調氣湯散¶
<pb:KR3e0067_WYG_134-10b>¶
　　補之欲辨隂陽二毒之病者但始得病唯㸔手足¶
　　指冷者是隂不冷氣和者是陽若冷至指二三寸¶
　　者病輕若冷至肘膝為病難理隂陽毒病亦無常¶
　　也或初病便有毒或服藥經五六日以上或十餘¶
　　日後不差變成其毒者其候身重背强咽喉痛飲¶
　　食不下毒氣攻心心腹煩疼氣促四肢厥逆嘔吐¶
　　體如被打面目青而體冷者隂症也陽毒則不然¶
　　面目赤身壯熱或便膿血喉疼生班㸃如錦者是¶
<pb:KR3e0067_WYG_134-11a>¶
　　也合時忌婦人猫狗見¶
破症奪命湯　治隂陽二毒傷寒症候不明下藥錯誤¶
　致患人困重垂死七日以後十日以來可服此傳者¶
　云千不失一只一服不踰時見效汗自鼻上出儘是¶
　應(方見傷寒/門雜治類)¶
丹砂圓(出活/人書)治傷寒隂陽二毒相伏危惡形症¶
　　硝石(半/兩)太陽石　舶上硫黄　水銀　太隂石¶
　　𤣥精石(各一/兩)¶
<pb:KR3e0067_WYG_134-11b>¶
　右為末先用無油銚子以文武火炒下諸藥末令一¶
　　如灰色研如粉麪生薑自然汁浸蒸餅為丸如菉¶
　　豆大毎服五丸龍腦牛黄生薑蜜水下壓燥也若¶
　　陽毒&KR0037;湯下隂毒葱湯下不得於屋底炒一方無¶
　　太陽石¶
奪命丹(出王氏/博濟方)治隂陽二毒氣衝心¶
　　硃砂(二/兩)金箔(八十/片)膩粉(半/兩)巴豆(八十箇紙/裹出油)黄蠟(二/兩)¶
　右為末煉蠟為丸如鷄頭大如有患者以膩粉一錢¶
<pb:KR3e0067_WYG_134-12a>¶
　　米飲一盞調下如人行一里已來其藥動下惡物¶
　　如藥在其中取出掘一地坑埋三伏時取出除却¶
　　上面黑物以麝香裹養之如更用時擘為兩處重¶
　　為丸一粒可療五七人神聖之功卒難序述¶
青蒿散　治隂陽二毒傷寒及肢體疼倦¶
　右用青蒿八九月候成實多採去枝梗以童子小便¶
　　浸三兩日漉起酢乾日晒為末毎服三錢水一盞¶
　　烏梅一箇同煎七分温服¶
<pb:KR3e0067_WYG_134-12b>¶
　　　隂毒(論/)¶
夫隂氣獨盛陽氣暴衰陽為隂所勝内外皆隂故成隂¶
毒傷寒有初得病便成隂毒者有服湯藥經五六日以¶
上不瘥變成隂毒者以病本属隂自服寒藥過多或臓¶
腑内外受寒隂氣轉盛陽氣不復所致其候四肢逆冷¶
臍腹築痛身如被繫嘔吐下利其脈沈細而疾者是也¶
　隂毒已深疾勢困重六脈附骨取之有按之即無一¶
息八至已上或不可數宜用葱熨法灼艾法傷寒初病¶
<pb:KR3e0067_WYG_134-13a>¶
一二日便結成隂毒或服藥六七日已上至十日變成¶
隂毒身重背强腹中絞痛咽喉不利毒氣攻心心下鞕¶
强氣短不得息躁渇虛汗或時鄭聲嘔逆下利身如被¶
杖唇青面黑四肢厥冷其脈沈細緊數仲景云此隂毒¶
之候五日可治至六七日不可治也隂毒甘草湯主之¶
始得隂毒云隂毒本因腎氣虚寒因慾事或食冷物後¶
傷風内既伏隂外又感寒或先感外寒而伏内隂内外¶
皆隂則陽氣不守遂發頭痛腰重腹痛眼睛疼身體倦¶
<pb:KR3e0067_WYG_134-13b>¶
怠而不甚熱四肢逆冷額上及手皆冷汗不止或多煩¶
渇精神恍惚如有所失三二日間或可起行不甚覺重¶
診之則六脈俱沈細而疾尺部短小寸口或大六脈浮¶
大或沈取之大而不甚疾者非隂症也若服凉藥過多¶
則渇轉甚躁轉急有此病症者急服還陽退隂二藥即¶
安惟補虛和氣而已宜服正元㪚退隂散五勝散隂症¶
不宜發汗如氣正脈大身熱而未差用藥出汗無妨¶
隂毒為病手足冷腰背强臍腹築痛嘔吐下利身如被¶
<pb:KR3e0067_WYG_134-14a>¶
杖脈細欲絶此由腎氣虛寒外傷風冷或因冷物傷脾¶
葢脾為太隂内外皆隂則陽氣不守遂成隂毒四肢逆¶
冷額上手背冷汗不止或多煩渇精神如失故岐伯曰¶
隂勝則身寒汗出身常清數慄而寒寒則厥宜服温藥¶
以復其陽氣或於氣海闗元灸之　又隂毒漸深積隂¶
感於下則㣲陽消於上其症候沈重四肢逆冷腹痛轉¶
甚或咽喉不利或心下脹滿結硬躁渇虛汗不止或時¶
狂言指甲面色青黑六脈沈細而一息七至以來有此¶
<pb:KR3e0067_WYG_134-14b>¶
症者速宜於氣海或闗元二穴灸三四百壯以手足和¶
煖為效仍服金液丹來甦丹玉女散還陽散退隂散¶
又隂毒沈困候云沈困之候與前漸深之候皆同而更¶
加困重六脈附骨取之方有按之即無一息八至已上¶
或不可數也至此則藥餌難為功矣但於劑中灼艾如¶
半棗大三百壯以來手足不和煖者不可治也偶復和¶
緩則以前硫黄及熱藥助之若隂氣散陽氣來即漸減¶
熱藥而和治之以取差也　詩曰隂毒傷寒身體重背¶
<pb:KR3e0067_WYG_134-15a>¶
强眼痛不堪任小腹急痛口青黑毒氣衝心轉不禁四¶
肢厥然惟思吐咽喉不利脈細沈若能速灸臍輪下六¶
日㸔過見喜神隂毒身如擊撲然疾沈汗渇痛臍咽身¶
班面赤多煩躁陽毒狂言洪數弦隂氣獨盛陽氣暴絶¶
則為隂毒身冷有汗其脈沈細而疾是也沈而右疾者¶
非初病遽然而成者有服藥數日變而成者葢以腎氣¶
極損生冷傷脾内已伏隂外又感寒或先感外寒後伏¶
隂於内内外皆隂陽氣不守故爾陽氣獨勝隂氣暴絶¶
<pb:KR3e0067_WYG_134-15b>¶
則為陽毒身熱無汗其脈弦洪促數是也有初病遽然¶
成者葢酒麪過多丹砂僣躁腸胃極熱致之或病症属¶
陽誤投温藥助熱為邪内外皆陽隂氣不守故爾隂陽¶
二毒皆有頭疼微利之症(抑隂用熱/抑陽用寒)固有條例然此二¶
毒隨氣逆上結伏於胸中皆令人心下痛硬非常法所¶
能通也當急作規摹以泄之隂毒泄則陽氣復陽毒泄¶
則隂氣復隂陽升降榮衛流行自然大汗而解矣若心¶
下已結延至六七日間斷不可活外症治法詳於後篇¶
<pb:KR3e0067_WYG_134-16a>¶
隂毒外症面目唇爪青黑口開氣短咽喉不利手足厥¶
冷身不甚熱痛重如打撲或數慄而寒頭目俱疼腰重¶
背强毒氣攻心心下堅悶腹中絞痛外腎並臍下冷硬¶
額上及手背間冷汗不止嘔吐下利煩渇隂極發躁精¶
神恍惚言語醒醒聲音鄭重舌上黑色隂病囘陽服藥¶
未透亦須外借火氣但無迫脅也生薑並良薑皆能散¶
寒邪發越陽氣亦要藥也隂毒沈細而其疾身冷有汗¶
可與之隂毒甘草湯及白术附子散正陽散肉桂散回¶
<pb:KR3e0067_WYG_134-16b>¶
陽丹返隂丹天雄散正原散退隂散金液散皆可選而¶
用之則陽氣復而大汗解其汗醫之能精於此用藥療¶
症則無不愈矣大師陳北山方訣治隂毒心下結伏按¶
之極痛大小便閉澀累日用藥不下但出氣稍煖亦可¶
療治急取巴豆肉十粒研爛如麪一錢許捻作一餅堅¶
實安頓臍心用小艾炷灸五七壯覺腹中鳴良久自通¶
利其次用葱白一束𦂳扎切作數餅灸令温實貼於臍¶
下以熨斗火熨其上續又易之漸覺體温即以五積散¶
<pb:KR3e0067_WYG_134-17a>¶
二錢附子末一錢薑七片弦二枚鹽少許水一大盞煎¶
七分温温服連併二三劑即汗出而瘥又法以大蒜一¶
枚搗研揑作餅子灸熱置於臍心灸十壯大小便即通¶
隂毒已深則灸氣海闗元二穴以手足和為效仍以前¶
項藥濟之若六脈附骨疾勢困甚者臍中可先艾後葱¶
法方訣詳具于前凡治隂毒得陽氣乍復復者皆生煩¶
躁切勿誤投凉藥躁甚與返隂丹輩　隂症太隂少隂¶
厥隂皆属隂症也太隂者脾也少隂者腎也厥隂者肝¶
<pb:KR3e0067_WYG_134-17b>¶
也何謂太隂症太隂脾之經主胸膈䐜脹甲乙經云邪¶
生於陽者得之風雨寒暑邪中於隂者得之飲食居處¶
隂陽喜怒又曰賊風虛邪者陽受之飲食不節起居不¶
時者隂受之陽受之則入腑隂受之則入臓入六腑則身熱¶
不時上為喘呼入五臓則䐜滿閉塞下為飡泄久為腸¶
癖何謂少隂症少隂腎之經主脈微細心煩但欲寐或¶
自利而渇又問經云一二日少隂病者何也謂初中病¶
時腠理寒便入隂經不經三陽也(傷寒雖是三隂二陽/大抵發於陽則太陽)¶
<pb:KR3e0067_WYG_134-18a>¶
(發於隂則少隂也此二經為表裏其受病最為多陽明/太隂受病頗稀至於少陽厥隂肝膽之經又加少焉凡)¶
(病一日至十二三日太陽症不罷者但至太陽有初得/病便見少隂症者直攻少隂亦不必先自太陽次傳而)¶
(至/)葢寒氣入太陽經即熱而惡寒入少隂經只惡寒而不¶
發熱也三隂中寒微則理中湯稍厥或中寒下利即乾¶
薑湯(手足指頭微寒冷謂之清病有此未可喫/四逆葢疾輕故也只可服理中乾薑之類)大段重¶
者用四逆湯無脈者用通脈四逆湯也何謂厥隂症厥¶
隂肝之經主消渇氣上衝心中疼熱飢不欲食食則吐¶
蚘下之利不止也若隂氣獨盛陽氣暴絶則為隂毒其¶
<pb:KR3e0067_WYG_134-18b>¶
症四肢逆冷臍腹築痛身如被杖脈沈疾或吐或利當¶
急灸臍下服以辛熱之藥令陽氣復而大汗解矣古人¶
云辛甘發散為陽謂桂枝甘草乾薑附子之類能復其¶
陽氣也微用辛甘甚則用辛苦隂極發躁隂症似陽學¶
者當以脈别之¶
　　　方¶
附子散　治隂毒傷寒唇青面黒身重背强四肢逆冷¶
　或因服冷藥過度心腹脹滿昏沈不識人(一名桂/附散)¶
<pb:KR3e0067_WYG_134-19a>¶
　　附子(三分炮製/去皮臍)桂心　白术　當歸(剉微炒/各半兩)半夏¶
　　(湯洗七/遍去滑)乾薑(炮製/剉)天南星(炮/製)木香(各一/分)¶
　右搗篩為散每服三錢以水一中盞入生薑半分煎¶
　　至六分去滓不計時候熱服衣覆取汗如人行十¶
　　里未有汗再服¶
治隂毒傷寒四肢逆冷身體疼痛或時心頭結硬宜服此方¶
　　附子(炮製去/皮臍)白术　甘草(炙微/赤剉)麻黄(去根節已/上各一兩)桂¶
　　心(半/兩)木香(三/分)¶
<pb:KR3e0067_WYG_134-19b>¶
　右搗篩為散毎服四錢以水一中盞入生薑半分煎¶
　　至六分去滓不計時候稍熱服衣覆取汗如人行¶
　　十里未有汗再服¶
烏頭散　治隂毒傷寒四肢厥冷脈候沈細心腹脹滿¶
　腹中㽲痛咽喉不利遍身疼痛¶
　　川烏頭(一兩炮製/去皮臍)白术　赤芍藥(各三/分)麻黄(去根/節)¶
　　桂心　枳殻(麩炒㣲/黄去穣)當歸(剉微/炒)川椒(去目及閉口/者微炒去汗)¶
　　乾薑(炮製剉已/上各半兩)¶
<pb:KR3e0067_WYG_134-20a>¶
　右搗麄羅為散毎服五錢以水一大盞入生薑半分¶
　　煎至五分去滓不計時候熱服衣覆取汗如人行¶
　　十里未有汗再服¶
麻黄散(出聖/恵方)治隂毒傷寒二三日不得汗煩躁¶
　　麻黄(去根/節)防風(去蘆頭/各一兩)乾薑(炮製/剉)桂心　川烏頭¶
　　(炮製去皮/臍各半兩)¶
　右搗羅為散毎服不計時候以熱酒調下二錢衣覆¶
　　取汗如人行十里未有汗再服¶
<pb:KR3e0067_WYG_134-20b>¶
迴陽散(出聖/恵方)治隂毒傷寒¶
　　川烏頭(炮製去/皮臍)益智子　青橘皮(湯浸去/白穰焙)桂心¶
　　乾薑(炮製剉/各半兩)麻黄(一兩去/根節)¶
　右搗為散毎服三錢以水一中盞入生薑半分煎至¶
　　六分去滓不計時候稍熱服衣覆取汗如人行十¶
　　里未有汗再服¶
白术散(出聖/恵方)治隂毒傷寒心胸滿悶喘促四肢厥逆¶
　　白术　前胡(去蘆/頭)附子(炮製去/皮臍)訶梨勒皮　厚朴¶
<pb:KR3e0067_WYG_134-21a>¶
　　(去粗皮塗生姜汁/炙令香熟各一兩)桂心(三/分)甘草(炙微/赤剉)五味子　乾¶
　　薑(炮製細剉/各半兩)¶
　右麄搗羅為㪚毎服四錢以水一中盞煎至六分去¶
　　滓不計時候稍熱服如人行十里未有汗再服¶
天雄散(出活/人書)治隂毒傷寒身重背强腹中㽲痛咽喉不¶
　利毒氣攻心心下堅强短氣嘔逆唇青面黒四肢厥¶
　冷其脈沈細¶
　　天雄(炮製去/皮臍)肉桂(去粗/皮)厚朴(去粗皮塗生姜汁炙/令香熟已上各一兩)¶
<pb:KR3e0067_WYG_134-21b>¶
　　麻黄(去根/節)當歸(剉微/炒)白术　半夏(湯洗七遍去/滑各半兩)川¶
　　椒(去月并閉口者微炒去汗/一分乙學發明用一錢)乾薑(炮製剉三分乙/學發明用生薑)¶
　　(二/錢)陳橘皮(湯浸去白穣焙三分/乙學發明用一錢)¶
　右搗麄羅為散毎服五錢以水一大盞入生薑半分¶
　　&KR0037;三枚煎至五分去滓不計時候稍熱服如人行¶
　　十里未汗再服¶
呉茱茰散(出聖/恵方)治隂毒傷寒迴陽¶
　　呉茱茰(湯浸七遍/焙乾微炒)麻黄(去根/節)肉桂(去皺皮/各一兩)厚朴(二/兩)¶
<pb:KR3e0067_WYG_134-22a>¶
　　(去粗皮塗生/姜汁炙令香)半夏(湯洗七/遍去滑)乾薑(炮製/剉)附子(炮製去/皮臍各)¶
　　(三/分)白术　細辛　天南星(炮/製)木香(各半/兩)¶
　右搗篩為散毎服五錢以水一中盞入生薑半分煎¶
　　至五分去滓不計時候熱服衣覆取汗如人行十¶
　　里未汗再服¶
正陽散(出活/人書)治隂毒傷寒面青張口出氣心下硬身不¶
　熱只額上有汗煩渇不止舌黑多睡四肢俱冷¶
　　附子(一兩炮製/去皮臍)皂莢(一挺去皮塗醋/炙令黄色去子)乾薑(炮製/剉)甘¶
<pb:KR3e0067_WYG_134-22b>¶
　　草(炙微赤剉/各一分)麝香(一錢細/研入)¶
　右搗細羅為散毎服二錢以水一中盞煎至五分不¶
　　計時候和滓熱服¶
治隂毒傷寒項背强心神煩宜服此方(出聖/恵方)¶
　　麻黄(去根/節)附子(炮製去/皮臍)澤㵼　半夏(湯洗七/遍去滑)肉桂¶
　　(去皺/皮)甘草(炙微/赤剉)乾蝎(微/炒)乾薑(炮/製)天南星(炮製已上/各半兩)¶
　右搗細羅為散毎服二錢以水一中盞入生薑半分¶
　　&KR0037;三枚煎至六分去薑棗不計時候和滓熱服¶
<pb:KR3e0067_WYG_134-23a>¶
前胡散(出聖/恵方)治隂毒傷寒四肢厥逆頭痛心躁胸中結¶
　實兩脇妨悶¶
　　前胡(去蘆/頭)桔梗(去蘆頭/各三分)㯽榔　桂心　木香　當¶
　　歸(剉微/炒)青橘皮(湯洗去白/穰各半兩)訶梨勒皮　厚朴(去粗/皮塗)¶
　　(生姜汁炙令/香熟各一兩)¶
　右搗散毎服四錢水一中盞入生薑半分煎至六分¶
　　去滓不計時候熱服¶
四逆湯(出聖/恵方)治隂毒傷寒脈候沈細四肢逆冷煩躁頭¶
<pb:KR3e0067_WYG_134-23b>¶
　痛¶
　　乾薑(炮製/剉)附子(炮製去/皮臍)桂心　甘草　白术　當¶
　　歸(剉微炒已/上各半兩)¶
　右搗篩為散每服三錢水一中盞煎至六分去滓不¶
　　計時候稍熱頻服¶
治隂毒傷寒心間煩躁四肢逆冷宜服此方(名白术散/出活人書)¶
　　川烏頭(炮製去/皮臍)桔梗(去蘆/頭)附子(炮製去/皮臍)白术　細¶
　　辛(各一/兩)乾薑(半兩炮/製剉)¶
<pb:KR3e0067_WYG_134-24a>¶
　右搗麄篩為散如患一日兩日者温酒調下一錢如¶
　　是三四日至五日者用藥末二錢以水一中盞煎¶
　　至六分不計時候稍熱和滓頻服¶
治隂毒傷寒四肢厥逆胸膈不利宜服此方¶
　　附子(炮製去/皮臍)乾薑(炮製/剉)肉桂(去皺/皮)人參(去蘆/頭)赤茯¶
　　苓　白术　木香　五味子　厚朴(去粗皮塗生/姜汁炙令香)¶
　　(熟各/一兩)訶梨勒皮(一兩/半)甘草(半兩炙/微赤剉)¶
　右搗篩毎服四錢以水一中盞入生薑半分葱白一¶
<pb:KR3e0067_WYG_134-24b>¶
　　莖煎至六分去滓不計時候稍熱頻服¶
肉桂散　治傷寒服冷藥過度心腹脹滿四肢逆冷昏¶
　沈不識人變為隂毒¶
　　肉桂(去皺/皮)白术　木香　高良薑(剉/)厚朴(去粗皮/塗生姜)¶
　　(汁炙令香熟各三分/乙學發明各用三錢)赤芍藥　陳橘皮(湯浸去/白穰焙)附¶
　　子(炮製去/皮臍)前胡(去蘆/頭)當歸(剉微/炒)人參(去蘆頭/各一兩)呉茱¶
　　茰(半兩湯浸七/遍焙乾微炒)¶
　右搗羅為散毎服四錢以水一中盞入&KR0037;三枚煎至¶
<pb:KR3e0067_WYG_134-25a>¶
　　六分去滓不計時候稍熱頻服¶
人參散　治隂毒傷寒手足逆冷心下煩滿¶
　　人參(去蘆/頭)木香　附子(炮製去/皮臍)桂心　乾薑(炮製/剉)¶
　　當歸(剉微/炒)呉茱茰(湯浸七遍/焙乾微炒)㯽榔(已上各/一兩)¶
　右㕮咀為散毎服四錢以水一中盞入&KR0037;三枚煎至¶
　　六分去滓不計時候稍熱服¶
治隂毒傷寒頭痛四肢不和心腹氣悶宜服此方¶
　　附子(炮製去/皮臍)乾薑(炮製/剉)陳橘皮(湯浸去/白穰焙)桂心　㯽¶
<pb:KR3e0067_WYG_134-25b>¶
　　榔(已上各/一兩)甘草(三兩炙/微赤剉)¶
　右㕮咀為散毎服四錢以水一中盞入&KR0037;子三枚煎¶
　　至六分去滓不計時候稍熱頻服¶
桂心散　治隂毒傷寒項直脚冷百節疼痛¶
　　桂心　麻黄(去根/節)附子(炮製去皮/臍各三兩)甘草(炙微/赤剉)赤芍¶
　　藥　乾薑(炮製/剉)枳殻(麩炒黄/去穰)杏仁(去皮尖雙仁麩/炒微黄各半兩)¶
　　柴胡(一兩/去苗)¶
　右㕮咀為散毎服四錢以水一中盞入生薑半分煎¶
<pb:KR3e0067_WYG_134-26a>¶
　　至六分去滓不計時候稍熱頻服汗出為度¶
迴陽丹　治隂毒傷寒面青手足逆冷心腹氣脹脈候¶
　沈細¶
　　乾薑(一分炮/製剉)硫黄(細研/入)蓽澄茄　呉茱茰(湯洗七/遍焙乾)¶
　　(微/炒)附子(炮製去/皮臍)木香　桂心(一方去/桂心)乾蠍(已上各/半兩)¶
　右搗羅為末酒煮麪糊丸如梧桐子大毎服不計時¶
　　候生薑湯下三十丸頻服叄以熱酒一盞投之衣¶
　　葢取汗愈一方丹砂為衣無桂心¶
<pb:KR3e0067_WYG_134-26b>¶
正陽蘹香丸　治隂毒傷寒四肢逆冷心下痛硬氣欲¶
　絶者¶
　　蘹香子(微/炒)附子(炮製去/皮臍)天南星(炮/製)硫黄(細/研)丁香¶
　　木香　呉茱茰(湯浸七遍/焙乾微炒)預知子　桂心(已上各/一兩)¶
　右搗羅為末和研了藥令勻醋煮麪糊丸如彈子大¶
　　每服一丸研碎炒生薑熱酒下良久煎葱白艾湯¶
　　投之不計時頻服¶
來蘇丹　治隂毒傷寒(一名正/陽丸)¶
<pb:KR3e0067_WYG_134-27a>¶
　　硫黄　硝石　太隂𤣥精石(已上各/一兩)¶
　右都研細於瓷瓶中盛以瓦子葢瓶口用黄泥固濟¶
　　以炭大半斤養令火盡即出之更研入粉用湯浸¶
　　蒸餅和丸如梧桐子大毎服不計時候熱酒下三¶
　　丸至五丸衣葢取汗¶
黒聖散　治隂毒傷寒發汗¶
　　川烏頭(三個毎個/劈作四片)吳茱茰(六兩湯浸/七遍焙乾)¶
　右先掘地作一坑子築令净㓗以大火燒赤净掃去¶
<pb:KR3e0067_WYG_134-27b>¶
　　灰後下茱茰次下烏頭安在上面用好醋一大碗¶
　　旋旋澆入坑子内以盡為度後以瓦盆葢之待冷¶
　　取出搗細羅為散毎服以生薑熱酒調下一錢汗¶
　　出立差¶
治隂毒傷寒頭痛心躁手足厥冷宜服此方¶
　右用附子一兩炭火内燒令黒色勿令全過取出用¶
　　盆子葢之冷細研水磨沈香一分煮稀粥飲不計¶
　　時候調下二錢衣覆取汗如人行十里未有汗再¶
<pb:KR3e0067_WYG_134-28a>¶
　　服¶
治隂毒傷寒四肢逆冷宜熨之¶
　右用呉茱茰一升以酒拌令勻濕以熟絹袋二枚盛¶
　　蒸令極熟取熨脚心候氣通暢勻煖即停熨若以¶
　　湯煎温藥洗以接四肢亦可¶
升麻鼈甲湯(出千/金方)隂毒之為病面目青身痛如被杖咽¶
　喉痛五日可治七日不可治升麻鼈甲湯去雄黄蜀¶
　椒主之¶
<pb:KR3e0067_WYG_134-28b>¶
　　升麻(二/兩)當歸(一/兩)蜀椒(炒去汗/一兩)鼈甲(手指大/一片炙)甘草(二/兩)¶
　　雄黄(半兩/研)¶
　右以水四升煑取一升頓服之老小再服取汗肘後¶
　　千金方陽毒用升麻湯無鼈甲有桂隂毒用甘草¶
　　湯無雄黄¶
隂毒甘草湯(一名陽毒/升麻湯)治傷寒初得病一二日便結成¶
　隂毒或服藥經旬以上變成隂毒身重背强腹中絞¶
　痛咽喉不利毒氣攻心心下堅强短氣不得息嘔逆¶
<pb:KR3e0067_WYG_134-29a>¶
　唇青面黒四肢厥冷其脈沈細身如被擊咽喉痛五¶
　六日可治至七日不可治(出活/人書)¶
　　甘草(炙/)升麻　當歸(炙各/半兩)雄黄(研一/兩)桂(去粗皮/半兩)蜀¶
　　椒(去目及閉口者/炒出汗一分)鼈甲(一兩半醋/炙去裙襴)¶
　右除研外剉如麻豆毎服五錢以水一盞半煎至八¶
　　分去滓温服如人行五里更進一服温覆取汗毒¶
　　當從汗出未汗再服千金方無桂雄黄¶
正陽湯(出聖濟/總録)治隂毒傷寒上氣喘促¶
<pb:KR3e0067_WYG_134-29b>¶
　　附子(炮製去皮/臍一兩)桂(去粗皮/三分)乾薑(炮半/兩)¶
　右剉如麻豆大每服五錢以水一盞煎至半盞去滓¶
　　食前温服之¶
囘陽發表湯(出聖濟/總録)治隂毒傷寒¶
　　附子(炮製去/皮臍)桂(去粗/皮)人參　澤㵼(各半/兩)乾薑(炮/)半¶
　　夏(湯洗七遍/炒令乾)天南星(炮/)甘草(炙各/一分)¶
　右剉如麻豆大毎服三錢以水一中盞入生薑半分¶
　　拍碎&KR0037;二枚劈破同煎至七分去滓食前温服¶
<pb:KR3e0067_WYG_134-30a>¶
附子湯(出活人書一名/大附子當歸散)治隂毒傷寒為病手足冷腰背¶
　强頭疼腹痛或煩渇精神恍惚額手背時出冷汗聲¶
　鄭重爪甲唇面色青黒多因脾腎虛虚寒伏隂重感¶
　於寒所致或因服冷藥過多心腹脹滿昏不知人婦¶
　女血室痼冷沈寒赤白崩漏臍腹㽲痛一切隂盛陽¶
　虛並宜服之¶
　　附子(炮製去皮/臍三分)桂(去粗/皮)當歸(切/焙)白术(各半/兩)半夏(湯/浸)¶
　　(七遍/去滑)乾薑(炮各/一分)¶
<pb:KR3e0067_WYG_134-30b>¶
　右剉如麻豆大毎服三錢以水一盞入生薑三片煎¶
　　至六分去滓熱服不拘時衣覆取汗如人行十里¶
　　未汗再服¶
定命湯(出聖濟/總錄)治隂毒傷寒目赤唇焦頭疼煩渇面色¶
　黒赤而身惡寒¶
　　附子(炮製去皮/臍二兩)髙良薑　白术　乾薑(炮各/一兩)¶
　右剉如麻豆大每服三錢用水一盞煎至五分去滓¶
　　不計時候温服未服藥前先飲酒使醺醺後服藥¶
<pb:KR3e0067_WYG_134-31a>¶
　　如思食即與酒粥喫不得妄食他物若小便出血¶
　　是隂毒去矣¶
桂附湯(出聖濟/總錄)治隂毒傷寒¶
　　桂(去粗皮/一分)附子(去皮臍生/用半兩)丁香　呉茱茰(湯淘三/遍焙乾)¶
　　(炒各/半分)¶
　右剉如麻豆大毎服二錢以水一盞入生薑半分拍¶
　　碎同煎至七分温服¶
囘陽散(出聖濟/總錄)治隂毒傷寒¶
<pb:KR3e0067_WYG_134-31b>¶
　　硫黄(一/兩)寒水石(三/分)硝石(半/兩)¶
　右入砂瓶子内盛以瓦葢瓶口通用黄泥固濟隂乾¶
　　用炭火五斤煅令火盡研如粉毎服一錢以温水¶
　　調下¶
黒神散(出聖濟/總錄)治隂毒傷寒¶
　　附子(三兩去皮臍/燒令烟盡)麻黄(去節/一兩)桂(去粗皮/半兩)¶
　右搗羅為細散毎服二錢以蜜湯調下¶
來蘇丹(出聖濟/總錄)治隂毒傷寒面青手足冷身如被擊¶
<pb:KR3e0067_WYG_134-32a>¶
　　太隂𤣥精石　硫黄　硝石　白礬　水銀(各一/分)¶
　右同研令水銀不見星入瓷合子内燒通赤粟米飯¶
　　和丸如小豆大毎服三丸温水下¶
四逆散(出聖濟/總錄)治傷寒隂毒手足厥身冷脈細¶
　　太隂𤣥精石(三分/末)硫黄(一/兩)不灰木　盆硝(各一/分)¶
　右研為細末入在銚子内以盞子盖周回用濕紙閉¶
　　縫安火上紙乾為度取出細研入龍腦半錢乾薑¶
　　末半兩拌勻毎服半錢以冷艾湯調下肌體煖是¶
<pb:KR3e0067_WYG_134-32b>¶
　　驗一方去不灰木加附子¶
退隂湯(出活/人書)治隂毒傷寒手足厥面多青腹中㽲痛兼¶
　治隂毒欬逆等疾¶
　　烏頭(炮製去/皮臍)乾薑(炮各/半兩)¶
　右麄搗篩炒令轉色放冷毎服二錢以水一盞鹽一¶
　　捻煎至半盞去滓温服一方云脈沈細頭痛腰重¶
　　小小傷冷毎服一字入正元散同煎入鹽一捻隂¶
　　毒症欬逆煎一服細細熱押之便止¶
<pb:KR3e0067_WYG_134-33a>¶
還陽湯　治傷寒隂毒四肢厥冷時有汗¶
　　不灰木(一/兩)延胡索(半/兩)太隂𤣥精石(一/分)¶
　右麄搗篩毎服二錢以水一盞葱白一寸同煎至六¶
　　分去滓不計時温服¶
退隂丸　治傷寒伏隂手足厥冷肌膚不熱¶
　　硫黄(半斤/生)太隂𤣥精石(煅三/兩)¶
　右用柳椎細研為末水浸炊餅和丸如梧桐子大毎¶
　　服五十丸煎艾湯下日三¶
<pb:KR3e0067_WYG_134-33b>¶
夜光丹　治傷寒隂毒四肢逆冷面青胸膈不利嘔噦¶
　虚煩¶
　　硫黄(研/)太隂𤣥精石(研/)硝石(研各/一兩)附子(炮製去皮/臍者一兩)¶
　　(生去皮/者半兩)¶
　右先將𤣥精硝石二味於鐡銚子中慢火熬候勻熱¶
　　以匙於中心挖作坑子内硫黄候鎔攪勻放冷研¶
　　細别搗羅生附子為細末入研者藥合研匀以軟¶
　　爛粳米飯和丸如梧桐子大毎服五丸冷艾湯下¶
<pb:KR3e0067_WYG_134-34a>¶
附子回陽㪚　治隂毒傷寒面青四逆及臍腹㽲痛身¶
　體如氷并療一切卒暴冷氣¶
　右用附子二枚炮製去皮臍搗為細散毎服三錢取¶
　　生薑自然汁半盞冷酒攪勻共一盞調服更以冷¶
　　清酒一盞送下相次更進一服良久臍下如火遍¶
　　身和煖為度¶
太陽丸　治傷寒隂毒四肢厥逆脈息微細¶
　　硫黄(研/)附子(炮製去皮/臍各一兩)¶
<pb:KR3e0067_WYG_134-34b>¶
　右搗羅為末酒煑麪糊為丸如梧桐子大毎服十丸¶
　　至十五丸煎艾鹽湯下不計時候¶
囘陽煑散　治隂毒傷寒四肢厥冷脈候㣲細心胸痞¶
　悶¶
　　天南星(二兩酒浸七日/取出剉炒令黄)附子(炮製去皮/臍一兩)¶
　右搗羅為散毎服二錢以酒一盞半同煎至六分温¶
　　服不計時候¶
定命丸　治隂毒傷寒¶
<pb:KR3e0067_WYG_134-35a>¶
　　硫黄(研/)呉茱茰(湯浸焙乾/炒搗為末)硝石(研各/一兩)巴豆(去心皮/膜半分)¶
　右一處研令勻軟飯和丸如彈子大毎服先以椒煎¶
　　湯浸手良久男左女右執之一丸汗出即瘥婦女¶
　　姙娠傷寒並宜使¶
呉茱茰湯　治傷寒隂毒¶
　　呉茱茰(湯洗炒/乾一兩)白附子　天南星　柴胡(去/苗)鼈甲¶
　　(去裙襴/醋煑)前胡(去蘆/頭)細辛(去苖/葉)羌活(去蘆/頭)黄耆(剉/)乾¶
　　薑(炮/)枳殻(去穰/麩炒)陳橘皮(湯浸去/白焙)赤芍藥　厚朴(去/麄)¶
<pb:KR3e0067_WYG_134-35b>¶
　　(皮生姜/汁炙)白檀　五味子　桔梗(各半/兩)蒼术(米泔浸/一宿去)¶
　　(皮/)莎草根　當歸(切/焙)芎藭　麻黄(去根節湯煑掠/去沫各一兩)¶
　　甘草(炙一/兩半)¶
　右剉碎入净鍋内慢火炒令黄再麄搗篩毎服三錢¶
　　以水一盞生薑三片同煎至七分去滓温服不拘¶
　　時候¶
順元煑散　治傷寒隂盛裏寒脈細手足厥冷¶
　　烏頭(炮製去皮/臍二兩)附子(炮製去/皮臍)天南星(炮製去皮/臍各一兩)木¶
<pb:KR3e0067_WYG_134-36a>¶
　　香(半/兩)¶
　右搗羅為散毎服一錢以水一盞煎至六分温服大¶
　　體此散能温衰脈遲細沈伏手足冷毛髪恂慄傷¶
　　寒裏症之類大啜三兩杯當手足温或汗乃愈今¶
　　世醫多此散和一切氣通利血絡人病脾瘧用紫¶
　　金丸逐下仍服此散紫金丸用硫黄鍼砂各三錢¶
　　以鐵粉五錢膩粉十五錢粟米飯丸如皂莢子大¶
　　毎服一丸乳香湯下氣實服一丸半至二丸¶
<pb:KR3e0067_WYG_134-36b>¶
葱薤湯　治隂毒傷寒出汗¶
　　葱白　薤白　荆芥穂　竹茹(各一/握)豉(去皮/半升)生薑¶
　　(一/分)蜀椒(去目并閉口炒/出汗四十九粒)¶
　右㕮咀如麻豆大毎服五錢以酒二盞煎十數沸去¶
　　滓又别取此藥二十錢以沸湯一升沃之候通手¶
　　淋背上了即服前藥酒盖覆出汗仍煮葱薤粥投¶
　　之汗即出差¶
附子湯　治隂毒傷寒頭痛眼疼心中悶亂身體沈重¶
<pb:KR3e0067_WYG_134-37a>¶
　四肢俱冷精神恍惚脈候沈細欲得冷水飲之必危¶
　　附子(炮製去皮/臍二枚)桂(去麄皮/半兩)當歸(切焙/半兩)乾薑(炮製/二分)麻¶
　　黄(去節先煎掠去/沫焙乾半兩)¶
　右麄搗篩毎服五錢以水一盞半煎至七分去滓空¶
　　心頓服以衣覆如人行五里再一服少頃生薑煮¶
　　熱稀粥投身體四肢自然汗出須㬰頭輕目明婦¶
　　人病加赤芍藥半兩神效¶
迴生神膏(出濟生/拔萃方)治男女隂毒傷寒外接法¶
<pb:KR3e0067_WYG_134-37b>¶
　　牡蠣(煅/粉)煉粉　乾薑(炮製各/一錢)¶
　右為細末男病用女唾調手内擦熱𦂳掩二卵上得¶
　　汗出愈女病用男唾調手内擦熱𦂳掩二乳上得¶
　　汗出愈卵與乳男女之根蒂坎離之分也隂症大¶
　　小不通及諸雜病隂候大小不通者並宜此外法¶
　　治數日不通為急非急勿用¶
治隂毒呃逆方¶
　　川烏頭　乾薑　附子(已上/俱炮)肉桂　甘草(炙/)芍藥¶
<pb:KR3e0067_WYG_134-38a>¶
　　半夏　呉茱茰　陳皮　大黄¶
　右各等分為末毎服一錢水一盞生薑三五片煎至¶
　　七分去濁滓取清熱服¶
玉女散(出十便/良方)治隂毒氣攻上腹痛四肢逆冷惡候並¶
　治之¶
　右用川烏去皮臍冷水浸七日後薄切曝乾紙褁盛¶
　　有患者取研末一大錢入鹽一小錢水一盞半煎¶
　　至七分通口服壓下隂毒所注與猪血相似未已¶
<pb:KR3e0067_WYG_134-38b>¶
　　良久再進一服¶
還陽散(出十便/良方)治隂毒面色青四肢逆冷心躁腹痛¶
　右用硫黄末新汲水調下二錢良久或寒一起或熱¶
　　一起更㸔𦂳慢再服汗出差¶
隂毒甘草湯(出千/金方)治傷寒初病一二日便結成隂毒身¶
　重背强腹中絞痛咽喉不利毒氣攻心心下堅强短¶
　氣不得息嘔逆唇青面黒四肢厥冷其脈沈細𦂳數¶
　仲景云此隂毒之候身如被打五六日可治七日不¶
<pb:KR3e0067_WYG_134-39a>¶
　可治也¶
　　甘草　升麻(各半/兩)當歸　蜀椒(各六/錢)鼈甲(一/兩)¶
　右㕮咀以水五升煮取二升半分三服如人行五里¶
　　須臾進一服温覆發汗毒當從汗出則愈若不汗¶
　　出則不除重作服仲景方云去蜀椒¶
返隂丹(出活/人書)治隂毒傷寒心神煩懆頭痛四肢逆冷面¶
　青腹脹脈沈者¶
　　硫黄(通明五/兩别研)消石(别/研)太隂𤣥精石(各二兩/别研)乾薑(炮/)¶
<pb:KR3e0067_WYG_134-39b>¶
　　桂心(各半/兩)附子(炮半/兩)¶
　右用鐡銚先鋪𤣥精次下硝末各一半中間鋪硫黄¶
　　末又將二藥餘末葢以上下盞合著熟炭火三斤¶
　　燒令得所勿令烟出急取瓦盆合著地上四面灰¶
　　葢勿令烟出候取出研細入後藥為末同研勻米¶
　　糊丸如梧桐子大毎服二三丸煎艾湯下頓服汗¶
　　出為度未退乃大著艾炷灸臍下丹田氣血海更¶
　　不退則以葱餡熨之¶
<pb:KR3e0067_WYG_134-40a>¶
葱臽熨法(出活/人書)治虛氣腸脫體冷無脈氣息欲絶不省¶
　人事及傷寒隂厥服藥不效者¶
　右用葱一束以索纒如餅餡大去根葉唯存白長二¶
　　寸許先以火煨一面令通熟勿至灼人方以熱處¶
　　著病人臍下上以熨斗盛火熨之令葱餅熱氣透¶
　　入腹中更作三四餅遇一餅壊不可熨即易一餅¶
　　候病醒手足温有汗乃差更服四逆湯以温其利¶
　　昔曽有患傷寒冥冥不知人四體堅冷如石藥不¶
<pb:KR3e0067_WYG_134-40b>¶
　　可入用此遂差一方用釅醋拌麩炒熱注布袋中¶
　　蒸熨比上法尤佳¶
治隂毒傷寒破傷風(出神/效方)¶
　　草烏(七個文武火/燒熱去蘆頭)麝香(半/錢)硃砂(一/錢)¶
　右為細末毎服一字以熱酒調下食前服之汗出為¶
　　度忌猪兔魚鼈羖羊肉¶
治隂毒傷寒(出神/效方)¶
　右用芥末新水調膏藥貼臍上汗為效¶
<pb:KR3e0067_WYG_134-41a>¶
又方(出神/效方)¶
　　牡蠣　乾薑(各等/分)¶
　右為末新水調塗手心握外腎汗出為度¶
治隂毒傷寒(出儒門/事親)¶
　右用煮百合濃汁服一升良¶
治隂毒傷寒¶
　右用烏藥子一合炒令黒烟起投於水中煎取三五¶
　　沸服一大盞候汗出囘陽立差¶
<pb:KR3e0067_WYG_134-41b>¶
代灸隂臍膏(出濟生/拔萃方)病者因飲酪水及食生物下利紫¶
　黒血十餘行脾胃受寒温毒與六神平胃散半兩加¶
　白术三錢以利腰臍間血一服愈㓗古云煩滿囊縮¶
　可灸陽陵泉在膝下一寸外臁是也隂病在内活人¶
　定以返陽丹當歸四逆湯及加呉茱茰生薑湯又以¶
　臍下一寸灸之以臍下各四邊一寸三處齊灸之極¶
　則二寸石門急灸之仍與前藥予恐不任藥與灸者¶
　别立代灸法¶
<pb:KR3e0067_WYG_134-42a>¶
　　附子　馬藺子　蛇床子　木香　呉茱茰　肉¶
　　桂¶
　右各等分為細末可用白麵一匙藥末一匙或用各¶
　　半匙生薑自然汁煨成膏攤紙上圓三寸許貼臍¶
　　下闗元氣海自晚至曉火力可代灸百壮腰痛亦¶
　　用貼之¶
破隂丹　治頃年鄉人李信道得疾六脈沈不見深按¶
　至骨則弱𦂳有力頭疼身温煩懆指赤背冷中滿惡¶
<pb:KR3e0067_WYG_134-42b>¶
　心更兩醫矣醫者不識止供調氣藥予因胗視曰此¶
　隂中伏陽也仲景法中無此症也人患此者若有熱¶
　藥以助之則為隂邪隔絶不能導引真陽返生客熱¶
　用冷藥則所伏真火愈見消鑠須用破隂散導達真¶
　火之藥使火升水降然後得汗而解予授此藥二百¶
　粒作一服冷鹽湯下不半時煩懆狂熱手足燥擾其¶
　家大驚予曰俗所謂換陽也須臾稍定畧睡已中汗¶
　自昏達旦方止身涼而病除¶
<pb:KR3e0067_WYG_134-43a>¶
　　硫黄　水銀(各一/兩)陳皮　青皮(去白各/半兩末)¶
　右先將硫黄銚子内鎔次下水銀用鐡杖子打勻令¶
　　無星傾入黒茶盞内研細入二味匀研同厚麪糊¶
　　丸如梧桐子大毎服三十丸如煩懆冷鹽湯下隂¶
　　症冷艾湯下¶
霹靂散(出濟生/拔萃方)治隂盛隔陽傷寒其人必躁熱而不欲¶
　飲水者是¶
　右用附子一枚燒為灰存性為末蜜水調下為一服¶
<pb:KR3e0067_WYG_134-43b>¶
　　而愈此逼散寒氣然後熱氣上行而汗出乃愈¶
又方(出肘/後方)治隂毒傷寒口鼻冷者乾薑桂各一方温酒¶
　三合服之當大熱差凡隂陽二毒不但初得便爾或¶
　一二日變作者皆以冷藥治之得此病多死治熱不¶
　解而下痢困篤欲死者服此大青湯方¶
　　大青(四/兩)甘草(三/兩)膠(二/兩)䜴(八/合)赤石脂(三/兩)¶
　右以水一斗煮取三升分三服盡更作日夜兩劑愈¶
又方(出肘/後方)¶
<pb:KR3e0067_WYG_134-44a>¶
　右用梔子十四枚薤白一把水五升煮取三升半分¶
　　為三服¶
又分(出肘/後方)¶
　右用龍骨半斤搗碎以水一斗煮取五升使極冷稍¶
　　飲其間或得汗即愈矣¶
又方(出肘/後方)¶
　右用黄連二兩熟艾如鴨卵大以水二升煮取一升¶
　　頓服立止天行諸痢悉主之¶
<pb:KR3e0067_WYG_134-44b>¶
又方(出肘/後方)天行諸痢悉主之¶
　　黄連(三/兩)黄蘖　當歸　龍骨(各二/兩)¶
　右以水六升煮取二升去滓入蜜七合又火煎取一¶
　　升半分為三服效¶
又方　治隂毒傷寒及重感冐風寒頭疼拘急¶
　右用口嚼生薑一大塊用二三錢熟酒調服一大盞¶
　　涎吐汗出即愈¶
又方　治隂症¶
<pb:KR3e0067_WYG_134-45a>¶
　右用黒豆一合炒焦酒浸熱飲一碗豆不用被葢汗¶
　　出即愈¶
老君神白散(出余居士/選竒方)治傷寒隂證¶
　　白术　附子(各二/兩)桔梗　細辛　甘草(各一/兩)¶
　右為細末白湯㸃服¶
隂毒熏法(出活/人書)治隂毒逆冷囊縮者¶
　右用大豆三升炒令極熱先以净盆桶内置熱醋三¶
　　升旋扶病人坐桶上熏少時却以熱豆傾桶中熏¶
<pb:KR3e0067_WYG_134-45b>¶
　　之有頃囊下却以隂症藥服之¶
囘陽丹(出衛生/寳鑑)治隂毒傷寒手足厥冷¶
　　牡蠣(燒/)不&KR0069;木(燒/)良薑(切/炒)川烏頭(炮/)白芍藥(各二/錢)¶
　　麝香(少/許)¶
　右為細末毎用一錢男病女唾津調塗外腎女病男¶
　　唾津調塗乳上¶
手陽丹(出衛生/寳鑑)治隂毒傷寒手足厥冷指甲青色體冷¶
　脈沈細而微神效¶
<pb:KR3e0067_WYG_134-46a>¶
　右用青葱四五枝陳蜂窠四五箇燒存性為末用青¶
　　葱搗如泥丸如桐子大手心内握定用手帕𦂳繫¶
　　定須㬰汗出以綿被覆葢如手心熱甚休教解開¶
　　如服藥時先服升麻湯五錢出子連鬚葱三枝生¶
　　薑五片水二大盞煎至一盞去滓温服以被覆之¶
　　汗出愈¶
海蔵已寒丸(出濟生/拔萃方)治隂症服四逆背冷中發躁而煩¶
　渇者或數日大便閉小便澁赤服此上不躁大小便¶
<pb:KR3e0067_WYG_134-46b>¶
　自利¶
　　肉桂　茯苓(各五/錢)良薑　烏頭(炮各/七錢)附子(炮/)乾薑¶
　　(炮/)芍藥　茴香(炒各/一兩)¶
　右為細末糊為丸如桐子大温酒下空腹食前五七¶
　　十丸八九十丸亦得酒醋為糊俱可¶
麻黄升麻湯(出濟生/拔萃方)治傷寒隂結不大便六七日大下¶
　之結去脈當浮則愈及寸脈沈而遲手足厥冷寸脈¶
　沈而遲者少隂本脈故主咽喉不利唾膿血四肢厥¶
<pb:KR3e0067_WYG_134-47a>¶
　者為厥隂利不止為太隂為難治温之則咽痛不可¶
　温也¶
　　麻黄(二/兩)升麻　當歸(各一兩/一分)知母(三/分)麥門冬(一分/去心)¶
　　黄芩(三/分)乾薑　芍藥　桔梗　石膏　茯苓　甘¶
　　草　白术(各一/分)¶
　右㕮咀毎服五錢水煎相次一服汗出止¶
一法(出濟生/拔萃方)治隂症諸藥不效并湯水不下身冷脈絶¶
　氣息不知人¶
<pb:KR3e0067_WYG_134-47b>¶
　　丁香　蓽撥　乾薑　牡蠣(各等分/燒粉)¶
　右用手心中以唾津調如泥以手掩其隂至煖汗出¶
　　為度¶
温内玉抱肚(出衛生/寳鑑方)治隂毒傷寒¶
　　川烏　細辛　良薑　天仙子　肉桂　牡蠣¶
　　胡椒　乾薑(各等/分)¶
　右為細末醋糊調塗臍下以綿覆之¶
破棺丹(出華陀中/蔵經方)治厥隂面目俱青心下硬四肢冷脈¶
<pb:KR3e0067_WYG_134-48a>¶
　細而欲絶¶
　　硫黄(一兩酒/煑三日)硃砂(一兩/研)¶
　右為末酒糊丸鷄頭大入室中勿令人知同病人掘¶
　　一坑深一尺入粟稈火燒坑子極熱醋五升沃令¶
　　氣出衣被鋪坑以酒化一丸服之後令病人坑上¶
　　卧少時汗出愈¶
治傷寒隂症脫陽或因大吐大㵼之後四肢逆冷元氣¶
　不接不省人事或傷寒新瘥後與婦女交其症小腹¶
<pb:KR3e0067_WYG_134-48b>¶
　𦂳痛外腎搐縮面黒氣喘冷汗自出亦是脫陽症須¶
　㬰不治即不效(出衛生/家寳方)¶
　　葱白(炒令熱熨/臍下次用)附子　白术(半/兩)乾薑(半/兩)木香(一/錢)¶
　右剉碎用水兩碗煎至八分去滓放冷灌與服須㬰¶
　　又進一服兩服滓再作一服如無前件藥只用單¶
　　方用桂皮二兩好酒二升煎至一升候温分作二¶
　　服灌與如無桂皮只用連鬚葱白三七莖細剉就¶
　　砂盆中研細用酒五升煮至二升分作三服灌陽¶
<pb:KR3e0067_WYG_134-49a>¶
　　氣即囘先更用炒鹽熨臍下氣海之所勿令氣冷¶
　　為妙¶
治隂毒傷寒煩躁迷悶不治悮人急者(出本/草)¶
　右用大附子一箇可半兩者立劈作四片生薑一大¶
　　塊刀劈作五片如中指長糯米一撮三味以水一¶
　　升煎取六合去滓如人體温頓服厚衣覆之或汗¶
　　出或不出候心神定即别服水解散太白通闗散¶
　　之類不得與冷水如渇更將滓煎與服令人多用¶
<pb:KR3e0067_WYG_134-49b>¶
　　有效故詳著之¶
　　　陽毒(論/)¶
夫陽氣獨盛隂氣暴衰隂為陽所勝内外皆陽故為陽¶
毒傷寒有初得病便成陽毒者有服湯藥經五六日以¶
上不差變成陽毒者以病本属陽或以火刼發其汗或¶
因灸焫陽氣轉盛隂氣内消所致其候面赤發躁狂走¶
妄言發斑如錦文咽喉痛疼涕唾膿血或下利黄赤其¶
脈洪實滑促是也　歌括陽毒已深脈洪大内外結熱¶
<pb:KR3e0067_WYG_134-50a>¶
舌卷焦黒鼻中如煙煤宜用水漬法傷寒一二日便成¶
陽毒或服藥吐下後變成陽毒身重腰背痛煩悶不安¶
狂言或走或見鬼或吐血下利赤黄其脈浮大而數面¶
赤斑斑如錦文咽喉疼痛唾膿血五六日可治至六七¶
日不可治陽毒升麻湯主之咽痛𤣥參升麻湯甚者或¶
有踰垣上屋陽毒脈弦洪促數身熱無汗陽毒升麻湯葶¶
藶苦酒湯即醋大黄湯梔子仁湯黒奴丸太乙牛黄膏¶
用竹葉湯調下或研生地龍大者三條入生薑汁薄荷¶
<pb:KR3e0067_WYG_134-50b>¶
汁生蜜腦子各少許新汲水調灌下可選用之令隂氣¶
復而大汗解矣陽毒大熱煩渇譫語赤斑衂血不止白¶
虎湯一服效陽毒已深脈洪大内外結熱舌卷黒鼻中¶
如煙煤用新汲水浸濕布數重搭於腦上續又換新水¶
浸布漬冷熱勢纔减即止本事方灸結胸巴豆肉七粒¶
黄連七寸搗細津唾調膏安於臍艾灸其上不拘壮數¶
以腹中有聲為效灸畢即以湯蘸軟帛拭之恐或瘡爛¶
此方與集驗神功散一同隂陽二毒但有微氣者皆可¶
<pb:KR3e0067_WYG_134-51a>¶
灸臍間有聲即得汗解尚藥孫用和破結丹治隂陽伏¶
逆變為結胷五六日大便結攻之不及達之不可以此¶
主之用錦辰砂銀青礞石北亭脂肉豆冦木香官桂牽¶
牛黒附炮巴豆不去油各半兩輕粉麝香半錢金五箔¶
右件將法醋半升八味硃砂附子牽牛三味熬成膏次¶
入餘藥打和得所丸如皂子大輕粉衣毎服二丸蜜湯¶
調下陽症如隂冷四肢滑沈尿赤大便稀面紅煩躁身¶
微熱隂症如陽沈更微隂極發燥熱極發厥物極則反¶
<pb:KR3e0067_WYG_134-51b>¶
也重陽必隂重隂必陽寒暑之變也四肢冷小便赤大¶
便閉或糞色黑眼開言動脈沈而滑謂之陽症似隂面¶
赤煩躁身有微熱眼閉發熱脈沈而微謂之隂症似陽¶
欲知的定當推原反本察色聽聲辨以六經叅以外症¶
徐徐焉據脈驗之數熱遲寒隂陽别矣陽之體輕隂之¶
體重隂家脈重陽家脈輕陽盛旦静隂盛夜寜陽虚暮¶
亂隂虚夜争陽症似隂白虎湯熱極生寒則四肢逆冷¶
或用承氣湯隂症似陽四逆湯加葱白主之隂盛則躁¶
<pb:KR3e0067_WYG_134-52a>¶
下虚則面赤衰寒則身微熱也陽盛隔陽脈細沈矣身¶
冷大煩躁嗜卧泥水之中欲飲水而不欲入口者是飲¶
水者非可以服霹靂散少焰散丹砂丸亦效孫用和以¶
半兩黒附子一枚燒存性候冷為末入真臘茶一大錢¶
匕和為二服毎服水一盞蜜半匙煎六分冷服躁止得¶
睡汗出皆藥之驗也隂症太陽陽明少陽皆属陽症也¶
太陽者膀胱也發熱惡寒頭痛腰疼而脈浮也陽明者¶
胃也不惡寒反惡熱濈濈汗出大便閉潮熱而脈長也¶
<pb:KR3e0067_WYG_134-52b>¶
少陽者膽也口苦咽乾脅下滿發熱而嘔或徃來寒熱¶
而脈弦也麻黄湯大青龍湯桂枝湯治太陽經傷風寒¶
也大柴胡湯調胃承氣湯小承氣湯大承氣湯治陽明¶
傷寒也小柴胡湯治少陽傷寒也其他藥皆發汗吐下¶
後症也若陽氣獨盛隂氣暴絶即為陽毒必發躁狂走¶
妄言面赤咽痛身斑斑如錦文或下利赤黄脈洪實或¶
滑促當以酸苦之藥令隂復而大汗解矣古人云酸苦¶
湧泄為隂謂苦參大青葶藶苦酒之類能復其隂氣也¶
<pb:KR3e0067_WYG_134-53a>¶
微用苦甚兼用酸苦拆熱復隂若熱極拆熱復隂若熱¶
極發厥陽症似隂學者以脈别之¶
　　　方¶
升麻散　治傷寒一日便成陽毒或服藥發汗吐下之¶
　後毒氣不解身背强煩悶狂言或走或見鬼神面赤¶
　斑斑狀如錦文咽喉痛及下膿血¶
　　川升麻　射干(各一/兩)當歸(剉微/炒)犀角屑　甘草(炙/微)¶
　　(赤剉各/半兩)黄芩　黄連(去/鬚)地骨皮(各三/分)¶
<pb:KR3e0067_WYG_134-53b>¶
　右搗篩為散毎服四錢以水一中盞煎至六分去滓¶
　　不計時候温服¶
麥門冬散　治陽毒傷寒身體痛疼頭面如火心胸煩¶
　熱而渇小便赤黄不得睡卧宜服¶
　　麥門冬(去心/焙)葛根(剉/)柴胡(夫/苗)赤芍藥　知母　馬¶
　　牙硝(各一/兩)子芩　𤣥參　甘草(炙微赤剉/各三分)川升麻¶
　　犀角屑(各半/兩)¶
　右搗羅為散毎服四錢以水一中盞煎至六分去滓¶
<pb:KR3e0067_WYG_134-54a>¶
　　不計時候温服¶
犀角散　治陽毒傷寒狂言亂走面赤斑斑咽喉乾痛¶
　心胸煩滿四肢拘急小便赤黄¶
　　犀角屑　甘草(炙微赤剉/各半兩)射干　川大黄(剉碎/微炒)黄¶
　　芩(各三/分)柴胡(去/苗)川升麻　川芒硝　麥門冬(去心/焙各)¶
　　(一/兩)¶
　右搗羅為散毎服四錢以水一中盞入淡竹葉三七¶
　　片小麥五十粒煎至六分去滓不計時候温服¶
<pb:KR3e0067_WYG_134-54b>¶
石膏散　治陽毒傷寒熱壮頭痛肢體煩重口乾心躁¶
　　石膏(一/兩)知母　柴胡(去/苗)麻黄(去/根)甘草(炙微/赤剉)黄芩¶
　　赤芍藥　防風(去蘆/頭)赤茯苓　川升麻　甘菊花¶
　右搗篩為散每服四錢以水一中盞入生薑半分葱¶
　　白七寸豆豉一百粒煎六分去滓不拘時候温服¶
大黄散(出活/人書)治陽毒傷寒未解熱結在内恍惚如狂者¶
　　川大黄(一兩半剉/碎微炒)桂心(三/分)川芒硝(二/兩)甘草(炙微/赤剉)木¶
　　通(剉/)大腹皮(剉各/一兩)桃仁(二十枚湯浸去皮/尖雙仁麸炒微黄)¶
<pb:KR3e0067_WYG_134-55a>¶
　右搗羅為散毎服四錢以水一中盞煎至六分去滓¶
　　不計時候温服以通為度¶
地骨皮散(出聖/恵方)治陽毒傷寒頭昏身重咽喉唇乾腮赤¶
　狂言欲走心胸脹滿嘔逆不下飲食面色斑斑如錦¶
　文¶
　　柴胡(一兩/去苗)地骨皮　木香　麻黄(去根/節)甘草(炙㣲/赤剉)¶
　　川升麻　&KR0797;&KR0803;根　人參(去蘆/頭)赤茯苓　木通(剉/已)¶
　　(上各/半兩)¶
<pb:KR3e0067_WYG_134-55b>¶
　右搗羅為散毎服四錢以水一中盞煎至六分去滓¶
　　不計時候温服¶
柴胡散(一名梔子仁/湯出活人書)治陽毒傷寒壮熱百節疼痛¶
　　柴胡(一兩半/去苗)川升麻　黄芩　石膏　杏仁(湯浸/去皮)¶
　　(尖雙仁麩炒微黄/色已上各三兩)赤芍藥　大青　知母　梔子¶
　　仁(各一/兩)甘草¶
　右搗羅為散毎服四錢以水一中盞入生薑半分豉¶
　　一百粒煎至六分去滓不計時候¶
<pb:KR3e0067_WYG_134-56a>¶
桂枝麻黄散(出聖/恵方)治陽毒傷寒項背汗出急强惡風¶
　　桂枝　麻黄(去根/節)甘草(炙微/赤剉)赤芍藥　葛根　杏¶
　　仁(湯浸去皮尖雙仁/麩炒微黄各一兩)¶
　右搗篩為散毎服四錢以水一中盞入生薑半分煎¶
　　至六分去滓不計時候熱服衣覆取汗如人行十¶
　　里未有汗再服良久以葱白豉粥投之¶
白虎湯(出三/因方)治陽毒傷寒服桂枝湯大汗出後大渇煩¶
　躁不解脈洪大者¶
<pb:KR3e0067_WYG_134-56b>¶
　　知母　甘草(炙微赤剉/各一兩)麻黄(二兩/搗碎)粳米(一/合)¶
　右細剉以水二大盞煮米熟為度去滓不計時候温¶
　　三服¶
治陽毒傷寒四肢壮熱心膈煩躁嘔吐不止宜服此方¶
　(出聖/恵方)¶
　　柴胡(去/苗)黄芩　人參　甘草(炙微赤剉/各一兩)麥門冬(去/心)¶
　　(焙一/兩)半夏(半兩湯浸七/遍洗去滑)¶
　右搗羅為散毎服四錢水一中盞入竹葉三七片生¶
<pb:KR3e0067_WYG_134-57a>¶
　　薑半分煎至六分去滓不計時候温服¶
&KR0797;&KR0803;散(出聖/恵方)治陽毒傷寒五六日已上俱胸中煩熱乾¶
　嘔¶
　　&KR0797;&KR0803;　柴胡(去/苗)知母　黄芩　甘草(炙微赤剉/各一兩半)蘆¶
　　根(二兩/剉)¶
　右搗羅為散毎服四錢以水一中盞入生薑半分煎¶
　　至六分去滓不計時候温服¶
甘草散(出聖/恵方)治陽毒傷寒脈洪大心中悸壮熱¶
<pb:KR3e0067_WYG_134-57b>¶
　　甘草(炙微/赤剉)桂心　茯神　人參(去蘆/頭)阿膠(搗碎炒/令黄燥)¶
　　麥門冬(去心已上/各一兩)生乾地黄　麻黄(去根節/各二兩)¶
　右搗篩為散毎服四錢以水一中盞入生薑半分煎¶
　　至六分去滓不計時候温服¶
黄芩散(出聖/恵方)治陽毒傷寒氣盛昏昏如醉熱躁煩渇口¶
　苦舌乾¶
　　黄芩　川升麻　柴胡(去苗各/一兩)石膏(二/兩)赤芍藥¶
　　麥門冬(去/心)甘草(炙微赤剉/各半兩)¶
<pb:KR3e0067_WYG_134-58a>¶
　右搗篩為散毎服四錢以水一中盞煎至六分去滓¶
　　不計時候温服¶
牛黄丸(出聖/恵方)治陽毒傷寒心躁煩悶恍惚如狂結熱不¶
　散¶
　　牛黄(細/研)天竺黄(細/研)防風(去蘆/頭)真珠(細研已上/各半兩)龍腦¶
　　甘草(炙㣲赤剉/各一兩)射香(一錢/細研)犀角屑　羚羊角屑¶
　　硃砂(細研水/飛過)黄芩　川升麻(各一/兩)¶
　右搗羅為末入前研了藥更研令匀以煉蜜和搗三¶
<pb:KR3e0067_WYG_134-58b>¶
　　二百杵丸如梧桐子大毎服不計時候以温水嚼¶
　　下十五丸¶
治陽毒傷寒煩熱大便不通¶
　　川大黄(一兩剉/碎微炒)川芒硝(半/兩)¶
　右搗篩以水一大盞煎至七分去滓不計時候分温¶
　　二服如人行五七里再服當利下惡物¶
治陽毒傷寒毒氣在臓狂言妄語欲走起者宜服此方¶
　　龍膽(一兩去/蘆頭)鐵粉(二/兩)¶
<pb:KR3e0067_WYG_134-59a>¶
　右件藥搗細羅為散毎服不計時候以磨刀水調下¶
　　一錢¶
升麻湯(出活/人書)治傷寒一二日便成陽毒或服藥吐下之¶
　後變成陽毒腰背痛煩悶不安面赤狂言或走見鬼¶
　或下利脈浮大數面赤斑文如錦咽喉痛出膿血五¶
　日可治七日不可治¶
　　升麻　犀角(鎊/)射干　黄芩(去黑/皮)人參　甘草(炙/剉)¶
　　(各一/兩)¶
<pb:KR3e0067_WYG_134-59b>¶
　右六味剉如麻豆大毎服五錢以水一盞半煎至八¶
　　分去滓温服食頃再服温覆出汗未汗再服甚者¶
　　大承氣湯除厚朴加木通甘草大腹皮桃仁各一¶
　　兩以利為效¶
㵼心湯(出聖濟/總錄)治陽毒傷寒頭痛壮熱狂言妄語似見¶
　鬼神¶
　　石膏(一/兩)芍藥　葛根(剉/)黄芩(去黒心/各半兩)大黄　黄連¶
　　(去鬚各/三分)¶
<pb:KR3e0067_WYG_134-60a>¶
　右搗篩毎服五錢以水一盞半生薑一&KR0037;大拍碎煎¶
　　至八分去滓温服日二不拘時¶
升麻湯(出聖濟/總錄)治陽毒傷寒腰背疼痛煩悶面赤狂言¶
　妄走或見鬼下利無常赤斑如錦文咽喉痛唾膿血¶
　　升麻　雄黄(醋煮研/各半兩)當歸(切/焙)桂(去粗皮/各一兩)甘草(炙剉/二分)¶
　　鼈甲(醋炙去裙/襴一兩)¶
　右麄搗篩毎服五錢以水一盞半煎至八分去滓温¶
　　服日二不拘時候¶
<pb:KR3e0067_WYG_134-60b>¶
大青湯(出聖濟/總錄)治陽毒傷寒煩躁不解或下利危困¶
　　大青(二/兩)秦艽(去苗土/一兩)犀角(鎊/)山梔子仁　甘草(炙/剉)¶
　　黄連(去鬚各/半兩)¶
　右麄搗篩毎服五錢以水一盞半豉一百粒薤白七¶
　　寸煎至八分去滓食前温服¶
解陽湯(出聖濟/總錄)治陽毒傷寒口舌乾燥¶
　　麻黄(去根/節)人參　赤茯苓(去黒/皮)桂(去粗皮/各半兩)麥門冬¶
　　(去心/焙)葛根(剉各/三分)杏仁(湯浸去皮/尖雙仁炒)甘草(炙剉各/一兩)¶
<pb:KR3e0067_WYG_134-61a>¶
　右麄搗篩毎服五錢以水一盞半生薑一&KR0037;大拍碎¶
　　煎至八分去滓温服不拘時¶
五解湯(出聖濟/總錄)治陽毒傷寒發熱煩躁¶
　　山梔子仁　黄芩(去黒/皮)甘草(炙/剉)大黄(剉醋炒/各一分)朴硝¶
　　(二/錢)¶
　右麄搗篩毎服五錢以水一盞半煎至八分去滓空¶
　　心温服¶
犀角湯(出聖濟/總錄)治陽毒傷寒初得身體大熱眼赤小便¶
<pb:KR3e0067_WYG_134-61b>¶
　黄心悶頭疼煩渇不止四肢酸痛心中悶絶言語錯¶
　亂睡中多驚¶
　　犀角(鎊一/兩)人參(三/分)赤茯苓(去黒/皮)茵蔯蒿　細辛¶
　　(去苗/葉)陳橘皮(湯浸去/白炒)麻黄(去根/節)甘草(炙剉各/半兩)¶
　右麄搗篩毎服五錢以水一盞半生薑一&KR0037;大拍碎¶
　　煎至八分去滓温服¶
葛根湯(出聖濟/總錄)治陽毒傷寒頭痛壮熱未解身體疼痛¶
　　葛根(剉/)龍膽　大青(各三/分)桂(去粗/皮)萎㽔　芍藥¶
<pb:KR3e0067_WYG_134-62a>¶
　　黄芩(去黒/心)升麻　石膏(碎/)麻黄(去根/節)甘草(炙剉各/半兩)¶
　右麄搗篩毎服五錢以水一盞半生薑一棗大拍碎¶
　　煎至八分去滓不拘時候温服¶
葛根散(出聖濟/總錄)治陽毒傷寒身熱如火頭疼燥渇咽喉¶
　乾痛¶
　　葛根(剉三/分)山梔子仁　黄芩(去黒/心)大黄(剉醋/炒)甘草¶
　　(炙剉各/半兩)朴硝(一/兩)¶
　右搗篩羅為散毎服二錢不拘時温服熟水調下¶
<pb:KR3e0067_WYG_134-62b>¶
秦艽湯(出聖濟/總錄)治陽毒傷寒心躁悶亂煩熱狂語口乾¶
　不止¶
　　秦艽(去苗/土)黄芩(去黒/心)甘草(炙/剉)木通　枳殻(去穰/麩炒)𤣥¶
　　參(各半/兩)芍藥　桔梗(炒/)呉藍　山梔子仁(各半/分)枇¶
　　杷葉(三分拭去/毛姜汁炙)¶
　右麄搗羅篩毎服五錢以水一盞半煎至八分去滓¶
　　温服不拘時候¶
清涼散(出聖濟/總錄)治陽毒傷寒口乾煩躁大渇發汗¶
<pb:KR3e0067_WYG_134-63a>¶
　　葛根(剉二/兩)大黄(剉/炒)黄芩(去黒/心)朴硝　麻黄(去根/節)甘¶
　　草(炙剉各/一兩)桂(去粗皮/三分)¶
　右搗羅為散毎服二錢以新汲水調下¶
琥珀丸(出聖濟/總錄)治陽毒傷寒六七日間服熱藥過度致¶
　使陽氣内伏身體微熱眼目爪甲盡黄心下鞭痛語¶
　澀舌乾昏燥¶
　　琥珀(研一/分)黄連(去/鬚)黄蘖(去粗/皮)大黄(煨剉各/半兩)巴豆(去/皮)¶
　　(心焙出油/取霜二錢)¶
<pb:KR3e0067_WYG_134-63b>¶
　右搗羅四味為細末與巴豆霜拌匀煮薄麪糊為丸¶
　　如菉豆大毎服一丸柳枝湯下不拘時¶
妙應湯(出聖濟/總錄)治陽毒傷寒遍身壮熱大喘上氣躁悶¶
　　甘草(炙/剉)人參　赤茯苓(去黒皮/各一兩)大黄(煨/剉)山梔子(去/皮)¶
　　麻黄(去根節/各半兩)陳橘皮(去白/炒)木香(各一/分)¶
　右麄搗篩毎服三錢以水一盞入蜜一匙生薑汁少¶
　　許煎至八分去滓冷服不拘時¶
鐡粉散(出聖濟/總錄)治陽毒傷寒發狂走者¶
<pb:KR3e0067_WYG_134-64a>¶
　　鐡粉　朴硝(各一/兩)天竺黄(半/兩)龍腦(一/分)¶
　右四味研勻令細毎服二錢以鷄清水調下不拘時¶
水漬法(出活/人書)治陽毒盛内外結熱煩躁¶
　右以新汲水漬疊布數重搭於腦上須㬰蒸熱再浸¶
　　再搭數換新水浸之此良法也¶
治陽毒傷寒壮熱頭痛心神煩躁利胸膈(出肘/後方)¶
　右用生𤓰菜搗取自然汁飲之葉生搗貼腫毒¶
升麻湯　治傷寒一二日便成陽毒或服藥吐下之後¶
<pb:KR3e0067_WYG_134-64b>¶
　變成陽毒身重腰背疼痛煩悶不安狂言或走或見¶
　鬼神或吐血下利其脈浮大數面赤斑斑如錦文咽¶
　喉痛唾膿血五日可療至七日不可療也宜服升麻¶
　湯肘後陽毒升麻湯治症同無梔子鼈甲¶
　　升麻(二/分)當歸(二/分)蜀椒(出汗/一分)雄黄(研/)梔子　桂心(各/一)¶
　　(分/)甘草(三分/炙)鼈甲(大如手/一片炙)¶
　右件藥切以水五升煑取二升半分三服如人行五¶
　　里久再服温覆手足毒出則汗汗出則解不解重¶
<pb:KR3e0067_WYG_134-65a>¶
　　作服亦取得吐佳隂毒去雄黄忌海藻菘菜生葱¶
　　莧菜張仲景方無梔子桂心隂毒去雄黄蜀椒¶
治陽毒傷寒昏憒不知藥食隔斷者(出經驗/良方)¶
　右將早晚白米用新汲水爛研作漿頻頻灌之能解¶
　　諸毒續穀氣¶
陽毒梔子湯(一名梔子仁湯/出濟生拔萃方)治陽毒傷寒壮熱百節疼¶
　痛¶
　　升麻　梔子仁　黄芩　芍藥　石膏　知母¶
<pb:KR3e0067_WYG_134-65b>¶
　　甘草　杏仁　柴胡(各等/分)¶
　右為麄末毎服五錢生薑五片豉百粒水煎服一方¶
　　有大青¶
治陽毒傷寒面赤頭痛身上熱如火心神躁眼赤睛逆¶
　露頭目昏眩項背强直坐卧不安大便閉熱脈氣洪¶
　大¶
　　麻黄(去/根)杏仁(去/尖)山梔　黄芩　柴胡　前胡(各去/毛)¶
　　大黄　白术　桔梗　通草　羌活　秦芁　乾¶
<pb:KR3e0067_WYG_134-66a>¶
　　葛　牡丹皮　荆芥穂(各一/分)牽牛　半夏(四/銖)黄連¶
　　細辛(各三/錢)¶
　右搗羅為末毎服五錢以水一碗生薑三片葱三枝¶
　　同煎一兩沸食後熱服¶
浴腸湯　治陽厥發狂將成疸¶
　　大黄(四兩濕/紙裏)大青(一/兩)梔子(一/兩)甘草(一兩/炙)¶
　右水五升煎至二升内外須五合再發去一升分四¶
　　服量虛實與之¶
<pb:KR3e0067_WYG_134-66b>¶
治陽毒人胃下血頻疼痛不可忍¶
　右用欝金五箇大者牛黄一皂莢子别研細二味同¶
　　為散毎服用醋漿水一盞同煎三沸温服¶
　¶
　¶
　¶
　¶
　普濟方卷一百三十五¶
