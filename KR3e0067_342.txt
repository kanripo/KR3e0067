# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.205694
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百四十二
<pb:KR3e0067_WYG_342-1a>¶
欽定四庫全書¶
　普濟方卷三百四十二　　明　周王朱橚　撰¶
　　姙娠諸疾門¶
　　　安胎(附論/)¶
夫婦人姙娠常胎動不安者有衝任經虚胞門子戸¶
受胎不實故也并有飲酒房室過度有所損動不安¶
者巢氏云婦人衝任二經挾風寒而有胎故不以日¶
月多寡因誤有擊觸而胎動者有喜怒不常氣宇¶
<pb:KR3e0067_WYG_342-1b>¶
不舒傷扵心肝觸動血脉衝任經虚乃至胞門不¶
固或因登髙上厠風攻隂戸入扵子宫如此皆令¶
胎動不安也或姙婦月信不絶而胎不損者何盖¶
婦人血氣盛衰其人必肥既娠之後乃信常來而¶
胎不動若誤以漏胎治之則胎必墮誠有此也又¶
云婦人經閉不利别有所苦者是謂有子以其經¶
血畜之以養胎擁之為乳汁也有子之後畜養胎¶
矣豈可復能散動邪所以然者盖有娠而月信復¶
<pb:KR3e0067_WYG_342-2a>¶
至是亦未必因血盛也謂婦人榮經有風則經血喜動¶
以其風勝則可也既榮經為風所勝則所來者非養胎¶
之血以此辨之亦作漏胎治之必宜用保養補胎之藥¶
且胎不損强以藥滋之乃所謂實實虚虚也其胎終墮¶
宜矣若醫者知榮經有風之理專以一藥治風經信可¶
止或不服藥胎亦無恙然而有胎不固或因房室不能¶
節先漏而後墮者湏作漏胎治之此又不可不審也亦¶
有婦人年方壮嵗致服補暖之藥而使胞門子戸反為¶
<pb:KR3e0067_WYG_342-2b>¶
藥所燥摶使新血不滋舊血不下設或有子不以遲晚¶
則必墮中年之後氣宇漸衰必有崩中帶下之疾或月¶
信愆期漸覺黄痩腰背不伸五心煩熱五勞七傷之疾¶
從此而生不獨胞門子戸風寒而生也故千金翼方有¶
朴硝盪胞湯正為此疾今之醫者未見有用又論姙娠¶
胎動其由有二一因母病兒胎動但療母疾其胎自安¶
若胎不堅固自動其母疾唯當安胎其母自愈一因勞¶
役氣力或觸冒冷熱或飲食不節或居處失宜輕者轉¶
<pb:KR3e0067_WYG_342-3a>¶
動不安重者便致傷墮當以母形色察之母面色赤舌¶
青者兒死母活唇口青兩邊沫出者子母俱死面青舌¶
赤口中沫出者母死子活也　又云孕婦不語非病也¶
間有如此者不須服藥臨産月但服保生丸四物湯之¶
類産下便語得亦自然之理非藥之功也醫家不說與¶
人臨月則與尋常之藥産後能語則以為功豈其功哉¶
按素問黄帝問曰人有重身九月而瘖也為何也岐伯¶
對曰胞之絡脉也帝曰何以言之岐伯曰胞絡者繫扵¶
<pb:KR3e0067_WYG_342-3b>¶
腎少隂之脉貫腎繫舌本故不能言帝曰治之奈何岐¶
伯曰無治也當十月復　又云姙娠将養得所則血氣¶
調和故兒在胎則安當産亦易若節適失宜則血氣乖¶
理兒在胎則亟動至産育亦難而子上逼扵心者由産¶
難用氣力胎動氣逆胎上衝逼於心者凡胎上逼於心¶
則悶絶胎下乃甦甚者至死也　又曰姙娠之人有宿¶
挾疴疾而後有娠或有娠時節適乖理致生疾病並令¶
臟腑衰損氣力虚羸令胎不長故湏服藥去其疾病益¶
<pb:KR3e0067_WYG_342-4a>¶
其氣血以扶養胎也夫姙娠羸痩或挾疾病臟腑虚損¶
氣血枯竭既不能養胎致胎動而不堅固終不能安者¶
則可下之免害姙婦也　又云姙娠胎動有因母病以¶
動胎有因胎動以病母二者皆不得安也母病則先治¶
其母胎自安矣胎病則先治其胎母自安矣間有誤食¶
毒物起居不慎氣疾為梗寒熱更作胎漏血下皆致胎¶
動又宜隨所因以調䕶之¶
　　　方¶
<pb:KR3e0067_WYG_342-4b>¶
通靈散(出醫學/類證)治姙娠三兩月胎動不安者何男女隂¶
　陽會通血氣調勻乃成其娠設若下血腹痛盖緣子¶
　宫久冷血海虚羸致令胎墮其危甚扵正産若姙娠¶
　曽受此苦可預服通靈散養胎¶
　　人參　附子(炮/)熟地黄　木香(煨/)白术　乾薑¶
　　牡丹皮　白芍藥　陳皮(去/白)黄耆(蜜/炙)薯蕷　甘草¶
　　(炙/)芎藭¶
　右各等分為細末每服二錢水一盞糯米四十九粒¶
<pb:KR3e0067_WYG_342-5a>¶
　煎八分去米温服日二服忌一切毒物一方無人參¶
保生丸(出危/氏方)治姙娠将理失宜或勞役胎動不安腰腹¶
　痛重胞阻漏胎惡露時下或子臟挾疾乆不成胎或¶
　受姙不能固養痿燥不長過年不産日月雖滿轉動¶
　無力或致損墮及臨産節適乖宜驚動太早産時未¶
　至惡露先下胎胞枯燥致令産難或横或逆痛極悶¶
　亂連日不産子死腹中腹上冰冷口唇青黒吐出冰¶
　冷沫新産惡血上充連悶不省喘促汗出及瘀血未¶
<pb:KR3e0067_WYG_342-5b>¶
　盡臍腹㽲痛寒熱徃來或因産勞損虚羸未復面黄¶
　體痩心怔盜汗飲食不進漸成蓐勞八月常服壮氣¶
　養胎正順産理潤胎易産産後常服滋養血氣和調¶
　隂陽宻腠理實腑臟治風虚除痼冷一切疾¶
　　麻仁(去殻/一两)當歸(半两/微炒)乾薑(炮/)肉桂(去/皮)石斛(去/根)秦椒¶
　　(去目閉口/者炒出汗)石膏(硏如/粉)黄芩　糯米　貝母　甘草¶
　　(炙/赤)大豆黄卷(各一/錢)¶
　右為末煉蜜丸彈子大每一丸温酒棗湯化下空心¶
<pb:KR3e0067_WYG_342-6a>¶
　嚼下亦可方内用黄芩麻仁性寒之藥人疑不服殊¶
　不知娠中有風風中有熱風熱既静其胎必固黄芩¶
　能去子熱麻仁能去子風亦可服參苓白术散一方¶
　用蒲黄一兩參苓白术散(方見大方科胃/腑門胃虚冷類)¶
安胎飲¶
　　大腹皮(洗/)人參(去/蘆)陳皮(去/白)白芍藥　當歸(中/截)川芎¶
　　(炒/)香附子(炒/)縮砂仁(炒/)紫蘇(莖/葉)赤茯苓(去/皮)甘草(炙/各)¶
　　(等/分)¶
<pb:KR3e0067_WYG_342-6b>¶
　右剉燈心七莖糯米半撮同煎服仍以猪肉擼聖功¶
　散食之仍服神功散解熱毒如治漏胎加阿膠百草¶
　霜¶
桑寄生湯　治姙娠胎動不安¶
　　桑上寄生(剉/)當歸(切/焙)赤茯苓(去黒/皮)木通(剉/)訶梨勒¶
　　(炮取/皮)生乾地黄(焙/)陳橘皮(去白炒/各一两)白术　芎藭(各/一)¶
　　(两/半)莎草根(去毛炒/半两)木香(一/錢)¶
　右麄搗篩每服三錢以水二盞入生薑二片同煎至¶
<pb:KR3e0067_WYG_342-7a>¶
　六分去滓温服日三¶
加减安胎飲(出危/氏方)凡婦人晝眠不起倦扵梳飾乾惡心¶
　擇食怕聞飯氣但醎酸止經候明矣氣血弱者宜服¶
　此兼進脾藥安胎温養令母臟氣平和隂陽全備免¶
　有損墮之患盛者受胎母無疾耳温胎保養之劑恐¶
　非所宜此方兼治胎動不安腹痛漏下或胎奔上刺¶
　心短氣大效漏胎下血不可用辛燥熱藥¶
　　條參(去/蘆)嫰黄耆(去/蘆)湯芍藥　大川芎　粉草　熟¶
<pb:KR3e0067_WYG_342-7b>¶
　　地黄(酒洗/切焙)川續㫁(去/蘆)側栢葉(炒/)阿膠(麸/炒)當歸(去尾各/等分)¶
　右每服四錢水一盞半生薑三片金銀煎之如漏下¶
　不止加熟艾一握如胎動口噤唇青下利不止用熟¶
　艾一兩酒三盞煮至二盞去滓灌之即安¶
桑寄生散(出澹/寮方)治姙娠胎動不安下血不止胎漏經血¶
　妄行者何荅曰姙娠成形胎息未實或因房室驚觸¶
　勞力過度從髙墜下重物所壓傷動胞胎或食毒物¶
　致令子宫虚滑經血淋瀝若不急治敗血湊心子母¶
<pb:KR3e0067_WYG_342-8a>¶
　難保日漸胎乾危亡不乆¶
　　桑寄生　當歸(去蘆/酒浸)川續㫁(酒/浸)芎藭　香附子(炒/去)¶
　　(毛/)阿膠(剉蛤粉/炒成珠)茯神(去/木)白术(已上各/一两)人參　甘草(炙各/半两)¶
　右㕮咀每服四錢水一盞半薑五片煎至七分去滓¶
　温服不拘時候¶
旋覆花湯(出千/金方)治姙娠六七月胎不安常服之¶
　　旋覆花(一/两)半夏　芍藥　生薑(各二/两)枳實　厚朴¶
　　(去/皮)白术　黄芩　茯苓(各三/两)¶
<pb:KR3e0067_WYG_342-8b>¶
　右㕮咀以水一斗煑取二升半分五服日三夜二先¶
　食服忌羊肉餳醋桃李雀肉¶
厚朴橘皮丸　治胎動不安心腹痛¶
　　厚朴(去麄皮生薑/汁炙一两)陳橘皮(湯去白/焙一两)木香(一/两)白术(一/两)¶
　　(半/)阿膠(炙燥/半两)當歸(剉/焙)乾薑(炮/)訶梨勒皮(各半/两)吳茱¶
　　茰(洗焙乾/炒一錢)¶
　右搗羅為末煉蜜丸如梧桐子大每服二十丸食前¶
　米飲下¶
<pb:KR3e0067_WYG_342-9a>¶
安胎飲　治姙娠胎氣不安腹痛煩悶¶
　　芎藭　阿膠(炙/燥)艾葉　當歸(切/焙)人參　甘草(炙/剉)白¶
　　茯苓(去黒/皮)黄耆(剉/)麥門冬(去心焙/各一两)¶
　右麄搗篩每服五錢以水一盞半煎八分去滓空心¶
　温服不拘時候¶
紫蘇飲　治姙娠胎氣不和懐胎近上脹滿疼痛謂之¶
　子懸兼治臨産驚恐氣結連日不下(出簡/易方)¶
　　當歸(三/錢)甘草(一/錢)大腹皮(製/)人參　川芎　陳橘皮¶
<pb:KR3e0067_WYG_342-9b>¶
　　(去/白)白芍藥(各半/两)紫蘇(一/两)¶
　右㕮咀每服半兩水一盞半薑四片葱白七寸煎至¶
　七分去滓空心温服一方加木香一方無川芎名七¶
　寳散昔日曽有一婦人累日産不下服遍催生藥不¶
　驗予曰此必坐草心懐恐慮氣結而然非順不順也¶
　素問云恐則氣下葢則精却却則上氣閉閉則氣還¶
　還則下焦氣乃不行矣得此藥服便産及婦人六七¶
　月子懸者予用此藥數數有驗不十服胎便近下注¶
<pb:KR3e0067_WYG_342-10a>¶
　云恐則陽精却上而不下流故却則上焦閉也上焦¶
　既閉氣不行流下焦隂氣亦還廻不散而聚為脹也¶
　然上焦固禁下焦氣各守一處故氣不行也　方出¶
　本事丁未六月間羅新恩孺人黄氏有孕七箇月逺¶
　去而歸忽然胎上衝心而痛坐卧不安兩醫治之無¶
　效遂說胎已死矣已用萆麻子皮硏爛加麝香調貼¶
　臍中以下之命在垂危召僕診視兩尺脉沉絶他脉¶
　平和僕問二醫者曰契兄作何證治之荅曰死胎也¶
<pb:KR3e0067_WYG_342-10b>¶
　何以知之荅曰两尺脉絶以此知之僕問之曰此說¶
　出在何經二醫無荅遂問僕曰閣下作何證治之荅¶
　曰此子懸也若是胎死却有辨處面赤舌青者子死¶
　母活面青舌赤吐沫者母死子活唇舌俱青者母子¶
　俱死是其驗也今面色不赤舌色不青其子未死其¶
　證不安衝心而痛是胎上逼心謂之子懸宜紫蘇飲¶
　子治藥十服而胎近下矣若两足腫滿及身腫不必¶
　治産後自平亦有産後腫不退煮菉豆汁并豆任意¶
<pb:KR3e0067_WYG_342-11a>¶
　食之自退¶
安胎飲(出仁/存方)治胎動不安非時轉動無故下血腰腹疼¶
　痛四肢沉重懈怠不欲執作及姙娠一切疾病並治¶
　之盖安胎之法必湏以藥順氣和胃自然無害¶
　　川芎　當歸　熟地黄　砂仁　陳皮　白芍藥¶
　　(炒/)白茯苓　阿膠(各一/两)¶
　右㕮咀每服四錢水一盞半葱白一根煎至七分去¶
　滓温服不拘時候¶
<pb:KR3e0067_WYG_342-11b>¶
阿膠散(出聖/惠方)治姙娠胎動不安心神虛煩腹内疼痛¶
　　阿膠(一两搗碎/炒令黄燥)白茯苓　麥門冬(去/心)柴胡(去苗各/三錢)¶
　　甘草(炙微/赤剉)黄芩　當歸(剉微炒/各半两)芎藭(一/两)¶
　右搗篩為散每服四錢以水一鍾入生薑半分&KR0037;三¶
　枚煎至六分去滓不計時候稍熱服¶
芎藭飲子(出聖/惠方)治胎動不安心神虚煩¶
　　芎藭(三/錢)艾葉(半两/微炒)阿膠(三錢搗碎/炒令黄燥)糯米(半/合)熟地黄¶
　　(一/两)&KR0037;(五/枚)青淡竹茹　生薑(各半/两)¶
<pb:KR3e0067_WYG_342-12a>¶
　右細剉和勻以水二大盞煎至一盞五分去滓不計¶
　時候分温三服¶
如聖湯(出濟/生方)治胎動腹痛胎動腹痛者何荅曰胎動腹¶
　痛其理不一盖緣飲食冷熱動風毒物或因再交揺¶
　動骨節傷犯胞胎其後多嘔氣不調和或服熱藥太¶
　過氣血相干急服順氣藥安胎不然變成漏胎則難¶
　安矣¶
　　鯉魚皮　當歸(去蘆/酒浸)熟地黄(酒/蒸)白芍藥　川芎¶
<pb:KR3e0067_WYG_342-12b>¶
　　阿膠(剉蛤粉炒/成珠子)川續㫁(酒/浸)甘草(炙各/等分)¶
　右㕮咀每服四錢水一盞半入苧根少許生薑五片¶
　煎至七分去滓温服空心食前¶
縮砂湯(出直/指方)治胎動腹脇腰痛或忍痛失氣胎又不動¶
　或血水間下¶
　　縮砂　桑寄生(各半/两)當歸　川芎　艾葉(炒/)阿膠¶
　　(酥炒各/三錢)南木香　甘草(炙各/二錢)¶
　右剉散每服三錢薑五片&KR0037;二枚煎服下血水者更¶
<pb:KR3e0067_WYG_342-13a>¶
　以真料理中湯加縮砂佐之¶
續㫁湯　治姙娠胎動腹痛腰痛¶
　　續㫁　當歸(焙/)芎藭　桑上寄生(剉各/一两)糯米(一/两)¶
　　阿膠(炒/燥)艾葉(炒/)竹茹(各半/两)¶
　右㕮咀每服三錢水一盞煎至七分去滓温服不拘¶
　時候¶
大安散　治姙娠胎動腹痛¶
　　蘹香子(三两/炒)白茯苓(去黒皮/一两)阿膠(炒燥/半两)芎藭　當歸¶
<pb:KR3e0067_WYG_342-13b>¶
　　桑上寄生(剉/)甘草(炙/)陳橘皮(湯浸去白/焙各三錢)¶
　右為細散每服二錢温酒調下食前服¶
如聖散(出醫學/類證)治證同前如聖湯¶
　　鯉魚皮　阿膠(麩/炒)芎藭　當歸(去頭/尾)青竹茹　生薑¶
　　乾地黄(各二/錢)¶
　右㕮咀用水二盞煎至一盞去滓温服一方有乾薑¶
白术散(出十便/良方)治姙娠腹中冷胎動不安¶
　　白术(三/錢)草荳蔲(去/皮)當歸(剉微炒/各一两)甘草(炙微/赤剉)乾薑(炮裂/剉)¶
<pb:KR3e0067_WYG_342-14a>¶
　　芎藭(各半/两)厚朴(一两去麄皮生/薑汁炙令香熟)¶
　右搗篩為散每服三錢以水一中盞入&KR0037;三枚煎至¶
　六分去滓每於食前温服¶
阿膠散(出大全/良方)治姙娠不問月數深淺或因毒藥胎動¶
　不安腰痛腹滿或有所下或胎上搶心短氣¶
　　熟地黄(二/两)白芍藥　艾葉　當歸　甘草　阿膠¶
　　黄耆(各一/两)¶
　右㕮咀每服半兩水一大盞薑三片&KR0037;一枚煎至七¶
<pb:KR3e0067_WYG_342-14b>¶
　分去滓温服無時一方有川芎無芍藥¶
白术丸(出大全/良方)調補衝任扶養胎氣治姙娠宿有風冷¶
　胎痿不長或失扵将理傷胎氣多治損墮娠孕常服¶
　益血保胎¶
　　白术　川芎　阿膠(炒/)地黄(炒令焦/六錢)當歸(去尾炒/各一两)¶
　　牡蠣(煆為粉/二錢)川椒(三錢如/常製)¶
　右為末煉蜜為丸如梧子大空心米飲吞三四十丸¶
　酒醋湯亦可¶
<pb:KR3e0067_WYG_342-15a>¶
阿膠散(出聖/惠方)治姙娠胎動腹中㽲痛不思飲食¶
　　白茯苓　白术　川芎　阿膠(炒各/三錢)當歸(炒/)陳皮¶
　　(各一/两)甘草(一/錢)¶
　右㕮咀每服三錢水一盞薑三片&KR0037;一枚煎至七分¶
　去滓温服之¶
順氣飲子(出永類/鈐方)治安胎¶
　　紫蘇葉　木香(炮/)人參　草荳蔲　茯苓(各一/两)生¶
　　甘草(五/錢)大腹子(一两如氣/弱者不用)¶
<pb:KR3e0067_WYG_342-15b>¶
　右㕮咀每服三錢水一盞苧根三寸糯米少許煎至¶
　七分去滓温服單用川芎葱白煑服佳¶
保氣散(出危/氏方)安胎寛氣進食痩胎易産設或居處失宜¶
　偶然頓仆胎痛漏胎下血兼服芎歸湯枳殻散¶
　　大腹皮　紫蘇　枳殻(去/穰)桔梗(去/蘆)粉草　縮砂¶
　　香附子(各等/分)¶
　右剉散每服三錢水一盞半煎食前服¶
保氣散(出永類/鈐方)安胎寛氣進食痩胎易産設或居處失¶
<pb:KR3e0067_WYG_342-16a>¶
　宜偶然頓仆胎動胎痛漏胎下血兼服佛手散神寤¶
　丸枳殻散此三藥入月内大宜常服甚良¶
　　香附子(四/两)山藥(二/两)縮砂仁(一/两)木香(四/錢)粉草(一两/二錢)益¶
　　智仁　紫蘇葉(各半/两)¶
　右為細末白湯㸃二錢服¶
療姙娠重下痛引腰背安胎止痛(出大全/良方)¶
　　當歸　膠(炙/)乾地黄　黄連　芍藥(各一/两)雞子(一/枚)¶
　　秫米(一/升)¶
<pb:KR3e0067_WYG_342-16b>¶
　右㕮咀以水七升攪雞子令相得煮秫米令如蠏目¶
　沸去滓内諸藥煮取三升分四服忌蕪荑¶
膠艾湯(一名當歸散/出千金方)治姙娠二三月上至七八月其人¶
　頓仆失踞胎動不安傷損腰腹痛欲死若有所見及¶
　胎奔上搶心短氣下血不止¶
　　艾葉(三/两)阿膠　芎藭　芍藥　甘草　當歸(各二/两)¶
　　乾地黄(四/两)¶
　右㕮咀以水五升好酒三升合煮取三升去滓内膠¶
<pb:KR3e0067_WYG_342-17a>¶
　更上火令盡消分三服日三不瘥更作一方有黄耆¶
　一方治卒下血胎動不止用水煎服一方胃中冷加¶
　薑&KR0037;煎一方用乾薑¶
麥門冬飲　治姙娠五六月胎動不安寒熱徃來身體¶
　驚戰卒有所下腹痛如欲産¶
　　麥門冬(去心/焙)人參　甘草(炙/剉)阿膠(炙/燥)黄芩(去黒/心)熟¶
　　乾地黄(焙/)烏梅(去核炒/各一两)¶
　右麄搗篩每服五錢以水一盞半生薑三片棗二枚¶
<pb:KR3e0067_WYG_342-17b>¶
　擘破煎至八分去滓不拘時温服¶
救生散(出危/氏方)安胎益氣易産令子緊小令母無病亦治¶
　胎氣本弱不宜痩胎服此安胎順氣易産¶
　　人參　訶子(煨去/核)麥糵(炒/)白术　神麯　橘紅(炒各/等分)¶
　右剉散每服三錢水一盞半煎空心服¶
鈎藤湯(出大全/良方)治姙娠八九月胎動不安心腹㽲痛面¶
　目青冷汗出氣欲絶此由勞動用力傷胎宫急治之¶
　　鈎藤　當歸(酒/浸)茯神(去/木)人參(各一/两)苦梗(一两半/酒洗)¶
<pb:KR3e0067_WYG_342-18a>¶
　　桑寄生(半/两)¶
　右為粗末每服五大錢水二盞煎至一盞去滓温服¶
　無時候一方加葱白生薑同煎忌猪肉菘菜若煩熱¶
　加石膏二兩半臨産月加桂心一兩¶
當歸飲子(出大全/良方)治姙娠無故胎動不安腹内絞痛煩悶¶
　　當歸　桑寄生(各四/錢)川芎(三/錢)豉(八/合)阿膠(二/錢)葱針(四/寸)¶
　右以水二升煎取八合下膠空腹温分二服一方無¶
　豉用銀器煎一方無寄生豉有續㫁三錢銀多少先¶
<pb:KR3e0067_WYG_342-18b>¶
　煎後入藥¶
乾地黄散(出聖/惠方)治姙娠胎動心神煩悶腹痛不止¶
　　熟乾地黄(一两/半)乾薑(半两炮/裂剉)當歸(一两剉/散炒)人參(去蘆/頭)¶
　　阿膠(搗碎炒令黄/燥各三錢)甘草(一錢炙/微赤剉)¶
　右搗篩為散每服三錢以水一中盞入&KR0037;三枚煎至¶
　六分去滓不計時候稍熱服一方無乾薑¶
療姙娠患腹痛并胎動不安(出大全/良方)¶
　　葱白(切一/升)人參　厚朴　阿膠　川芎(各二両/剉炒)當歸(三/两)¶
<pb:KR3e0067_WYG_342-19a>¶
　右㕮咀以水七升煎取三升分作三服日用一劑其¶
　病自安功不盡述¶
安胎當歸飲(一名人參散/出大全良方)治姙娠五月舉動驚愕胎動¶
　不安下在小腹痛引腰絡小便痛下血¶
　　當歸　阿膠　芎藭　人參(各一/两)&KR0037;(十二/箇)艾(一虎/口)¶
　右細切以酒水各三升煮至三升去滓内膠令烊分¶
　三服腹中當安小便緩也一方有甘草無參&KR0037;治姙¶
　娠二三月至八九月胎動不安腰痛止用水煎¶
<pb:KR3e0067_WYG_342-19b>¶
生苧根散(出聖/惠方)治姙娠胎動腹内疼痛心神煩熱飲食少¶
　　生苧根(剉/)阿膠(搗碎炒令黄/燥各一两半)黄芩　赤芍藥(各三/錢)¶
　　當歸(一两剉/微炒)¶
　右搗篩為散每服四錢以水一中盞入&KR0037;三枚同煎¶
　至六分去滓不計時候稍熱服¶
麥門冬散(出聖/惠方)治姙娠胎動腹中㽲痛坐卧煩悶¶
　　　麥門冬(去/心)芎藭　陳橘皮(湯浸去白瓤/焙炙一两)白茯苓¶
　　當歸(剉微炒/各一两)¶
<pb:KR3e0067_WYG_342-20a>¶
　右搗篩為散每服四錢以水一中盞入生薑半錢&KR0037;¶
　三枚煎至六分去滓不計時候稍熱服¶
葱白湯(一名續㫁葱白/湯出千金方)治姙娠胎動不安腹痛¶
　　葱白(切一/升)阿膠(二/两)當歸　續㫁　芎藭(各三/两)¶
　右㕮咀以水一斗先煮銀六七兩取七升去銀内藥¶
　煎取二升半膠令烊分三服不瘥重作¶
當歸飲(出聖/惠方)治姙娠胎動盪心悶絶煩躁口乾横生倒¶
　産上衝下築迷悶唇口青黒手足厥冷産科名保安¶
<pb:KR3e0067_WYG_342-20b>¶
　散¶
　　當歸　人參(各一/两半)阿膠(炒一/两)甘草(二/两)葱白(連根/一握)¶
　右細剉水二升煎四味至升半去滓下葱白再煎三¶
　合温服一劑分為二三服一方有川芎名芎歸葱白¶
　湯無甘草¶
竹茹散(出聖/惠方)治姙娠胎動不安手足煩疼¶
　　甜竹茹　當歸(剉微/炒)芎藭　黄芩(各一/两)甘草(半两炙/微赤剉)¶
　右細剉和勻每服半两以水一大盞煎至七分去滓¶
<pb:KR3e0067_WYG_342-21a>¶
　食前分温二服¶
療安胎胎病漏血腹痛(出大全/良方)¶
　　當歸　川芎　阿膠(炙/)人參(各一/两)大&KR0037;(二十/枚)¶
　右切以水三升酒四升煑取二升半分三服五日一¶
　劑頻服三四劑百無所忌¶
鯉魚粥(出大全/良方)治姙娠胎動不安(方見前治姙/娠諸疾類)¶
地黄湯(一名膠艾湯/出聖惠方)療姙娠二三月上至七八月頓仆¶
　失踞胎動不安傷損腰腹痛欲死若有所見及卒驚¶
<pb:KR3e0067_WYG_342-21b>¶
　奔走或從高墜下搶心短氣下血不止¶
　　乾地黄　當歸　艾葉(各二/两)阿膠　川芎(各三/两)¶
　右以水七升煑取二升半分作三服或為末酒調亦¶
　得腹痛甚加杜仲五加皮各三兩一方治卒然下血¶
　不止無地黄有甘草一方無地黄却用生薑自然汁¶
　一匙地黄汁半合馬通半合煎成藥去滓入此再煎¶
　三沸温服一方有人參白茯苓水煎¶
艾葉飲　治姙娠冷熱腹内不調致胎不安(方見漏/胎類)¶
<pb:KR3e0067_WYG_342-22a>¶
寄生湯(出大全/良方)治胎氣不安及五月已後胎不安者¶
　　桑寄生(洗/剉)秦芁　阿膠(各半/两)糯米(半两/作粉)¶
　右以新汲水三升先下寄生秦芃二味煮至二升去¶
　滓次入阿膠糯米再煮約有一升止分作三服空心¶
　食前日午服之忌酒醋三五日娠婦胎氣五月已後¶
　常不安者服之必效頓見娠婦好飲酒食醎酸五辛¶
　胎必動為驗¶
安胎寄生湯(出肘/後方)療流下血¶
<pb:KR3e0067_WYG_342-22b>¶
　　桑上寄生　白术(各五/錢)茯苓(四/錢)甘草(一/錢)¶
　右㕮咀以水五升煮取二升半分三服若人壮者可¶
　加芍藥八錢足水二升若胎不安腹痛端然有所見¶
　加乾薑四錢即安忌海藻菘菜醋物桃李雀肉等一¶
　方無白术¶
安胎湯　治婦人胞胎不安¶
　　槐花(炒香/熟)貝母(去心/焙)當歸(剉/焙)芎藭¶
　右各等分粗搗篩每服三錢以酒水各半盞童子小¶
<pb:KR3e0067_WYG_342-23a>¶
　便二合同煎至七分去滓温服¶
當歸飲(一名寄生葱䜴/湯出聖惠方)治姙娠胎動煩熱滿悶安胎亦¶
　治腹痛悶亂¶
　　當歸(切/焙)桑寄生(各半/两)芎藭(一錢/半)阿膠(炒燥/三錢)¶
　右麄搗篩每服五錢以水一盞半入葱白三寸切豉¶
　三十粒同煎至八分去滓食前温服(一名桑/寄生散)¶
安胎飲(出三/因方)治姙娠寒腹痛或胎熱多驚舉動腰痛腹¶
　滿胞急卒有所下或頓仆閃飲食毒物或感時疾寒¶
<pb:KR3e0067_WYG_342-23b>¶
　熱往來致傷胎臟下血¶
　　川芎　枳殻(切麩炒去/穣各两半)熟地黄(三/两)糯米(二/合)¶
　右為剉散每服四大錢水一盞半薑五片&KR0037;一枚金¶
　銀少許同煎至七分食前服¶
秦芁芃(出聖/惠方)治姙娠胎動煩熱不安¶
　　秦芃(去/苖)甘草(炙微/赤剉)鹿角膠(搗碎炒令黄/燥各半两)¶
　右搗篩為散毎服三錢以水一大盞入糯米五十粒¶
　煮米熟為度去滓不計時候温服¶
<pb:KR3e0067_WYG_342-24a>¶
鯉魚臛方(出聖/惠方)治姙娠胎動不安心腹刺痛¶
　　鯉魚(一個修/浄切)阿膠(一两搗碎/炒令黄燥)糯米(二/合)¶
　右以水二升入魚膠米煮令熟入葱白生薑橘皮鹽¶
　各少許更煮五七沸食前喫如有所傷喫五七日效¶
又方阿膠散(出聖/惠方)¶
　　桑寄生(一两/半)艾葉(半两/微炒)阿膠(一两搗碎/炒令黄燥)¶
　右㕮咀以水一大盞半煎至一盞去滓食前分温三¶
　服每服四錢¶
<pb:KR3e0067_WYG_342-24b>¶
二香散　療姙娠胎氣不安氣不升降飲食不美嘔吐¶
　酸水起坐覺重宜服之¶
　　香附子　藿香葉　甘草(各二/錢)¶
　右為細末每服二錢入鹽少許百沸湯㸃下¶
葱䜴散(出聖/惠方)療婦人懐姙胎動不安令胎安穏¶
　　香䜴(用一/升熬)葱白(一/升)阿膠(二两/炙)¶
　右先以水三升煮葱豉取一升去滓入膠再煎令烊¶
　服一日一夜可服三四劑¶
<pb:KR3e0067_WYG_342-25a>¶
黄耆湯(出大全/良方)治胎動不安腹痛下黄汁¶
　　糯米(一/合)黄耆　川芎(各一/两)¶
　右細剉水二大盞煎至一盞三分温服¶
治胎動漏胎(出大全/良方)¶
　　熟艾　阿膠(各二/两)葱白(一/升)¶
　右以水四升煑取一升半分為三服¶
銀苧酒(出大全/良方)治姙娠胎動欲墮腹痛不可忍¶
　　苧根(三两/剉)銀(五/两)清酒(一/盞)¶
<pb:KR3e0067_WYG_342-25b>¶
　右以水一大椀煎至一大盞去滓分温二服¶
秦芃湯(出指/南方)治胎動不安¶
　　秦芃　阿膠(炒/)艾葉(各等/分)¶
　右為麄末每服五錢水二盞糯米百粒煎至一盞去¶
　滓温服之良¶
阿膠湯　治姙娠胎動不安腰腹疼痛止痛安胎¶
　　阿膠(炒/燥)當歸(剉/碎)桑上寄生(剉碎各/半两)¶
　右麄擣篩為散每服三錢以水一盞煎至六分去滓¶
<pb:KR3e0067_WYG_342-26a>¶
　空心温服之¶
大腹湯　治姙娠胎動不安腰腹疼痛¶
　　連皮大腹(剉微炒/二两)草豆蔲(去皮煨/一两)陳橘皮(浸去白/炙一两)¶
　右麄擣篩每服三錢以水一盞煎至七分去滓温服¶
　不拘時候¶
安胎鐵罩散¶
　　白藥子(一/两)白芷(半/两)¶
　右為細末每服二錢紫蘇湯調下或胎熱心煩悶入¶
<pb:KR3e0067_WYG_342-26b>¶
　砂糖少許煎¶
療姙娠後胎不轉動¶
　　阿膠(炙一/两)桑寄生(半/两)¶
　右為末以酒一升煮五沸下生雞卵一枚投酒中分¶
　温二服空心食前一服一方無寄生有艾葉只用水煎¶
内補丸　安胎扶虛助隂滋血姙婦衝任脉虚補血安¶
　胎(一名地黄/當歸湯)¶
　　熟地黄(二两洗/酒作炒)大當歸(一两去尾/切片微炒)¶
<pb:KR3e0067_WYG_342-27a>¶
　右為末煉蜜丸如梧子大每服三十五丸温酒下與¶
　枳殻散兼服若單服枳殻散恐有胎寒腹痛之疾二¶
　藥皆不群隊為妙仍用平胃散蘇鹽湯調助脾進食¶
　一方治婦人有孕胎痛不安為散水煎頓服之¶
治胎動不安(一名川芎/葱白湯)¶
　　川芎(二/两)葱白(一/升)¶
　右以水七升煮取二升半分温三服¶
芎藭湯　治婦人姙娠五七月因事築磕着胎或子死¶
<pb:KR3e0067_WYG_342-27b>¶
　腹中惡露下疼痛不已口噤欲絶用此藥探之若不¶
　損則痛止子母俱安若胎損立便逐下兼治血上衝¶
　心腹滿悶者及産前産後體熱敗血腹痛(一名佛/手散)¶
　　當歸(六/两)川芎(四/两)¶
　右為麄末每服三錢水一大盞煎令泣泣欲乾投酒¶
　一大盞止煎一沸去滓温服口噤灌之如人行五里¶
　再服不過三二服便生一方云此藥治傷胎去血多¶
　崩中去血多金瘡去血多㧞牙去血多昏暈欲倒者¶
<pb:KR3e0067_WYG_342-28a>¶
　以水煎服姙娠臨月可兼滑胎枳殻散服之縮胎易¶
　産㫁無疑難産後血暈加白芍藥等分煎服名芍藥¶
　芎藭湯産後腹痛不可忍加官桂等分酒與小便合¶
　煎名桂香飲婦人室女心腹㽲痛經脉不調加水煎¶
　名君臣散¶
療姙娠腹内冷痛忽胎動不安¶
　　薤白(一/升)當歸(切四/两)¶
　右以水五升煮取二升作三服亦将小便服将去一¶
<pb:KR3e0067_WYG_342-28b>¶
　炊頃出一方無薤白有葱白¶
黄芩湯　治婦人孕胎不安¶
　　白术　黄芩¶
　右等分為末每服三二錢水二盞入當歸一根同煎¶
　至一盞温服一方加縮砂¶
杜仲丸　治姙娠三两月胎動不安姙娠三两月胎動¶
　不安者何荅曰男女隂陽㑹通氣血調勻乃成其孕¶
　設若下血腹痛盖由子宫乆虚致令胎墮其危甚扵¶
<pb:KR3e0067_WYG_342-29a>¶
　正産若姙娠曽受此苦可預服杜仲丸以養胎¶
　　杜仲(去皮剉薑汁/浸炒去絲)川續㫁(酒浸各/一两)¶
　右為細末&KR0037;肉煮爛杵和為丸如梧桐子大每服七¶
　十丸空心米飲下日三服¶
二珍散　治胎不穏坐卧不安(一名川/芎散)¶
　　木賊(去/節)川芎(等/分)¶
　右為末每服三錢用水一盞入金銀各少許同煎七¶
　分去滓空心服¶
<pb:KR3e0067_WYG_342-29b>¶
獨聖散　治姙娠時氣身大熱令子不落護胎及治姙¶
　娠從髙墜下觸動胎氣腹痛下血兼治崩血甚效(一/名)¶
　(小安/胎飲)¶
　　用和殻縮砂三兩以熨斗盛炒去殻為末如胎動¶
　　熱酒調下不飲酒煎艾鹽湯調服米飲亦可湏臾¶
　　胎熱則安矣仍用罩胎散調服仍間服安胎飲尤¶
　　妙一方去膜炒依前法調服¶
安胎方¶
<pb:KR3e0067_WYG_342-30a>¶
　　用䜴汁服之妙¶
治姙娠¶
　　用五月五日採莧菜和馬齒莧為末等分調服之¶
　　易産¶
卒腹痛安胎(出肘/後方)¶
　　用烏雞肝一具切過酒五合服令盡又云肝勿令¶
　　入水中妙¶
白散子　治姙娠護胎(方見本門前傷胎/寒類䕶胎白散子)¶
<pb:KR3e0067_WYG_342-30b>¶
安胎方¶
　　用竹瀝服之¶
治兒在腹中哭(出危/氏方)¶
　　用多年空屋下鼠穴中土一磈令産母噙之即止¶
又方¶
　　用川黄連濃煎汁母呷之¶
治胎動不安心神煩熱及治腰痛或搶心痛或漏血不¶
　止(出聖/惠方)¶
<pb:KR3e0067_WYG_342-31a>¶
　　用茅根五兩以水二大盞煎至一盞去滓不計時¶
　　候分温三服之¶
治姙娠胎動煩悶不安甚者方(出聖/惠方)¶
　　用生地黄搗絞取汁每服一小盞煎令沸入雞子¶
　　白一枚攪令勻頓服之¶
治姙娠胎動晝夜呌呼口噤唇蹇及下重痢不息(出/𫝊)¶
　(信適/用方)¶
　　用艾葉㕮咀以好酒五升煑取四升去滓更煎一¶
<pb:KR3e0067_WYG_342-31b>¶
　　升服口閉者格口灌之藥即下瘥亦治姙娠腰痛¶
　　及姙娠熱病一方治胎動上迫心痛用頭醋煎服¶
　　亦治姙娠卒下血一方用如雞子大大頭四升煎¶
　　二升温分三服¶
治胎動不安(出大全/良方)¶
　　用好銀煮取水着葱白作羮食之佳¶
葱白飲(出聖/惠方)治胎上逼心煩悶及姙娠六七月已後胎¶
　動困篤¶
<pb:KR3e0067_WYG_342-32a>¶
　　用葱白二七莖濃煑汁飲之即安若胎已死服之¶
　　即出未死即安未效再服亦療胎動腰痛搶心或¶
　　下血¶
治胎不順胎上逼心(出大全/良方)¶
　　用烏犬血少少飲之當下¶
療姙娠卒胎上迫心痛(出大全/良方)¶
　　用弩弦急帶之立愈¶
竹茹湯(出聖/惠方)療姙娠煩躁或胎不安或口乾¶
<pb:KR3e0067_WYG_342-32b>¶
　　用淡青竹茹一兩以水一大升煮取四合徐徐服¶
　　盡為度一方治胎動安胎以甜竹根煮濃汁飲之¶
治安胎胎動懐姙身腫¶
　　用煮鯉魚肉為湯食之一方以絹裹和鱗煮羮熟¶
　　後去鱗食驗¶
姙娠子上衝心¶
　　飲葡萄湯即下其胎安一方用葡萄根濃煑汁飲¶
　　之¶
<pb:KR3e0067_WYG_342-33a>¶
治胎動不安(出肘/後方)¶
　　用苧根如足大指者一尺㕮咀以水五升煮取三¶
　　升去滓服之瘥¶
杜仲丸(出肘/後方)治婦人胞胎不安并産後諸疾¶
　　用杜仲不計多少去麄皮細剉瓦上煿乾搗羅為¶
　　末煮&KR0037;肉和丸如彈子大每服一丸爛嚼以糯米¶
　　湯下¶
附子黒神散　温暖胎孕則自出矣孕婦去血既多者¶
<pb:KR3e0067_WYG_342-33b>¶
　　用雞肉櫓聖功散多用雞羮補之¶
治孕婦腹内鐘鳴¶
　　用鼠窟前後土為細末麝香酒調下二錢其産立愈¶
知母丸(一名萬/應丸)治日月未足而痛如欲産者兼治産難¶
　及子煩¶
　　用知母為細末煉蜜丸如雞頭大温酒嚼下日三¶
　　服或用粥飲湯下亦可一方如梧桐子不拘時候¶
　　每服二十丸¶
<pb:KR3e0067_WYG_342-34a>¶
治姙娠胎動腹痛(出大全/良方)¶
　　用蒲黄如&KR0037;核大篩過以井水調下¶
又方(出大全/良方)¶
　　用梁上塵竈突煤為細末空心酒服方寸匕¶
治姙娠忽被驚惱胎向下不安小腹連痛頻頻下血忽¶
　因房室有所觸動致令如此宜服此方若喫藥了下¶
　血不止更請好好精詳審定别下藥恐胎損血下盡¶
　即傷損母性命也(出䕶/命方)¶
<pb:KR3e0067_WYG_342-34b>¶
　　人參　阿膠(炙/)白术　艾葉(炙/)茯苓　桑寄生¶
　　當歸　乾地黄(各一/錢)¶
　右細杵羅為末每服五錢水一盞大&KR0037;三枚同煎三¶
　五沸空心喫¶
治姙娠四五月忽七八月胎動不安(出䕶/命方)¶
　　桑寄生　當歸　芎藭　艾葉(炙/)人參(各等/分)¶
　右細杵羅為末每服三錢水一盞五分葱白五枝同¶
　煎取一盞空心和滓喫¶
<pb:KR3e0067_WYG_342-35a>¶
治姙娠經得三四月忽五六月非時下血并氣痛不安¶
　未知是胎不是胎若是胎喫此藥方即安若不是胎¶
　喫此方即行下惡血便安樂也(出䕶/命方)¶
　　當歸　桑寄生(各半/两)芍藥　川芎(各一/錢)細辛(三銖/去葉)¶
　右為細末每服三錢水一盞五分煎取一盞空心去¶
　滓服¶
白术散(出永類/鈐方)治胎氣不和飲食不進(方見本門/前姙娠類)¶
育胎飲子(出朱氏/集驗方)治姙娠胎動不安或腰腹疼痛¶
<pb:KR3e0067_WYG_342-35b>¶
　　覆盆子　阿膠(蛤粉炒/各三錢)桑寄生　艾葉(炒/)白芍藥¶
　　當歸　人參(各二/錢)¶
　右㕮咀每服四錢水一盞半糯米百粒煎八分去滓¶
　食前服¶
鐵罩散(出華佗/中藏經)治安胎如神¶
　　以香附子炒去毛令浄細末濃煎紫蘇湯調下一¶
　　錢一方有縮砂炒焦去殻白湯㸃服如胎動出血¶
　　阿膠艾湯調服¶
<pb:KR3e0067_WYG_342-36a>¶
熟乾地黄丸(出十便/良方)治婦人血臟虚冷姙娠時復漏下¶
　宜服温暖血臟安養胎氣¶
　　熟地黄　白芍藥　川芎　當歸　艾葉　阿膠¶
　　乾薑　白术(各一/两)甘草(半/两)¶
　右搗羅為細末煉蜜和丸如桐子大曝乾每服三十¶
　丸米飲空心服¶
紫蘇飲(出便産/湏知)治子懸姙六七月懐胎近上腹痛¶
　　紫蘇葉(一/两)大腹皮(炙/)川芎　當歸(各三錢/去蘆)粉草(一/錢)¶
<pb:KR3e0067_WYG_342-36b>¶
　　人參¶
　右分三服水盞半薑四片葱七寸煎七分去滓空心服¶
安胎方(出肘/後方)治胎動不安¶
　　甘草(一/尺)阿膠(四两/炙)雞子(二/枚)¶
　右以水二升煮取一升頓服之¶
姙娠二三月至八九月胎動不安已有所見(出永類/鈐方)¶
　　艾葉　阿膠(炙/)當歸(各三/两)甘草(一两/半炙)¶
　右以水八升煮取三升去滓内膠更上火膠消分三¶
<pb:KR3e0067_WYG_342-37a>¶
　服日三一方有川芎三兩¶
地黄當歸湯(出醫方/大方)治婦人有孕胎痛¶
　　當歸(一/两)熟地黄(二/两)¶
　右為末作一服水三升煎一升去滓頓服¶
阿膠散(出保/嬰方)治姙娠不問月數淺深或因倒仆所損致¶
　令胎動不安或胎氣奔上心腹疼痛或胎下墜腰臍¶
　疼痛或時下血並宜服之¶
　　熟地黄(洗焙/乾)白芍藥　川芎　黄耆(去/皮)阿膠(剉炒/成珠)¶
<pb:KR3e0067_WYG_342-37b>¶
　　香附子(炒/)當歸(去蘆酒/洗焙乾)艾葉(炒/)甘草(炙已上/各半两)¶
　右件九味為㕮咀每服九錢以水二大盞入生薑九¶
　片&KR0037;子三枚同煎一大盞去滓空心食前熱服日服¶
　立安¶
藿香散　安胎和氣利胷膈治噎塞阻食¶
　　藿香　人參　茯苓(去/皮)白芷　甘草(微/炙)威靈仙¶
　　桔梗¶
　右七味各等分為末每服二錢水一盞薑三片煎六¶
<pb:KR3e0067_WYG_342-38a>¶
　分食前温服之¶
人參養血丸(出詵/詵方)治婦人諸虛不足安胎順氣去子宫¶
　風冷有娠應是婦人虚弱之証並皆治之¶
　　人參　白茯苓　白术　川芎　白薇　藁本頭¶
　　粉草　厚朴　川白芷　牡丹皮　炮薑　𤣥胡¶
　　索　没藥(别/研)北石脂(醋淬/七次)木香(不見/火)南芍藥(各一/两)¶
　　當歸(一两半/酒浸)大艾(四錢重/焼灰)¶
　右為末煉蜜丸如彈子大每服一兩作四丸常服温¶
<pb:KR3e0067_WYG_342-38b>¶
　酒嚼下婦人不受孕濃煎北&KR0037;湯下婦人常服有孕¶
　能保産氣入月每日服兩丸臨産小腹無痛催生黄¶
　蜀葵子煎湯送下産後血暈生地黄湯送下産後常¶
　服則血氣壮健疾少¶
十月厥隂行令地氣不收冬氣不藏萬物反生濛霧以¶
　行人病關閉不禁心痛陽氣不收氣𠻳孕婦多暴死¶
　忽墜胎之病宜服暖肝藥以治之治動胎不安方無¶
　問太嵗但寅申年十月頻有濛霧凄清之化孕婦有¶
<pb:KR3e0067_WYG_342-39a>¶
　胎動不安之病宜進此藥(出大全/良方)¶
　　人參　防風　當歸　五味子　白术　續㫁(各一/两)¶
　　川芎(半/两)桑寄生(三/錢)甘草(二/錢)細辛(一/錢)¶
　右為細末每服一錢半八分水一盞煎取七分空心¶
　去滓服¶
阿膠散(出衛生/家寳方)治胎動不安¶
　　以阿膠搗碎炒令燥甘草炙各半兩當歸三錢洗¶
　　切焙芎藭一兩為細末每服三錢水一大盞煎七¶
<pb:KR3e0067_WYG_342-39b>¶
　　分去滓温服空心食前¶
芎耆丸(出楊氏/家藏方)安胎補衝任止胎漏調血脉及療子臟¶
　風冷腰腹疼痛或久無子息或姙娠損墜¶
　　乾薑(炮/)附子(炮去/皮臍)山茱萸　續㫁　川芎　白芍¶
　　藥　蒲黄(各一/两)生地黄(三/錢)白术　兔絲子(酒浸軟/另研)¶
　　肉蓯蓉(酒浸一/宿切焙)黄耆(各二/两)¶
　右為細末蜜糊為丸如桐子大每服三十丸煎木香¶
　熱米飲空心下¶
<pb:KR3e0067_WYG_342-40a>¶
六物湯(出楊氏/家藏方)安胎和氣治胎動不安腰腿疼痛惡露¶
　頻下¶
　　阿膠(蛤粉炒/成珠子)糯米(炒/)黄耆(蜜製/炙)川芎　當歸(洗切/焙)¶
　　熟地黄(洗焙六味/各等分)¶
　右㕮咀每服三錢水一盞薑三片葱白一寸煎七分¶
　去滓空心服¶
主安胎下氣殺鬼精(出本/草)¶
　　以鹿骨膠浸酒服¶
<pb:KR3e0067_WYG_342-40b>¶
治胎動下血胎不落(出本/草)¶
　　以生地黄搗汁飲之¶
安胎方(出本/草)¶
　　以荷葉蒂水煮服之¶
治姙娠胎動上迫心痛如折(出本/草)¶
　　以生麴半餅搗碎水和絞取汁服三升¶
安胎¶
　　用葱葉作羮粥及作虀食之良¶
<pb:KR3e0067_WYG_342-41a>¶
　　　胎驚(附論/)¶
夫胎處腹内隨母聴聞纔覺受氣便宜将順若姙娠月¶
滿或欲逼生形體完具精神已成母忽驚動遂為驚胎¶
則轉移不常宜速治之不爾則精氣併居令子發癲¶
又云姙娠者心神忪悸睡裏多驚兩脇膨脹腹滿連臍¶
急痛坐臥不寧氣急逼迫胎驚者何荅曰胎氣既成五¶
臟安養皆因氣或為喧呼心忪悸亂致令胎驚筋骨傷¶
痛四肢不安急煎大聖散安保胎孕則無危矣　又云¶
<pb:KR3e0067_WYG_342-41b>¶
姙娠驚胎者是懐姙月将滿或将産其胎神識已具外¶
有勞傷損動而胎在内驚動也¶
　　　方¶
阿膠湯　治姙娠驚胎轉動不定¶
　　阿膠(炒/燥)桑寄生(剉/焙)大腹皮(剉/)黄耆(剉/)麥門冬(去心/焙)¶
　　防風(去/义)丹參　羚羊角屑　栢子仁(微/炒)縮砂仁(各/半)¶
　　(两/)人參　白术(各一/两)¶
　右粗搗篩每服三錢以水一盞煎至七分去滓温服¶
<pb:KR3e0067_WYG_342-42a>¶
茯苓散(出聖/惠方)治姙娠因用力執作覺胎動心腹急痛面¶
　青汗出頭仰氣喘欲絶服諸藥安胎無效又名驚胎¶
　　白茯苓　桔梗(去蘆/頭)生地黄　人參(去蘆/頭)桂心¶
　　當歸(剉微/炒)鈎藤　獨活　桑寄生　赤芍藥(炙微/赤剉)¶
　　石膏(各一/两)¶
　右為細末散每服四錢水一盞煎六分去滓不拘時¶
　温服¶
定神丸(一名陟釐丸/出聖惠方)治姙娠驚胎并胎動腹痛下血¶
<pb:KR3e0067_WYG_342-42b>¶
　　陟釐　生地黄(焙一作熟/乾地黄)人參　當歸(炙令香/剉碎)¶
　　龍骨　赤石脂　厚朴(去粗皮生/薑汁炙剉)禹餘粮(醋淬三/五遍)¶
　　赤芍藥(剉/炒)吳茱茰(炒各/一两)¶
　右為末煉蜜丸如桐子大每服二十丸空心熱水或¶
　粥飲下¶
人參湯　治姙娠因驚胎内轉動¶
　　人參　柴胡(去/苖)桑寄生　甘竹茹　青橘皮(湯去白/浸焙)¶
　　續㫁　芎藭(各一/两)艾葉(焙乾/半两)¶
<pb:KR3e0067_WYG_342-43a>¶
　右粗搗篩每服三錢以水一盞入&KR0037;三枚擘破同煎¶
　至七分半去滓温服¶
當歸湯　治姙娠因驚胎動不安¶
　　當歸(炙香/剉)生地黄(焙/)艾葉(炒/)甘草(炙各/一两)芎藭(炒三/錢)¶
　　芍藥(剉/碎)阿膠(炙令燥/各三錢)人參(二/两)¶
　右麄搗篩每服三錢以水一盞煎至七分食前去滓¶
　温服¶
大聖散(出産/經)治姙娠心神忪悸睡裏多驚兩脇膨脹腹¶
<pb:KR3e0067_WYG_342-43b>¶
　滿透臍急痛坐卧不寧氣急迫逼胎驚¶
　　白茯苓(去/皮)川芎　麥冬(去/心)黄耆(去蘆蜜/水炙)當歸(去蘆/酒浸)¶
　　(各一/两)木香(不見/火)人參　甘草(炙各/半两)¶
　右㕮咀每服四錢水一盞半薑五片煎七分去滓服¶
　不拘時常服至分娩亦無恙安養胎氣忌生冷¶
黄芩湯　治姙娠不安驚胎胎動時時轉易¶
　　黄芩(去黒/心)白术(剉/炒)白芍藥(剉炒各/半两)黄耆(剉/)人參¶
　　山芋(各一/两)¶
<pb:KR3e0067_WYG_342-44a>¶
　右粗搗篩每服五錢以水一盞糯米半合葱白三寸¶
　細切煎至八分去滓温服食前¶
茯神散　治姙娠胎不穏鎮心安胎¶
　　茯神(去/木)芍藥(剉/炒)桑白皮(剉/炒)當歸(切/焙)芎藭(各一/两)人參(二/两)¶
　右為散每服三錢以米飲調服不拘時¶
桑寄生散(出聖/惠方)治姙娠端然有所見驚胎流下不安若¶
　跳動心中痛不安¶
　　桑寄生　芎藭　白术　當歸(微炒剉/各一两)白茯苓(三/錢)¶
<pb:KR3e0067_WYG_342-44b>¶
　　甘草(半两炙/微赤剉)¶
　右為散每服三錢以水一中盞入生薑五分煎六分¶
　&KR0037;三枚不拘時服¶
熟地黄散(出聖/惠方)治姙娠數月已來舉動驚胎小腹㽲痛¶
　不可忍¶
　　熟地黄　阿膠(搗碎炒/令黄燥)艾葉(微/炒)芎藭　杜仲(去粗/皮炙)¶
　　(微黄/剉)當歸(剉微炒/各一两)¶
　右為散每服四錢水一中盞入&KR0037;三枚煎至六分去¶
<pb:KR3e0067_WYG_342-45a>¶
　滓不拘時服¶
當歸散(出聖/惠方)治姙娠被驚胎動向下不安小腹連腰痛¶
　　當歸(剉微/炙)芎藭　阿膠(搗碎炒/令黄燥)人參(去蘆/頭)白茯苓¶
　　(各一/两)艾葉(半两/微炒)¶
　右為散每服四錢水一中盞煎六分去滓不拘時服¶
苧麻散　治姙娠驚胎¶
　　苧麻根(一握/剉)訶梨勒(煨去/核)茯神(去木各/一两)山芋(切一/両)¶
　　人參(二/两)¶
<pb:KR3e0067_WYG_342-45b>¶
　右為散每服二錢以米飲調下不拘時¶
艾葉湯　治姙娠外因驚動胎内不安轉移不寧¶
　　艾葉(炙乾/三錢)桑寄生(剉炒一/两半)人參(二/两)茯神(去木/三錢)阿膠¶
　　(炙令燥/三錢)¶
　右粗搗篩每服三錢以水一盞入糯米半合葱白三¶
　寸并鬚切同煎至七分去滓温服食前¶
芎藭湯　治姙娠外有驚動令胎内不穏¶
　　芎藭(二/两)人參(三/两)當歸(切焙/一两)甘草(炙半/两)阿膠(炙令燥/半两)¶
<pb:KR3e0067_WYG_342-46a>¶
　右粗搗篩每服三錢以水一盞葱白二寸拍碎同煎¶
　至七分去滓温服食前¶
生銀湯(出聖/惠方)治姙娠驚胎不安心神煩悶¶
　　生銀(五/两)葱白(三寸/切)阿膠(半两/炒)¶
　右以水一盞同煎至七分去銀并滓温服若要作粥¶
　服入糯米二合煮為粥服之甚佳¶
腹胎飲子(出朱氏/集騐方)自九月十月服此永無驚恐¶
　　香附子(炒四/錢)縮砂(炒三/两)甘草(炙一/两)¶
<pb:KR3e0067_WYG_342-46b>¶
　右為細末米飲調二錢¶
　　　損胎(附論/)¶
夫姙娠驚胎者是懐姙月将滿其胎神識已具或将産¶
之時從髙墜下傷損胞絡致血下胎動遂上搶心胷氣¶
絶不醒其母面赤舌青口無沫出者兒死母活唇口俱¶
青沫出者子母俱死面青舌赤沫出母死子活若下血¶
不止胞燥胎枯令子死矣¶
　　　方¶
<pb:KR3e0067_WYG_342-47a>¶
桑寄生散(出危/氏方)治姙娠或因房室驚觸勞力過度傷動¶
　胞胎或食毒物致令子宫虚滑經血淋瀝若不急治¶
　敗血湊心子母難保日漸胎乾危亡不久¶
　　桑寄生　當歸(去蘆/酒浸)川續㫁(酒/浸)川芎　香附(去毛/炒)¶
　　茯神(去/木)阿膠(蛤粉炒/成珠子)白术(各一/两)人參　甘草(炙各/半两)¶
　　陳艾葉(一/两)烏梅(去核/半两)¶
　右剉散每服四錢水一盞半生薑五片煎不拘時服¶
龍骨散(出聖/惠方)療婦人因損娠下血不止(方見墮胎門/血出不止類)¶
<pb:KR3e0067_WYG_342-47b>¶
蟹爪湯(出千/金方)治姙娠僵仆失據胎動轉上搶心甚者血¶
　從口出逆不得息或注下血一斗五升胎不出子死¶
　則寒熨人腹中急如産状虛乏少氣困頓欲死煩悶¶
　反覆服藥母得即安下血亦止其當産者立生并姙¶
　娠兩兒一死一生服令死者出生者安¶
　　蟹爪(一/升)甘草　桂心(各二/錢)阿膠(二两或/鹿角膠)¶
　右㕮咀以東流水一斗煑取三升去滓内膠烊盡服¶
　能為一服佳不能者食頃再服若口急不能飲者格¶
<pb:KR3e0067_WYG_342-48a>¶
　口灌之藥下便活也與母俱生若胎已死獨母活也¶
　若不僵仆平安姙娠無有所見下血服此湯即止一¶
　方無桂心或云桂不安胎亦未信耳煎藥作東向竈¶
　用葦薪煮¶
竹茹酒(出大全/良方)治姙娠誤有失墜損築胎損疼痛或八¶
　九月者¶
　　青竹茹(二/合)好酒(一/升)¶
　右煮三五沸分作三服即安¶
<pb:KR3e0067_WYG_342-48b>¶
療婦人懐姙數傷胎(一名鯉魚臛方/出大全良方)¶
　　鯉魚(二/斤)粳米(一/升)¶
　右如法作臛少着鹽多着葱豉醋食之甚良一月中¶
　須三遍作效安穏無忌一方有生薑無醋¶
芎藭散(出肘/後方)治姙娠因墜倒仆胎不轉動腹内疼痛腰¶
　重及子死腹中不出湏臾三服立下¶
　　用川芎為細末以熱酒調服方寸匕日三四服立¶
　　出一方用熱水調服¶
<pb:KR3e0067_WYG_342-49a>¶
治姙娠因失所胎動困絶千金方亦治子煩(出大全/良方)¶
　　取竹瀝飲一升立愈(製法云取淡竹㫁两頭節火/焼中央器盛两頭得汁取之)¶
療損娠¶
　　用朱砂末一錢以生雞子三顆取白和朱砂頓服¶
　　胎若死即出如未死即安¶
治姙娠損動後腹痛¶
　　用冬麻子一升杵碎熬以水二升煮取汁熱沸分¶
　　為三四服¶
<pb:KR3e0067_WYG_342-49b>¶
治孕婦胎損亦治白丹¶
　　用苧根濃煮水浴之日三四瘥¶
産寳方川芎黄耆湯(胎産急/救方)治傷胎腹痛下黄汁¶
　　川芎　黄耆(等/分)¶
　右剉每服五錢秫米炒一合水煎服¶
鄭氏勝金散(出永類/鈐方)治姙娠因食傷胎傳扵脾胃氣虚¶
　冷逼小腹脹痛或腰重大便秘¶
　　吳茱萸(酒/浸)陳皮(浄去/白)川芎　乾薑(炮/)生薑(切焙各/一錢半)¶
<pb:KR3e0067_WYG_342-50a>¶
　　甘草(炙/)厚朴(薑製炒/各三錢)¶
　右末每服三錢陳米飲下入鹽煎尤妙濟生加砂仁¶
治姙娠誤有失墜忽推築着疼痛(出本草方見本/門前心腹痛類)¶
　　竹茹湯¶
　　　胎冷(附論/)¶
夫胎冷腹脹虚痛两脇虚鳴臍下冷疼欲泄小便頻數¶
大便虚滑者何荅曰胎氣既全子形成質或食𤓰果甘¶
甜飲冷不時之物當風取凉受不時之氣則令胎冷子¶
<pb:KR3e0067_WYG_342-50b>¶
身不能安處皮毛疼痛筋骨拘急手足攣拳致使母有¶
此危証急服安胎和氣散¶
　　　方¶
安胎和氣散(出醫方/集成)治胎冷腹脹虚痛两脇虚鳴臍下¶
　冷疼欲泄小便頻數大便虚滑¶
　　訶子(麵褁煨/去核)白术(各一/两)陳皮(去/白)髙良薑(炒/剉)木香¶
　　(不見/火)白芍藥　甘草(炙各/半两)¶
　右㕮咀每服四錢水一盞半薑五片煎七分去滓不¶
<pb:KR3e0067_WYG_342-51a>¶
　拘時服忌生冷¶
木香散(一名安胎和氣/散出醫學類証)治胎冷成效¶
　　生薑　熟地黄　良薑　南木香　芍藥　陳皮¶
　　陳大米(各等/分)¶
　右為細末每服二錢水一盞生薑三片煎八分通口服¶
當歸飲　治姙娠腹中冷胎不安¶
　　當歸(切/焙)人參　生薑(切各/七錢)厚朴(去粗皮生/薑汁炙)陳皮(湯/浸)¶
　　(去白焙/各两半)大&KR0037;(擘破/五枚)¶
<pb:KR3e0067_WYG_342-51b>¶
　右剉如麻豆大分為二劑以水四盞煎取一盞半去¶
　滓食前分二服如人行三五里再服也¶
　　　漏胎(附論/)¶
夫姙娠漏胎者謂姙娠數月而經水時下也此由衝任¶
脉虚不能約制手太陽少隂之經血也衝任之脉為經¶
絡之海起扵胞内手太陽小腸脉也手少隂心脉也是¶
二經為表裏上為乳下為月水有娠之人經水所以㫁¶
者壅之養胎畜之以為乳汁也衝任氣虚則胞内泄不¶
<pb:KR3e0067_WYG_342-52a>¶
能制其經血故月水時下亦名胞漏血盡則人斃矣又¶
有因勞役喜怒哀樂不節飲食生冷觸冒風寒遂致胎¶
動若母有宿疾子臟為風冷所乘氣血失度使胎不安¶
故令下血也姙娠卒然有損動或冷熱不調和致傷扵¶
胎故卒痛而下血若不止之則墮胎也¶
　　　方¶
阿膠湯　治姙娠胎漏下血不止¶
　　阿膠(炒/燥)劉寄奴　赤石脂　黄連(去/鬚)白龍骨(各一/两半)¶
<pb:KR3e0067_WYG_342-52b>¶
　　烏梅(五枚/碎焙)桑寄生　甘菊花　當歸(切/焙)旋覆花(炒/)¶
　　地榆　白术(各一/两)枳殻(去瓤麩炒/一两二錢)艾葉(炒半/两)石膏¶
　　(碎二/两)¶
　右粗搗篩每服五錢以水一盞半入生薑五片同煎¶
　八分不拘時服¶
續㫁丸　治姙娠漏胎下血不止腹内疼痛夫姙娠将¶
　理失宜經血時下謂之漏胎由衝任虚弱不能固養¶
　胞胎故經血時下如器之漏也乆漏不已則胎氣無¶
<pb:KR3e0067_WYG_342-53a>¶
　所禀養必致萎燥矣¶
　　續㫁　附子(炮製去/皮臍)蒲黄　乾薑(炮/)芍藥　芎藭¶
　　山茱茰(各一/两半)肉蓯蓉(酒浸/焙乾)白术　兔絲子(酒浸焙/别杵)¶
　　黄耆(炙/剉)山芋　熟地黄(焙各/二两)¶
　右為末煉蜜和丸如桐子大每服二十丸空心日晩¶
　温酒送下¶
截訶散(一名人參散/出醫學類証)治胎未實或房室驚觸勞力過度¶
　傷動胞胎或食毒物致子宫虚滑經血瀝淋若不急¶
<pb:KR3e0067_WYG_342-53b>¶
　治敗血湊心子母難保日漸胎乾危亡¶
　　人參(去/蘆)黄耆(蜜/炙)阿膠(麵/炒)甘草(炙/)苧根　木香(不見/火)¶
　　青竹茹　芎藭　陳皮(去/白)附子(炮/)生薑　糯米(各等/分)¶
　右為末每服二錢水一盞煎至八分通口服忌生冷¶
　雞鴨魚麵¶
艾葉湯　治姙娠胎漏下血¶
　　艾葉(炒/)黄芩(去黒心/各半两)黄連(去/鬚)茯神(去/木)桑耳　代赭石¶
　　厚朴(去粗皮生/薑汁炙剉)白茅根(切/)白芷　阿膠(炒各/一两)白术(三/錢)¶
<pb:KR3e0067_WYG_342-54a>¶
　右粗搗篩每服五錢以水一盞半生薑五片煎至八¶
　分去滓温服不拘時¶
阿膠散(一名地/榆散)治漏胎下血不止(方見墮胎後/血出不止類)¶
續㫁飲(出大全/良方)治姙娠漏胎下血不止臍腹疼痛¶
　　續㫁(剉二/两)艾葉(去梗/焙乾)熟地黄(焙/)當歸(切焙各/一两)竹茹¶
　　(新/者)阿膠(炙/燥)雞蘇(去根莖/各半两)¶
　右為粗末每服三錢用水一盞煎七分去滓空心温¶
　服早晚各一¶
<pb:KR3e0067_WYG_342-54b>¶
黄耆飲　治姙娠胎漏月水時下此由衝任脉虚不能¶
　制約太陽少隂之經故令血下盖衝任之脉為經絡¶
　之海皆起扵胞内今不能制其經血故為漏胎血乾¶
　則死¶
　　黄耆(剉/)地榆　桑寄生(各一/两半)艾葉(半/两)白龍骨(研二/两)¶
　　生地黄(二/两)生薑(半/两)¶
　右剉如麻豆大每服五錢以水一盞半煎取八分去¶
　滓食前服如人行三五里再服¶
<pb:KR3e0067_WYG_342-55a>¶
熟乾地黄散(出聖/惠方)治姙娠胎漏腹痛不止心神虚煩¶
　　熟地黄　人參(去蘆/頭)芎藭(各二/两)阿膠(三两搗碎/炒令黄燥)白¶
　　龍骨(一/两)當歸(三錢剉/微炒)麥冬(三錢/去心)¶
　右搗為散每服四錢以水一中盞入&KR0037;三枚煎六分¶
　去滓食前温服¶
榆白皮散(出和/濟方)滑胎易産治姙娠漏胎去血及臨産驚¶
　動太早産時未至穢露先下致使胞胎乾燥臨産艱¶
　難並宜服之¶
<pb:KR3e0067_WYG_342-55b>¶
　　白榆皮　葵根(一方/用子)瞿麥(各一/两)大麻仁(去/殻)木通(半/两)¶
　　川牛膝(三錢去苖/酒浸切焙)¶
　右剉散每服三錢水一盞半煎温服不拘時¶
竹茹寄生湯(出聖/惠方)治姙娠漏胎心腹㽲痛或時下血¶
　　竹茹　桑寄生　阿膠(炙/燥)艾葉　芍藥　白术(各等/分)¶
　右剉如麻豆大拌勻每服三錢以水一盞煎至七分¶
　去滓温服¶
薑黄湯(出聖/惠方)治姙娠胎漏下血不止腹痛¶
<pb:KR3e0067_WYG_342-56a>¶
　　薑黄　當歸(切/焙)熟地黄(焙/)艾葉(焙/乾)鹿角膠(炒燥各/一两)¶
　右粗搗篩每服五錢以水一盞半入生薑半錢切&KR0037;¶
　三枚擘破煎至八分去滓食前温服¶
治姙娠胎漏腹痛不止心神虚煩(出聖/惠方)¶
　　熟地黄(二两/半)鹿茸(一两半去毛/塗酥炙微黄)鹿角膠(二两搗碎/炒令黄燥)¶
　　艾葉(一两/微炒)苧麻根(一两/半剉)¶
　右為細散每扵食前以米飲調下二錢¶
艾葉飲　治姙娠漏胎淋瀝不止¶
<pb:KR3e0067_WYG_342-56b>¶
　　艾葉(陳者/半两)乾薑(炮/)當歸(炙剉各/三錢)芎藭(一/两)¶
　右粗末每服三錢以水一盞入生薑一&KR0037;大拍碎煎¶
　七分去滓空心日午晚後各一一方治冷熱腹内不¶
　調致胎不安無薑&KR0037;止用水煎¶
芎藭飲　治姙娠漏胎下血過多腹中刺痛止血安胎¶
　(方見諸/血類)¶
桑寄生湯　治姙娠漏胎淋瀝下血臍腹疼痛(方見諸/血類)¶
膠艾湯(出大全/良方)治姙娠漏胎下血過多亦治漏胎不安¶
<pb:KR3e0067_WYG_342-57a>¶
　　阿膠(炙燥/半两)艾葉(焙乾/一两)¶
　右粗搗篩每服三錢以水一盞煎七分去滓温服早¶
　晨午時晚間各一一方醋糊為丸如桐子大每服三¶
　十丸空心米飲湯下名二氣丸¶
地黄散(出聖/惠方)治姙娠胎漏下血不止腹痛又云治姙娠¶
　下血如月信者若胞乾非特損子亦損母矣¶
　　熟地黄(焙/)乾薑(炮各/三錢)¶
　右為散每服二錢食前温酒調下一方有赤石脂等¶
<pb:KR3e0067_WYG_342-57b>¶
　分同¶
油蜜煎(出便産/湏知)治胎氣因漏血乾澁難産者¶
　　清油(半/两)好蜜(一/两)¶
　右同煎數十沸温服滑胎即下盖緣無血胎乾所以¶
　難産他藥無益以此助血即效¶
二黄散(出保/命集)治婦人有孕胎漏¶
　　生地黄　熟地黄(各等/分)¶
　右為細末煎白术枳殻湯調下二兩日二服¶
<pb:KR3e0067_WYG_342-58a>¶
治姙娠血下如注名曰漏胞胞乾便死(出千/金方)¶
　　用生地黄半斤㕮咀以清酒三升煮三沸絞去滓¶
　　服一方加黄雌雞一頭治如食法一方取雞血和¶
　　藥中服無時多服亦佳一方熟地黄為末以三指¶
　　撮許酒服不過三服瘥¶
療姙娠數月日猶經水時時來者名曰漏胞若因房室¶
　勞有所去名曰傷胎¶
　　用赤小豆五升濕地種之令生牙乾之下篩懐身¶
<pb:KR3e0067_WYG_342-58b>¶
　　數月日經水尚來以温酒服方寸匕日三得效便¶
　　停¶
治姙娠血下不止名曰漏胞血盡子死¶
　　用雞子十四枚取黄以好酒二升煮使如餳一服¶
　　之未瘥更作服之以瘥為度¶
治姙娠胎漏非時下血方(出大全/良方)¶
　　熟地黄　桑寄生　續㫁　人參(各半/两)艾葉(炙剉/細)¶
　　川芎　當歸　白术(各一/錢)¶
<pb:KR3e0067_WYG_342-59a>¶
　右為細末每服三錢水一盞五分煎取一盞空心連¶
　滓服服两盞不妨¶
苧麻湯　治漏胎無故下血腹痛不可忍或下黄汁稠¶
　如漆如小豆汁¶
　　野苧麻根(二两/剉炒)¶
　右以酒一椀水一椀加金銀花無則休用煎一椀服¶
　家種亦可用¶
鄭氏人參湯(出永類/鈐方)治漏胎敗血湊心日漸胎乾子母¶
<pb:KR3e0067_WYG_342-59b>¶
　危困忌生冷雞鴨魚麵¶
　　人參　黄耆(炙/)阿膠(炒/)竹茹　木香(不見/火)甘草(炙/)¶
　　附子(炮各/半錢)川芎(一/錢)陳皮(一/錢)苧根(一/錢)生薑(三錢/炮黒)¶
　右㕮咀每服四錢糯米三七粒水煎熱服¶
尅效散(出朱氏/集騐方)治漏胎¶
　　用五倍子一味為末酒調下¶
又方(出朱氏/集騐方)¶
　　用蓮子房焼化以麵糊丸湯酒任下¶
<pb:KR3e0067_WYG_342-60a>¶
治姙娠下血不止名曰漏胎¶
　　取雞肝細剉以酒一升和服¶
　¶
　¶
　¶
　¶
　¶
　¶
<pb:KR3e0067_WYG_342-60b>¶
　¶
　¶
　¶
　¶
　¶
　¶
　¶
　普濟方卷三百四十二¶
