# -*- mode: mandoku-view; -*-
#+TITLE: 普濟方
#+DATE: 2015-08-24 23:06:55.792875
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百三十二
<pb:KR3e0067_WYG_332-1a>¶
欽定四庫全書¶
　普濟方卷三百三十二　　明　周王朱橚　撰¶
　　婦人諸疾門¶
　　　總論¶
夫濟世之道莫先於醫論醫之難濟隂猶急何則婦人¶
之病比之男子十倍難療或云七癥八瘕九痛十二帶¶
下共三十六病雖有名數莫詳證狀惟原其理莫非血¶
病盖平日經脉失於將理産蓐不善調䕶内作七情外¶
<pb:KR3e0067_WYG_332-1b>¶
感六淫隂陽勞逸飲食生冷遂致榮衛不輸新陳干忤¶
輕則經濁淋露重則凝滯為癥瘕流溢穢惡痛害傷痼¶
以致所患不一所謂犯時微若秋毫感病重於山嶽是¶
也凡女子十四而天癸至天謂天真之氣降癸為壬癸¶
水名故云天癸而衝任脉主之衝任者血之海也月水¶
者經絡之餘也盖婦人以血為本心主血肝行血榮衛¶
四體如環無端灌注百脉餘者為月候以時而行若水¶
溢自流不自知覺故纎疴不作而氣體充盛而有子矣¶
<pb:KR3e0067_WYG_332-2a>¶
其有來多不斷或過期不來或未期而先來參錯不一¶
而病生當其來時則上一日之前腰腹滿痛或頭疼作¶
熱百節攣急甚於重患過此則發為虚熱自汗加以五¶
心内熱遂為虚勞血少未涸燥氣乗肺則為咳𠻳宿寒¶
留滯血與氣搏則為腹痛敗血結塊時發寒熱則為癥¶
瘕或風寒濕滯經血化為水流溢四肢為之血分脾不¶
能制血與水并腹脹肌肉為之虚腫或衝任氣血内熱¶
過度風邪冷熱之氣入於胞門穢液與血兼下冷則多¶
<pb:KR3e0067_WYG_332-2b>¶
白熱則多赤冷熱不調赤白相半或為赤白帶下若衝¶
任經勞損經海動傷脾虚胃熱不能約制其血倐然暴¶
下故謂崩中漏下所下五色各應五臟五臟俱虚五色¶
併下以致眩暈煩悶嘔惡怔忡迷亂多忘發狂妄語小¶
便不禁是皆血之為病也復有生於嬌貴之家愛憎在¶
念而氣逆於中故氣逆一息不行血有一息不運則胸¶
腹脹痛眩暈嘔噦倦乏不勝自持飲食不為肌膚致成¶
重患治療之際調氣為上調經次之斯可為定法　血¶
<pb:KR3e0067_WYG_332-3a>¶
氣和平隂陽調順則精血聚而胞胎成胞胎已成而心¶
腎二脉其動也應手而疾盖心之所主者血腎之所主¶
者精精血交併而成之精勝則為男血勝則為女此亦¶
自然之理也　血氣不調隂陽愆伏隂過於陽則經脈先¶
期而來陽過於隂則經脉後期而至盖血脈得熱則宣¶
流得寒則凝澁隂氣乘陽内寒血澁故其來乍少陽氣¶
勝隂血熱流散故其來乍多過不及皆致病也　　經脉¶
不行其候有二一則血氣盛實經脉遏閉其脉滑實見¶
<pb:KR3e0067_WYG_332-3b>¶
之當通經疎利一則風冷内傷七情内賊以致經絡痺¶
滯其脉浮濇見之解散風冷去瘀生新經絡不行此諸¶
病之所由住也　夫婦人乃衆隂所集常與温居貴乎¶
血盛氣衰血盛氣衰是謂從從則百病不生血衰氣盛¶
是謂逆逆則灾害至且婦人嗜慾多於丈夫生病倍於¶
男子及病也比男子十倍難療尤不可不攻若四時節¶
氣喜怒憂思飲食房勞為患者與丈夫同也　　夫人將¶
攝順理則血氣調和風寒暑濕不能為害若勞傷血氣¶
<pb:KR3e0067_WYG_332-4a>¶
則風寒乗虚而干之或客之於經絡或循入於腹中内¶
受風邪脾胃虚弱故不能消其飲食也食既不充榮衛¶
凝澁肌膚黄燥而不光澤若大腸氣虚則變為下痢若¶
流入關元致絶子嗣隨其所傷而變成疾醫經曰凡婦¶
人三十六種病皆由子臟冷熱勞損而挾帶下起於胞¶
内是故衝任之脉為十二經之㑹海婦人之病皆見手¶
少隂太陽之經而候之　内經云百病皆生於氣經有¶
所謂七氣有所謂九氣喜怒憂懼悲恐驚者七氣也七¶
<pb:KR3e0067_WYG_332-4b>¶
情之外益之以寒熱二證而為九氣也氣之為病男子¶
婦人皆有之惟婦人血氣為患尤甚盖人身血隨氣行¶
氣已壅滯則血與氣併或月事不調心腹作痛或月事¶
将行預行作痛或月事已行淋瀝不斷心腹作痛或循¶
腰脇或引背膂上下攻刺吐逆不食甚則手足搐搦狀¶
類驚癎或作寒熱或為癥瘕股肉消瘦非特不能受孕¶
久而不治轉而為瘵疾者多矣　婦人室女有生平無¶
病者一旦忽感手足搐搦之證痰涎壅塞精神昏憒不¶
<pb:KR3e0067_WYG_332-5a>¶
省人事徃徃醫者便作癎證治之非也殊不知婦室以¶
肝氣為主盖肝乃血之府庫肝既受病經候愆期或多¶
或少或閉斷不通肺宫堙塞隨其虚實而生病焉婦人¶
多由血氣虚七情所感而生風女子血實七情所感而¶
生熱邪乗四肢是以率然手足搐搦狀類癎證也治療¶
之法先宜多進蘇合香丸温酒化服以快其氣候其生¶
醒亟亟調經調經之法塞者通之通者調之虚者與之¶
實者收之婦人宜服白&KR0340;丸女子宜服澤蘭丸多服以¶
<pb:KR3e0067_WYG_332-5b>¶
病退為期也　有此隂陽有此血氣氣陽也血隂也¶
男以陽為主則陽勝乎隂女以隂為主則隂勝乎陽氣¶
血之為病男女則同耳人皆知百病生於氣又孰知血¶
為百病之胎乎血猶水也水行乎地中百川理則無壅¶
遏之患矣人之血脉或凝滯於經絡腸胃之間百病由¶
此而根矣乍寒乍熱發黄發狂讝妄驚狂煩悶嘔惡癡¶
痰自汗閧熱虚勞尿淋漏崩吐衂咳唾以致眩暈厥冷¶
昏憒迷忘塊痛瘀疼起止遺溺凡此數證非血而何經¶
<pb:KR3e0067_WYG_332-6a>¶
所謂先去其血然後調之良有以也夫血得寒則閉澁¶
得温則宣流榮氣虚竭風冷交侵固易為虚勞月閉之¶
證其若出血等類大抵多因畜熱治之榮道亦開鮮血¶
亦為之不禁矣川芎當歸血中上藥也出血諸證每每¶
以胃藥收功盖心主血肝藏血胃者又所以生其血而¶
能使其氣歸元故其血自止經不云乎血隨氣行氣逆¶
則血逆於此尤當加意　素問曰目得血而能視耳得¶
血而能聽指得血而能攝掌得血而能握足得血而能¶
<pb:KR3e0067_WYG_332-6b>¶
歩臟得血而能液腑得血而能氣夫血既通流則氣亦¶
至也氣先行于其中血自通利而機無不應矣故素問¶
云氣血人之神也不可不謹調䕶而婦人以血臟為基¶
本夫婦人之病手太陽手少隂小腸心之經絡為表¶
裏起自衝任之脉於中極之下以上毛際循腹裏關元¶
上至咽喉復循面目過帶脉環臍而止以婦人月水一¶
月一來如期謂之月信期不來則風熱傷於經絡故血¶
在内不通或内受邪熱脾胃虚損不能飲食食既不充¶
<pb:KR3e0067_WYG_332-7a>¶
榮衛凝澁肌膚黄燥面不光澤或大腸虚變為下痢流¶
入闗元致絶子嗣而子臟冷虚勞損而疾帶下起於胞¶
内夫帶下之造化但分經絡標本殊異為病之本氣也¶
其病所發正在過本脉之分而淋瀝以下故曰帶下也¶
赤白之色亦無定也　曰頭目昏眩口苦舌乾咽嗌不¶
利小便赤色大小便澁滯脉實而數者皆熱證也凡白¶
帶下者亦皆有之為病寒素問亢則害承迺制謂¶
亢過極而反兼已勝之化制其甚也則如火煉金熱極¶
<pb:KR3e0067_WYG_332-7b>¶
則反化為水及六月熱極則物反出液而濕潤材木流¶
津故肝熱極則出泣心熱甚則出汗脾熱甚則出涎肺¶
熱甚則出涕腎熱甚則出唾大凡俗類以火煮湯熱極¶
則沸溢及熱氣薫蒸於物而生津液也故下部任脉濕¶
熱甚者津液湧而溢已為帶下見俗醫白帶下者但依¶
方論而用辛熱之藥雖有誤中致令鬰熱氣不能宣通¶
舊病轉加世𫝊誤之久矣寡婦之病自古未有言者惟¶
倉公𫝊於禇證略而論之言寡婦者孟子正謂無夫曰¶
<pb:KR3e0067_WYG_332-8a>¶
寡是也如師尼喪夫之婦獨隂無陽欲男子而不可得¶
是以懨懨成病也易曰天地絪緼萬物化醇男女媾精¶
萬物化生孤隂獨陽可乎夫既處閨門慾心萌而不遂¶
隂陽交争乍寒乍熱有類瘧疾久則為癆又有經閉白¶
淫痰逆頭風膈氣痞悶面䵟瘦瘠等證皆寡婦之病診¶
其脉獨肝脉弦出寸口而上魚際究其脉原其疾皆血¶
盛而得經云男子精盛則思室女子血盛則懐胎觀其¶
精血思過半矣　婦人血海挾受風邪不換金正氣散加¶
<pb:KR3e0067_WYG_332-8b>¶
川芎官桂主之以至眩暈煩悶嘔惡怔忪迷亂多至忽¶
發狂妄語小便不禁此婦人以血受病最多而血之為¶
病遇夜愈增劇也血屬隂隂虚則争　濟生㧞萃云婦¶
人童㓜至天癸未行之脉皆屬少隂天癸既行皆從厥¶
隂論之天癸已絶乃屬太隂經也治胎産之病從厥隂¶
無犯胃氣及上三焦為之三禁不可汗不可下不可利¶
小便發汗者同傷寒下早之證利大便則脉數而已動¶
脾利小便則内忘津液謂中枯燥製藥之法能不犯三¶
<pb:KR3e0067_WYG_332-9a>¶
禁則榮衛自和而熱止矣如發渴而用白虎氣弱則黄¶
耆血刺痛而用以當歸腹中疼而加之芍藥大抵産病¶
從增損柴胡雜證從增損四物宜詳察脉證而用之¶
　　　月水不調(附/論)¶
岐伯曰女子七歳腎氣盛齒髮更至二七而天癸至任¶
脉通太衝脉盛月事以時下天謂天真之氣降而為水¶
癸水行故云天癸也然衝為血海壬主胞胎腎氣全盛¶
二脉流通經脉漸盈應時而下所以謂之月事者平和¶
<pb:KR3e0067_WYG_332-9b>¶
之脉常以三旬一見以像月盈則虧也若遇經脉行時¶
最宜謹慎將理失宜似産後百般受病輕則為宿疾重¶
可死矣盖破經則血氣錯亂經脉斬然不行逆於身則¶
為血分榮枯等疾若其時勞力則生虚熱變為疼痛之¶
根若恚怒則氣逆氣逆則血瘧逆於腰腿則遇經行時¶
腰腿疼痛重過期即安也逆於頭腹心肺背脇手足之¶
間則遇經行時其證亦然若怒極則傷肝而有眼暈脇¶
痛嘔血瘰&KR1031;癰&KR0337;之病加之經血滲漏於其間遂成竅¶
<pb:KR3e0067_WYG_332-10a>¶
穴淋瀝無有已也凡此之中時風則病風感冷則病冷¶
久而不愈變證百出所謂犯時微若秋毫感病重如山¶
嶽可不畏哉　飲食五味養髓骨肉肌膚毛髮男子為¶
陽陽中必有隂隂之數八故一八而陽精升二八而陽精溢¶
女子為隂隂中必有陽陽之數七故一七而隂血升二七而¶
隂血溢皆飲食五味之精液所為也方其升也智慮開明齒¶
牙更始髮黄者黑筋弱者强暨其溢也凡屬身體耳目¶
之餘雖針芥之微歴無不到故子形肖父母者以其血¶
<pb:KR3e0067_WYG_332-10b>¶
經常與父母之身無所不厯也是以其父一肢癈則子¶
一肢不肖其父一目虧則子一目不肖其母亦然雌鳥¶
牝獸無天癸而成胎何也鳥獸精血徃來尾間也精未¶
通而御女以通其精則五體有不滿之處異日有難狀¶
之疾隂已痿而思室以降其精則精不出而内敗小便¶
道澁而淋精已耗而復竭之則大小便道牽痛愈疼則¶
欲大小便愈便則愈疼女人天癸既至踰十年無男子¶
合則不調未踰十年思男子合亦不調不調則舊血不¶
<pb:KR3e0067_WYG_332-11a>¶
出新血誤行或漬而不入骨或變而成腫或懽合而竭¶
或合男子多則瀝枯虚人産乳衆則血枯殺人觀其精¶
血思過半矣　大率治病先論其所主男子調其氣女¶
子調其血氣血人之神也不可不謹調䕶然婦人以血¶
為本氣血宣行其神自清所謂血室不蓄則氣和血凝¶
成孕此乃調爕之常其血不來有因風熱所傷經血不¶
通或外感風邪内受邪熱脾胃虚弱不能飲食食既不¶
充榮衛抑遏肌膚黄燥面無光澤時發寒熱腹脹作痛¶
<pb:KR3e0067_WYG_332-11b>¶
難於子息子臓冷熱久而勞損必挾帶下便多淋瀝忽¶
致崩漏經云腹中如塊忽聚忽散其病乃癥血痼不流¶
而搏腹脹而作寒熱此乃成瘕或先後爽期雖通而或¶
多或寡究病之源盖本如此論曰經者常候謂候其一¶
身之隂陽愆伏知其安危故其來必以月太過不及皆¶
為不調過於陽則前期而來過於隂則後期而至其有¶
乍多乍少斷絶不行崩漏不止亦由隂陽衰盛寒熱為¶
邪　夫婦人月水不調由勞傷氣血致體虚風冷之氣¶
<pb:KR3e0067_WYG_332-12a>¶
乘也若風冷之氣客於胞内傷於衝任之脉損手太陽¶
少隂之經衝任之脉皆起於胞内為經脉之海手太陽¶
小腸之經手少隂心之經也此二經為表裏主上為乳¶
汁下為月水然則月水是經絡父母之身無所不厯也¶
則月水是經絡之餘若冷熱調和則衝脉任脉氣盛勝¶
太陽少隂所生之衆宣流依時而下若寒濕乖適經脉¶
則虚若有風冷虚則乘之邪搏於血或寒或熱或濕則¶
血結泣則血消故月水乍多乍少不為調也　仁存方¶
<pb:KR3e0067_WYG_332-12b>¶
載許學士云治婦人病多是月經乍多乍少或後或前¶
時發頭疼醫者一例呼為經病不曾説得隂勝陽陽勝¶
隂服藥所以少効盖隂勝陽則胞寒氣冷血不運行經¶
所謂天寒地凍水凝成氷故令乍少而在月後若陽乗¶
隂則血流散溢經所謂天暑地熱經水沸溢故令乍多¶
而在月前治者當知其隂陽調其氣血使不相勝以平¶
為福聖濟總録云月水不調者經脉或多或少或湛或¶
濁或先期而來或後期而至是也盖由失於調養而衝¶
<pb:KR3e0067_WYG_332-13a>¶
任虚損天癸之氣乖於常度故内經曰任脉通衝脉勝¶
月事以時下言其有常度也　危氏得効云二七天癸¶
至七七天癸竭行早性機巧行遲魯鈍通行則隂陽和¶
合始能生子年十四歳當時二十歳不行命臨風燭朝¶
不保暮有病發則死間有不死百中無一亦令一生多¶
病未嘗一日安裕然有四季行亦可又有一年一次者¶
亦不甚嘉或一生不循正道而行者晩年有病疾則難¶
治　應騐云夫女子十四則月水行男子十六則陽精¶
<pb:KR3e0067_WYG_332-13b>¶
溢此皆合乎隂陽之數各及其時故男子之精氣宜盛女¶
子之月水宜調調經之道貴乎䟽其氣以行其血血盛氣¶
變是謂之從從則百病不生孕育無損矣且婦人之病¶
四時所感六淫七情所傷悉與男子治法一例惟胎前¶
産後七癥八瘕崩漏帶下之證為異故凡制方究其所¶
因多由月水不調變生諸證大概婦人之病以經脉如¶
期為安或有愆期當審其冷熱虚實而調之先期而行¶
者血熱故也當清之過期而行者血寒故也當温之又¶
<pb:KR3e0067_WYG_332-14a>¶
不可不察其有無外邪為之寒熱而後投藥也　夫血¶
者隂之物象月盈虧應時而至故謂之月水女子衝任¶
氣血經絡不和其血應至而未至或斷或續或多或少¶
血色有異是月水不調之證也¶
　　　方¶
菴䕡子散(出聖濟/緫録)　治婦人血氣不調經脉不定腹脇¶
　多脹或五六月一來三二月一來雖來色如煮小豆¶
　汁其血復少者¶
<pb:KR3e0067_WYG_332-14b>¶
　　菴䕡子(一兩/一分)瞿麥穗　㯽榔(剉/)牡丹皮　當歸(切/炮)¶
　　甘草(炙/剉)射干　木香　吳茱萸(湯浸焙炒/各三分)桂(去麄/皮)¶
　　桃仁(湯浸去皮尖雙/仁炒黄十二枚)鼈甲(去裙襴/醋炙)牛膝(酒浸/焙切)蒲黄¶
　　　赤芍藥　大黄(剉/炒)熟乾地黄(焙各/一兩)黄芩(去黒心/一兩半)¶
　　水蛭(㣲炒/一分)¶
　右為散每服壹錢日再稍加二錢温酒調下以効為¶
　度¶
乾地黄丸(出聖濟/總録)　治婦人月水不調或一月再來或¶
<pb:KR3e0067_WYG_332-15a>¶
　隔月不來或多少淋瀝不斷腰腹刺斷痛不可忍四¶
　體虚弱不能飲食心腹堅痛不能行動體重嗜卧好¶
　食酸物¶
　　熟乾地黄(一兩/半)蒲黄　牛膝(酒浸/切焙)赤芍藥　乾薑¶
　　(炮/)黄芩(去黒/心)牡丹皮　蜀椒(去目并合/口炒出汗)白芷　桑¶
　　耳(炒/)澤蘭葉　&KR0034;蟲(微炒二/十枚)桃仁(去皮尖雙仁/炒黄一兩)甘¶
　　草(炙/剉)芎藭　當歸(切/焙)人參　丹參(各三/分)䖟蟲(去翅/足糯)¶
　　(米同炒米熟去/米三十五枚)水蛭(炒三十/五枚)¶
<pb:KR3e0067_WYG_332-15b>¶
　右為末煉蜜和丸如梧桐子大每服二十丸空心温¶
　酒下漸加至二十五丸一方有桂心名乾地黄當歸¶
　丸¶
安息活血丹(出和/濟方)　治衝任不足下焦久寒臍腹㽲痛¶
　月事不勻或來多不斷或過期不來或崩中有血或¶
　帶下不止面色痿黄肌肉消瘦肢體沈重胸脇脹滿¶
　氣力衰乏飲食减少一切血氣虚寒並用服之¶
　　吳茱萸(湯浸七遍/焙乾微炒)柏子仁(炒/)安息香(搗碎入好酒/研取去渣銀)¶
<pb:KR3e0067_WYG_332-16a>¶
　　(器内慢火/熬成膏)山茱萸(去/)延胡索　桃仁(去皮尖麩/炒微黄色)虎¶
　　杖　當歸　杜仲(去麄皮/剉炒)附子(炮去/臍皮)木香(各二/十兩)澤¶
　　蘭葉　乾薑(炮/)肉桂(去麄/皮)艾葉(微/黄)黄茋(去/蘆)牡丹皮¶
　　(各二/斤半)肉從蓉(酒浸/焙)厚朴(去麄皮薑汁炙/令熱各五斤)¶
　右為細末以前安息香膏入白麫同煮作糊丸如梧¶
　桐子大每服二十丸食前温酒下醋湯下亦得¶
禹餘糧丸(一名紫石英丸/出醫方大成)　論曰經者常候謂其一身¶
　之隂陽愆伏知其安危故其來必以月太過不及皆¶
<pb:KR3e0067_WYG_332-16b>¶
　為不調過於陽則前期而來過於隂則後期而至其¶
　有乍多乍少斷絶不行崩漏不止亦由隂陽衰盛寒¶
　熱為邪詳說於下若經候乍多乍少或前或後臍腹¶
　時痛面色不澤久不治療漸至虚損俱令人變産斷¶
　生他病若治婦人諸病補煖下元然當知諸病皆因¶
　經候不調隂陽相勝所至若隂氣乘陽則胞寒熱冷¶
　血不通經所謂天寒地冷水凝成氷故令乍少而在¶
　月後經候若陽乘隂則血流散溢經所謂天暑地濕¶
<pb:KR3e0067_WYG_332-17a>¶
　經水沸溢故令乍多而在月前須知其隂陽調其血¶
　氣則百病不生矣¶
　　桂(去/皮)龍骨　川鳥頭(炮/)禹餘糧(燒醋/)人參　紫石¶
　　英　桑寄生　杜仲(去皮/炒)五味子　逺志(去/心)澤㵼¶
　　　當歸(切洗/焙)石觓(去/根)蓯蓉　乾薑(各一/兩)牡蠣(燒/)甘¶
　　草(炙/)川椒(去目炒出汗/各二兩半)¶
　右為細末煉蜜和丸如梧桐子大米飲下二十丸加¶
　至三十丸日三¶
<pb:KR3e0067_WYG_332-17b>¶
牡丹丸(出聖/惠方)　治婦人月水不調或一月再來或隔月¶
　不來又或多或少淋瀝不斷或青或黄或黑或清水¶
　腰腹刺痛四肢虚弱心腹堅痛舉體沈重欲卧而不¶
　欲食漸加羸瘦¶
　　牡丹　生乾地黄(各一/兩)當歸(三分剉/微炒)蒲黄(一/兩)牛膝¶
　　(三分/去苖)琥珀(一/兩)桃仁(一兩去皮尖□尖/雙仁麩炒微黄)赤芍藥(三/分)菴¶
　　䕡子(一/兩)川椒(一兩去目及閉/口者微炒出汗)水蛭(半兩炒/令微黄)乾薑(三/分)¶
　　(炮裂/剉)澤蘭(一/兩)䗪蟲(三七枚/微炒)黄芩(三/分)桑耳(三/分)芎藭(一/兩)¶
<pb:KR3e0067_WYG_332-18a>¶
　　蝱蟲(半兩炒微/黄去翅足)¶
　右為末煉蜜和搗三五百杵丸如梧桐子大每日空¶
　心及晩食前以温酒下三十丸¶
牡丹皮湯(出保慶/積方)　治婦人經水不調腰背疼痛食物¶
　不得¶
　　牡丹皮　白芷　桑耳　阿梨勒皮(煨/)代赭(碎/)龍¶
　　骨(去/土)當歸(切焙各/一兩半)黄連(去/鬚)黄耆(炙/剉)地榆　鹿茸(去/毛)¶
　　(酥炙各一/兩一分)蒼术(米泔浸/切焙)附子(炮裂去皮/臍各一兩)杏仁(去皮/尖雙)¶
<pb:KR3e0067_WYG_332-18b>¶
　　(仁炒令黄/十五枚)肉豆䓻(去皮/二枚)黄芩(去黒心/半兩)¶
　右㕮咀如麻豆大每服五錢水一盞半入生薑五片¶
　煎取八分去滓温服¶
調經散　行血氣¶
　　當歸(一兩/酒浸)芎藭(半/兩)紅花(三/錢)班猫(去翅/足)水蛭(二錢/炒)䖟¶
　　蟲(二錢去/翅足)紅娘子(一錢去/翅足)牡丹(半/兩)赤芍藥(半/兩)白芷¶
　　(三/錢)蓬术(二/錢)桂(三/錢)白薑　生地黄　乾漆　川牛膝¶
　　(各二/錢)¶
<pb:KR3e0067_WYG_332-19a>¶
　右每服八錢水煎酒半盞煎至八分空心服如小便¶
　隆閉不通用甘草湯解三日三服¶
勝金丹　治婦人一切子宫久冷臍腹疼痛月經來期¶
　前後不一病證多端並宜治之常服調經順氣暖胎¶
　逐積進美飲食功効甚多難以盡&KR0274;(方見本門婦/人雜病類)¶
吳茱萸湯(一名茱萸䖝蟲/&KR2266;出千金方)　治婦人經血多寒月水不¶
　利或多或少¶
　　吳茱萸(湯浸七遍炒焙/乾微炒二兩半)小麥(淘/浄)桂(去麄/皮)半夏(湯浸/七宿)¶
<pb:KR3e0067_WYG_332-19b>¶
　　(炒黄各/二兩)生薑(切炒/三兩)大棗(去核炒/十枚)人參　芍藥(各一/兩)¶
　　甘草(炙/)水蛭(糯米少許同/炒米熟去米)䗪蟲(微/炒)䖟蟲(去翅/足)牡丹¶
　　皮　牛膝(切浸切焙/各半兩)桃仁(&KR2266;浸去皮尖雙人/又炒黄色二十枚)¶
　右粗搗篩每服三錢酒水各半盞煎七分去滓温服¶
　日三不能飲酒人以水代之湯欲成内諸蟲不耐藥¶
　人飲七合¶
乾薑丸(出聖濟/濟録)　治婦人月水不調繞臍㽲痛手足煩¶
　熱而脚痠疼¶
<pb:KR3e0067_WYG_332-20a>¶
　　乾薑(炮/)吳茱萸(湯洗/焙炒)附子(炮製去皮臍/各一兩半)黄芩(去黒/心一)¶
　　(兩/)蜀椒(去目并合/口炒出汗)熟乾地黄(焙/)當歸(切/焙)桃仁(湯浸/去皮)¶
　　(尖雙仁炒黄/三十五枚)大黄(剉/炒)桂(去麄/皮)白术(各一/兩)赤芍藥¶
　　人參　石韋(去毛各/半兩)薏苡仁(二/兩)¶
　右為末煉蜜和搗丸如梧桐子大每服二十丸温酒¶
　服下日再未知稍加以知為度¶
芎藭湯(出聖濟/總録)　治婦人月水不調臍下撮痛¶
　　芎藭　黄耆(剉/)桑耳　桔梗(各一/兩)赤芍藥¶
<pb:KR3e0067_WYG_332-20b>¶
　　　京三稜(炮/剉)附子(炮製去/皮臍)代赭　當歸(切/焙)白术(各/一)¶
　　(兩/)青橘皮(去白/炒)黄芩(去黑心/各半兩)桂(去麄皮/三分)¶
　右㕮咀如麻豆每服五錢水一盞半入生薑五片煎¶
　至八分去滓温服不拘時¶
黄連厚朴湯(出聖濟/總録)　治婦人經氣不調¶
　　黄連(去/鬚)桑耳　茯神(去/木)天雄(炮製去/皮臍)厚朴(去麄皮/生薑汁)¶
　　(炙各一/兩一分)射干　黄耆(剉焙各/一兩半)代赭(石/碎)枳殻(去穰/麩炒)桔¶
　　梗(剉/炒)地榆　當歸(切焙各/一兩)白术(剉/炒)桂(去麄/皮)黄芩(去/黒)¶
<pb:KR3e0067_WYG_332-21a>¶
　　(心各/半兩)¶
　右㕮咀如麻豆大每服三錢水一鍾生薑三片煎去¶
　七分去滓温服¶
滋榮丸(出禦/藥院)　治婦人本經衰少愆期不來及有血結¶
　成塊臍下堅硬疼痛不消並宜治之¶
　　人參　五味子　赤芍藥　當歸　熟乾地黄¶
　　逺志(去/苗)白茯芩(去/皮)牡丹皮　桂心　蒿本(各一/兩)防¶
　　風　卷柏　細辛　山藥(各半/兩)白术(三/分)¶
<pb:KR3e0067_WYG_332-21b>¶
　右為細末煉蜜和丸如梧桐子大每服三十丸食前¶
　空心温酒日三¶
車前子飲(出聖濟/總録)　治婦人經脉不調頭眩睛疼惡心¶
　减食¶
　　車前子　甘菊花　天雄(炮製去/皮臍)當歸(炙/剉)京三稜¶
　　(煨/剉)黄連(去鬚各/一兩)熟乾地黄(焙/)桔梗(剉/炒)延胡索　萆¶
　　薢　柴胡(去/苖)赤芍藥　赤石脂(研各一/兩半)石膏(搥碎/三兩)¶
　　桂(去麄皮/半兩)¶
<pb:KR3e0067_WYG_332-22a>¶
　右㕮咀如麻豆大每服五錢水一盞半入生薑五棗¶
　大擘煎去八分去滓温服不拘時候¶
黄耆飲(出聖濟/緫録)　治婦人經候不調或過多腰疼重¶
　　黄耆(剉炒/半兩)小薊　桑耳(各三/兩)附子(炮製去皮/臍二兩)延胡¶
　　索(一兩/半)白芷　桂(去麄皮/一兩半)黄芩(去黒心/一兩)肉豆䓻(二/枚)¶
　　(去/殻)赤石脂(研/)當歸(炙/剉)生乾地黄(焙/)芎藭　白术¶
　　地榆(各一/兩)¶
　右㕮咀如麻豆每服五錢水一盞半入生薑一分拍¶
<pb:KR3e0067_WYG_332-22b>¶
　碎同煎去八分去滓温服¶
牡丹散(出聖/惠方)　治婦人月水不調及産後惡露不下狂¶
　語瞀亂口乾寒熱徃來腹中疼痛¶
　　牡丹　土瓜根　牛膝(去/苗)虎杖　赤芍藥　當歸¶
　　(剉炒/微黄)川大黄(細剉醋/拌炒乾)桃仁(湯浸去皮尖雙/仁麩炒微黄)㯽榔¶
　　荷葉　紅藍花　延胡索　蒲黄　䖟蟲(炒微黄/去翅足)¶
　　水蛭(微炒已上/各半兩)¶
　右為細末每服不拘時候以當歸酒調下一錢¶
<pb:KR3e0067_WYG_332-23a>¶
治一切婦人月候不調或日辰進前或行時過多飲食¶
　减少下部無力肌體消瘦或非時墮胎或全無嗣續¶
　宜服此方(出䕶/命方)¶
　　澤蘭　補骨脂　枳殻(只用/青)藁本　官桂(去/皮)木香¶
　　芎藭　防風　獨活(各一/分)桑寄生　牛膝　人參¶
　　(各半/分)細辛　當歸(一/兩)白术(半/兩)¶
　右為細末煉蜜和丸如梧桐子大早朝空心下三十¶
　丸至五十丸加减¶
<pb:KR3e0067_WYG_332-23b>¶
吳茱萸湯(出永類/鈐方)　治衝任衰弱月候愆期或前或後¶
　或崩漏不止赤白帶下小腹忽痛至經脉行時頭眩¶
　飲食减少氣滿心忪肌膚不澤悉皆主之¶
　　吳茱萸(半/兩)麥門冬　乾薑　白茯苓　牡丹皮¶
　　南木香　苦梗(各三/錢)甘草(三錢/半)當歸(半/兩)北細辛(一/錢)¶
　　(半/)防風　官桂(各一/分)半夏(七錢/半)¶
　右㕮咀每服四錢水一盞半生薑三片棗子一枚煎¶
　至七分去滓空心温服¶
<pb:KR3e0067_WYG_332-24a>¶
附子草撥丸(出禦/藥院)　治經虚月候不時腸滑下痢頻常¶
　服助氣安血大補衝任¶
　　黑附子(炮裂去皮/臍三分)草撥　官桂(去/皮)肉豆蔲(醋和麫/裹燒各)¶
　　(一兩/半)大椒　良薑(細剉/炒)吳茱萸(湯洗一/遍炒)川薑(炮/製)厚¶
　　朴(生薑/汁製)白术(剉/)白茯苓　陽起石(火燒/一日)赤石脂(火/燒)¶
　　(通紅各/二兩)¶
　右為細末酒煮麫糊為丸如梧桐子大每服四十丸¶
　空心食前薑湯送下¶
<pb:KR3e0067_WYG_332-24b>¶
補血湯　治婦人室女血海不准或多或少或過期身¶
　體倦怠宜服此藥¶
　　白芍藥　白术　白茯苓　熟地黄　當歸　香¶
　　附子　川芎　黄茋　甘草　膠珠　逺志肉(已/上)¶
　　(各一/兩)人參　官桂(各半/兩)¶
　右各等分水二盞薑五片棗子二箇煎至一盞食前¶
　　再煎服¶
大油煎散(出楊氏/家藏方)　治經候不調臍腹痛腰腿無力煩¶
<pb:KR3e0067_WYG_332-25a>¶
　渴潮熱身體拘倦日漸羸瘦¶
　　白芍藥　甘草　沒藥　海桐皮　五加皮　牡¶
　　丹皮　地骨皮　桑白皮　烏藥　當歸　烏頭¶
　　(去皮尖/各等分)¶
　右㕮咀每服三錢水盞半生薑三片棗一枚滴蔴油¶
　數㸃同煎至八分去滓温服¶
吳茱萸湯(出聖濟/總録)　治婦人月水不調或多或少腹中¶
　冷痛¶
<pb:KR3e0067_WYG_332-25b>¶
　　吳茱萸(湯洗焙乾/炒一升)生薑(切/焙)桂(去麄皮/各五兩)大棗(去核炒/十枚)¶
　　人參　牛膝(酒浸/切焙)甘草(炙剉/半兩)小麥　牡丹皮(各一/兩)¶
　　半夏(湯洗七次/二兩半)桃仁(湯炙去皮尖雙/仁炒二十枚)¶
　右麤搗篩每服三錢水半盞酒半盞煎至七分去滓¶
　温服良久再服如不飲酒只以水煎¶
桑耳散　治婦人月水不調臍下㽲痛不思飲食¶
　　桑耳(微/炒)牛膝(酒浸/切焙)赤芍藥　土瓜根　牡丹皮¶
　　白茯苓(去黒/皮)桂(去麄/皮)甘草(炙/剉)芎藭　大黄(剉炒各/一兩半)¶
<pb:KR3e0067_WYG_332-26a>¶
　　乾地黄(一兩三/分焙)菴䕡子(炒一/兩)¶
　右為散每服三錢空心温酒調下一方用赤茯苓¶
當歸湯(出大全/良方)　治婦人月候不調或一月再來或隔¶
　月不來或多或少臍下㽲痛面色痿黄四體羸弱不¶
　能飲食¶
　　當歸(切/焙)牛膝(酒浸/切焙)桃仁(湯浸去皮尖/雙仁炒黄)牡丹皮　大¶
　　黄(炒剉各/一兩半)芎藭　土瓜根　赤芍藥　朴硝　桂¶
　　(去麄皮/各一兩)水蛭(微炒各/一兩)䖟蟲(去翅足糯米同/炒米熟去米)¶
<pb:KR3e0067_WYG_332-26b>¶
　右麤搗篩每服二錢水煎六分去滓温服日再夜一¶
大黄丸(一名七熬丸/出千金方)　治婦人月水不調手足煩熱頭¶
　暈心煩腹滿黙黙不欲寤¶
　　大黄(剉/炒)白茯苓(出黒/皮)䖟蟲(去翅/足炒)芒硝(各半/兩)葶藶(沙/上)¶
　　(炒/)水蛭(微/炒)前胡(各一/兩)杏仁(九枚/熬)桃仁(三十/枚熬)芎藭(十/八)¶
　　(銖/)乾薑(十八銖一方/用生薑皮)蜀&KR0923;(十枚/熬)¶
　右為細末煉蜜和丸如梧桐子大每服七丸米飲下¶
　日三加之一倍千金翼無芎藭一方有&KR0034;蟲牡丹各¶
<pb:KR3e0067_WYG_332-27a>¶
　二兩為十四味¶
琥珀丸(出聖濟/總録)　治血氣風冷月候不調¶
　　琥珀(研/)白芷　芎藭(醋浸一/宿炒)木香　當歸(酒浸一/宿炒各)¶
　　(一兩/半)阿魏(入蜜研/細一兩)白术(醋浸一/宿炒)桂(去麄/皮)附子(炮製/去皮)¶
　　(臍/)陳橘皮(&KR2266;洗去皮醋浸/一宿炒各一兩)杏仁(去皮尖雙仁/炒令微黄)吳茱¶
　　萸(醋浸一宿/炒各半兩)¶
　右為末煉蜜和丸如梧桐子大每服空心温酒下¶
茱萸鹿茸丸(出聖大/全良方)　補氣固血治本臟因虚生寒月¶
<pb:KR3e0067_WYG_332-27b>¶
　經行多或來不及期腹痛怯風臟腑不和¶
　　鹿茸　五味子　蓯蓉　杜仲　赤石脂(各一/兩)吳¶
　　茱萸　附子　黒龍骨　肉豆䓻　白茯苓(各半/兩)¶
　　乾薑(一兩/半)¶
　右為細末酒煮麫糊為丸如梧桐子大空心食前熱¶
　米飲吞下五七十丸一月後氣血已安去龍骨加沈¶
　香半兩可以常服中年已後婦人最宜服此藥¶
生乾地黄丸(出聖/惠方)　治婦人月水不調或一月再來或¶
<pb:KR3e0067_WYG_332-28a>¶
　隔月不來或多或少臍下㽲痛面色痿四體虚弱羸¶
　瘦不能飲食¶
　　生乾地黄　桃仁(湯浸去皮尖雙/仁麩炒微黄)當歸(剉微/炒)牛膝¶
　　(去/苗)川大黄(别搗/為末)芎藭　土瓜根赤芍藥　桂心¶
　　川朴硝　水蛭(半兩/微黄)䖟蟲(炒令微黄去/翅足一兩)¶
　右為末以頭醋三升熬大黄末成膏和諸藥末搗一¶
　二百杵丸如梧桐子每日空心及晩食前煎紅藍花¶
　湯下二十丸¶
<pb:KR3e0067_WYG_332-28b>¶
温經湯(一名大温經湯/出大全良方)　治衝任虚損月候不調或來¶
　多不斷或過期不來崩中去血過多不止又治曽經¶
　損胎瘀血停留小腹急痛發熱不痢手掌煩熱唇乾¶
　口燥及治小腹有寒久不受胎¶
　　阿膠(蛤粉/碎炒)當歸(去/蘆)芎藭　人參　肉桂　甘草¶
　　芍藥　牡丹皮(各二/兩)半夏(湯泡七次/二兩半)吳茱萸(湯洗/七次)¶
　　(焙炒/三兩)麥門冬(去心五/兩半)¶
　右為末每服三錢水一盞半入生薑五片煎至八分¶
<pb:KR3e0067_WYG_332-29a>¶
　去滓熱服空心食前經候不調以此呑服暖宫丸亦¶
　効本方見續子嗣類暖宫丸¶
鼈甲湯(出聖濟/總録)　治婦人月水不調或不通利發刺痛¶
　　鼈甲(去裙襴/醋炙)大黄(剉/炒)桂心(去麄/皮)羌活(去蘆/頭)枳殻(去/穰)¶
　　(麩/炒)當歸(切/焙)芎藭　吳茱萸(湯㓎七次/焙乾炒)瞿麥穗　牛¶
　　膝(切焙各/三分)㯽榔(剉一/枚)¶
　右麄搗篩每服三錢水一盞生薑一棗大拍碎煎至¶
　六分去滓温服¶
<pb:KR3e0067_WYG_332-29b>¶
白茯苓丸(出聖濟/緫録)　治婦人月水不調或多或少臍下¶
　脹滿疼痛¶
　　白茯苓(去黒/皮)黄耆(炙/剉)薏苡仁　萆薢　山茱萸¶
　　赤芍藥(各一/兩半)枳殻(去穰麩炒/一兩一分)白㯽榔(炒剉/二兩)當歸(切/焙)¶
　　(一/兩)熟乾地黄(焙各/二兩)桃仁(湯浸去皮尖雙仁/麩炒黄色二兩半)¶
　右為末煉蜜和塗酥搗熟丸如梧桐子大每服四十¶
　丸空心服煎棗湯下¶
赤芍藥(出聖濟/緫録)　治婦人月水不調或多或少臍下塊¶
<pb:KR3e0067_WYG_332-30a>¶
　結痛如錐刺不治即成勞疾¶
　　赤芍藥　大黄(剉/炒)吳茱萸(湯洗/焙炒)乾薑(炮/)細辛(去苗/業)¶
　　厚朴(去皮生薑/汁炙剉)牡丹(去心各/一兩)芎藭　當歸(切焙/一兩)桃¶
　　仁(湯浸去皮尖雙/仁炒二兩半)附子(炮製去皮/臍一兩)¶
　右為末煉蜜和塗酥搗熟丸如梧桐子大每服二十¶
　丸空心酒下漸加至三十丸久冷勞可服至四十丸¶
　&KR0116;温暖即减丸數¶
桂心菴䕡子丸(出聖濟/總録)　治婦人經候不調臍下疞痛¶
<pb:KR3e0067_WYG_332-30b>¶
　　桂(去麄/皮)芎藭　土瓜根　桑耳(微/炒)牛膝(酒浸/切焙)大黄¶
　　(剉/炒)菴䕡子　赤茯苓(去黒皮一/兩一分)甘草(炙剉/三分)熟乾地¶
　　黄(切焙/二兩)赤芍藥(一兩/半)¶
　右為末煉蜜丸如梧桐子大每服二十丸空心服酒¶
　下漸加至三十丸¶
破血丸(出聖濟/總録)　治婦人腹中血結月候不調¶
　　牡丹皮　苦參　赤芍藥　當歸(剉/焙)大黄(剉炒各/一兩)¶
　　食茱萸(洗焙/炒)𤣥胡索　五味子(各一/兩)貝母(去心一/兩半)¶
<pb:KR3e0067_WYG_332-31a>¶
　　㯽榔(剉十/枚)蓮葉(一/斤)¶
　右為細末煉蜜丸如梧桐子大每日空心服酒下三¶
　十丸漸加至四十丸¶
乾地黄湯(出聖濟/總錄)　治月水不調在月前或在月後乍¶
　多乍少¶
　　生乾地黄(焙/)延胡索大腹皮(剉各/二兩)當歸(切/焙)桑耳¶
　　威靈仙(去/土)桔梗(各兩/半)木香　附子(炮製去/皮臍)王不留¶
　　行　桂(去麄皮/各二兩)¶
<pb:KR3e0067_WYG_332-31b>¶
　右㕮咀如麻豆每服三錢水一盞生薑三片同煎至¶
　七分去滓温服食前日二¶
瞿麥湯　治婦人經候不調氣攻心腹妨脹迷悶¶
　　瞿麥穗　𤣥胡索　荆三稜(炮剉各/一兩半)桂(去麄/皮)白前¶
　　　大腹(剉/碎)　代赭　紅蘭(炒各/一兩)桃仁(二十枚去皮/尖雙仁麩炒)¶
　　(研/)草豆䓻(去皮/三枚)當歸(切焙/一兩)¶
　右麤搗篩十味入桃仁拌匀每服二錢水一盞入生¶
　薑三片同煎至七分去滓温服¶
<pb:KR3e0067_WYG_332-32a>¶
牛膝散　治婦人月水不調或多或少若腰痛四肢骨¶
　節痛脚手心熱胸隔悶不思飲食一名芍藥湯¶
　　牛膝(去苗酒/浸切焙)土瓜根　當歸(剉微/炒)丹參　赤芍藥¶
　　　桃仁(湯浸去尖雙/仁麩炒微黄)桂心(去麄/皮)黄芩(去黒/心)川朴硝¶
　　(已上各/一兩)丹皮　生乾地黄(各二/兩炒)¶
　右為散每服三錢水一盞入生薑二分至六分去滓¶
　温服日三¶
陽起石湯　治月水不調或前或後或少乍赤乍白月¶
<pb:KR3e0067_WYG_332-32b>¶
　水斷胞内積有虚冷¶
　　陽起石(二兩/細研)甘草(一兩炙/微赤剉)續斷　乾薑　人參(去/蘆)¶
　　(頭/)桂心(各二/兩)附子(一兩炮製/去皮臍)赤石脂(三/兩)伏龍肝(五/兩)¶
　　生地黄(一升一方/用地黄熟)¶
　右以水一斗煮取三升三合四服日三夜一服¶
治月經不調或月頭或月後或如豆汁腰痛如折兩脚¶
　疼胞中風寒下之方¶
　　大黄　朴硝(各四/兩)牡丹(三/兩)桃仁(一/升)人參　陽起石¶
<pb:KR3e0067_WYG_332-33a>¶
　　　茯苓　甘草　水蛭　䖟蟲(各二/兩)¶
　右㕮咀水九升煮三升去滓内朴硝令烊盡分三服¶
鼈甲丸　治婦人月經不調肌肉黄瘦脇下積氣結硬¶
　時發刺痛漸成勞狀¶
　　鼈甲(去裙/醋炙)桂心　三稜(醋煮/急炒)牡丹皮　牛膝(去/苗)訶¶
　　子肉　琥珀　大黄(煨/)土瓜根　桃仁(去皮尖雙/仁麩炒)¶
　右各等分細末煉蜜丸梧桐子大每服煎桃仁湯下¶
　十五丸破血癥氣塊尤妙¶
<pb:KR3e0067_WYG_332-33b>¶
紫石英丸　治婦人血虚頭目旋暈足如履空嘔吐不¶
　食經脉不勻心悸多憂久服益血生髪令人有子¶
　　紫石英(三/分)熟乾地黄(洗焙/四兩)鹿茸　栢子仁　阿膠¶
　　(剉碎炒/成珠子)當歸(洗/焙)川芎　赤芍藥　續斷　附子(去/皮)¶
　　(臍炮已上八/味各一兩)人參(去蘆頭/半兩)白术　肉桂(去麄皮/半兩)¶
　右為細末煉蜜為丸如梧桐子大每服三十丸温酒¶
　送下空心食前服¶
牛膝丸　治婦人月水不調或不通利一月再來或如¶
<pb:KR3e0067_WYG_332-34a>¶
　䜴汁腸痛難忍¶
　　牛膝(酒浸/切焙)桃仁(去皮尖雙/仁麩炒黄)牡丹皮　菴䕡子(各一/兩一)¶
　　(分/)桂(去麄/皮)赤芍藥　芎藭　當歸(切/焙)大黄(剉炒各/一兩)¶
　　蒲黄(三/分)¶
　右為末煉蜜和丸如梧桐子大每服四十丸空心酒¶
　下日加至五十丸¶
半夏飲　治婦人月經不調覺腰腹冷痛面無血色日¶
　漸消瘦胸腹滿悶欲成骨蒸及已成者宜服¶
<pb:KR3e0067_WYG_332-34b>¶
　　半夏(湯浸七遍/焙二兩)大黄(剉炒/一兩)芎藭　當歸(炒/)赤芍藥¶
　　　桂(去麄皮/各一兩)㯽榔(煨三/枚)吳茱萸(洗焙㣲炒/一兩半)桃仁(湯/浸)¶
　　(去皮尖雙/仁炒一兩)桑寄生(一兩/半)¶
　右麤搗篩每服三錢水一盞入生薑一棗大切煎至¶
　七分去滓空腹温服¶
桂香丸　治月事不調心腹刺痛寒熱間作¶
　　當歸鬚　川芎　赤芍藥　牡丹皮　南木香¶
　　細辛　辣桂　𤣥胡索(略/炒)乳香　沒藥(等/分)¶
<pb:KR3e0067_WYG_332-35a>¶
　右為末煮米醋將乳香沒藥為膏餘藥末之糅和為¶
　丸梧桐子大每服七十丸續斷煎湯送下有熱多加¶
　生槐花煎湯¶
大黄散　治婦人月水不調或月前月後或如豆汁腰¶
　痛如折兩脚疼痛胞中風冷宜下之¶
　　川大黄(二兩剉/㣲炒)牡丹(一/兩)川朴硝(二/兩)甘草(半兩炙/微赤剉)牛¶
　　膝(一兩/去苗)當歸(一兩剉/微炒)赤茯苓(一/兩)水蛭(半兩炒/微黄)桃仁¶
　　(一兩湯浸去/皮尖炒㣲黄)䖟蟲(半兩炒令/黄去翅足)¶
<pb:KR3e0067_WYG_332-35b>¶
　右為散每服五錢水一大盞煎至五分去滓空心服¶
　如人行十里以外當下惡物如未即次日再服¶
治婦人血脉不調熱寒狀似勞倦¶
　　川當歸　川芎　甘草　黄耆　桂(去麄皮/各一兩)熟乾¶
　　地黄(一兩/半)白术(半/兩)白芍藥(二/兩)柴胡　阿膠(各半/兩)¶
　右為細末每服五錢棗子一枚水一盞半煎至一盞¶
　空心温服白湯㸃服亦得常服不生帶下調血脉養¶
　子宫終身無病¶
<pb:KR3e0067_WYG_332-36a>¶
薑黄散¶
　　川薑黄(成片子/者四兩)蓬莪术　紅花　桂心　川芎(各/一)¶
　　(兩/)延胡索　牡丹皮　當歸(各二/兩)白芍藥(一/兩)¶
　右為細末每服一錢水半盞酒半盞煎至七分熱服¶
　一方云壯實婦人加川大黄一兩一方無蓬莪术¶
鼈甲湯(出聖濟/總録)　治婦人月候不調胷中煩懆腰膝脾¶
　痛不思飲食¶
　　鼈甲(去裙襴/醋炙)白茯苓(去黒/皮)枳實(去穰/麩炒)赤芍藥　五¶
<pb:KR3e0067_WYG_332-36b>¶
　　加皮(剉/)菴䕡子(微炒各/一兩半)黄苓(去黑/心)當歸(切/焙)羌活(去/蘆)¶
　　(頭各/一兩)¶
　右麤搗篩每服三錢水一盞煎至六分去滓下地黄¶
　汁一合好酒一合更煎一兩沸空心服¶
沒藥丸(出保/慶集)　治婦人本經不調肌瘦發熱飲食减少¶
　　沒藥　茛菪子　乾薑　蒼术　川芎　白芍¶
　　當歸　熟乾地黄(各一/兩)血竭(半/兩)¶
　右除血竭沒藥外並㕮咀先炒莨菪子焦黑色次下¶
<pb:KR3e0067_WYG_332-37a>¶
　乾薑炒令黄次下蒼术微黄色次下川芎等藥令微¶
　黄色與血竭沒藥等同為細末醋煮麫糊丸如梧桐¶
　子大每服五六十丸漸至八九十丸於空心食前温¶
　酒下醋湯亦得日進二服¶
當歸龍骨丸(出劉先生/直格方)　治月事不常經水過多及帶¶
　下淋瀝無問久新赤白諸證并産後惡物不止或孕¶
　婦惡露胎動不安及大小兒痢㵼並宜服之¶
　　當歸　芍藥　黄連　染槐子　艾葉(炒/)茯苓(各/半)¶
<pb:KR3e0067_WYG_332-37b>¶
　　(兩/)龍骨　黄蘗(各一/兩)木香(一/錢)¶
　右為末滴水為丸如小豆大温米飲下三四十丸食前¶
　日三四服¶
濟隂丸(出徳生/堂方)　調經順氣温子宫令有胎孕極有竒¶
　功¶
　　香附子(一/斤)烏藥(一斤此二味微燒/透去烟碾為末)川芎　生地黄¶
　　　熟地黄　白芍藥　當歸(各半/兩)甘草　香白芷¶
　　(各四/兩)¶
<pb:KR3e0067_WYG_332-38a>¶
　右為細末煉蜜丸如桐子大毎服五七十丸酒下¶
防風湯(出聖濟/總録)　治婦人月水不調臍腹脹滿四肢寒¶
　熱不嗜飲食¶
　　防風(去鬚/)羊角(鎊/)地榆　赤芍藥(各一/兩半)茯苓(去木/一作)¶
　　(茯/神)鼈甲(去裙襴/醋炙)熟地黄乾(焙/)枳殻(去穰麩炒/各一兩)¶
　右麄搗篩每服三錢水一盞煎至六分去滓温服¶
茯神湯(出聖濟/總録)　治婦人月水不調頭目昏眩心腹氣¶
　痛四肢痠疼臍腹悶脹¶
<pb:KR3e0067_WYG_332-38b>¶
　　茯神(去/皮)赤芍藥　地榆　地骨皮　熟乾地黄(焙/各)¶
　　(一兩/半)白术　甘菊花　柴胡(去苗各/一兩)¶
　右麤搗篩每服三錢水一盞煎至六分去滓温服¶
赤芍藥湯(出聖濟/總録)　治婦人月水不通胷隔氣悶臍腹¶
　疞痛頭眩心煩宜服¶
　　赤芍藥　黄耆　熟地黄(焙/)防風　五味子(各一/兩半)¶
　　桔梗　白茯苓(去黒/皮)羚羊角(鎊各/一兩)¶
　右麄搗篩每服三錢水一盞煎至七分去滓空腹温¶
<pb:KR3e0067_WYG_332-39a>¶
　服日再¶
薏苡仁散(桃仁散/恵方)　治婦人月水不調繞臍脹腹痛上¶
　搶心胸徃來寒熱如瘧疾¶
　　薏苡仁　代赭(丁香/者)牛膝(酒浸切焙/各一兩)大黄(剉炒/五兩)桂¶
　　(去相/皮)䗪蟲(微炒五/十枚)赤茯苓(去黒/皮)桃仁(湯浸去皮尖/雙仁炒黄五)¶
　　(十/枚)¶
　右為散每服二錢温酒下日三食前服¶
黄連湯(出聖濟/總録)　治婦人經候不調或所下過多腹痛¶
<pb:KR3e0067_WYG_332-39b>¶
　腰重¶
　　黄連(去鬚/一兩)地榆　桑耳　赤石脂　黄耆(剉炒各/一兩半)¶
　　白芷　厚朴(去麄皮生薑/汁炙各三分)黄芩(去黒/皮)¶
　右麤搗篩每服五錢水一盞半入生薑一棗大切煎¶
　取八分去滓温服空心食前日二¶
當歸地黄丸(出保/慶方)　治婦人血氣不和月事不匀腰腿¶
　疼痛¶
　　當歸　熟地黄　白芍藥　川芎(各一/兩)牡丹皮¶
<pb:KR3e0067_WYG_332-40a>¶
　　南延胡索(各一/兩)人參　黄茋(各半/兩)¶
　右為細末煉蜜和丸如梧桐子大每服三十丸米飲¶
　下食前日進二服常服平養氣血¶
八珠珍散(出瑞竹/堂方)　治月水不調臍腹㽲痛不思食臟¶
　腑怯弱㵼泄小腹堅痛時作寒熱此藥調暢榮衛滋¶
　養血氣能補虚損¶
　　當歸(去/蘆)川芎　熟地黄　白芍藥　人參(去/蘆)甘草¶
　　(炙/)茯苓(去/皮)白术(各一/兩)¶
<pb:KR3e0067_WYG_332-40b>¶
　右㕮咀每服三錢水一盞半生薑五片棗一枚煎至¶
　七分不拘時候通口服¶
當歸丸(出濟生/㧞萃方)　治婦人血經不調血積證¶
　　當歸　赤芍藥　川芎　熟地黄　廣茂　京三¶
　　稜(各半/兩)神麯　百草霜(各二/錢半)¶
　右為細末酒糊為丸梧桐子大水下三十丸食前¶
凉血飲(出楊/氏方)　治血熱經水不調心煩口乾煩燥或遍¶
　體生瘡¶
<pb:KR3e0067_WYG_332-41a>¶
　　赤芍藥　黄芩　川芎　甘草　荆芥　生乾地¶
　　黄(去/土)麥門冬(去/心)土瓜根(各等/分)¶
　右剉散每服三錢水盞半燈心十莖淡竹葉十片煎¶
　温服不拘時有寒熱加秦芁柴胡¶
艾煎丸(出和/濟方)　治婦人室女經候不調臍腹冷痛惡腹¶
　常脹滿至晩則增及治崩傷淋瀝小腸滿痛常服補¶
　榮衛固經脉¶
　　食茱萸(湯/洗)當歸(各七/錢半)熟地黄　白芍藥(各一/兩半)石菖¶
<pb:KR3e0067_WYG_332-41b>¶
　　蒲(炒/)川芎　人參(各一/兩)熟艾(四兩糯米飲/調作餅焙)¶
　右為末煮酒糊丸如梧桐子大調縮砂白附湯送下¶
　三十丸酒飲下亦得¶
地黄丸(出大全/良方)　治婦人月經不調每行數日不止兼¶
　有白帶漸漸瘦瘁飲食無味累年無子¶
　　熟地黄(一兩/一分)山茱萸　蕪荑仁(各一/兩)乾薑(二/兩)白芍¶
　　藥(炒/)代赭石(各一/兩)白殭蠶　厚朴¶
　右為細末煉蜜和丸如梧桐子大空心温酒下五十¶
<pb:KR3e0067_WYG_332-42a>¶
　丸日三服婦人有白帶是第一病令人不産育宜速¶
　治之此扁鵲過邯鄲聞貴婦有此病所以専為婦人¶
　帶下醫也¶
增損四味湯(出宣/明論)　治月經不調心腹疼痛補血臟温¶
　經駐顔¶
　　川芎　當歸　芍藥　熟地黄　白术　牡丹皮¶
　　(各半/兩)地骨皮(一/兩)¶
　右為末每服五錢水一盞煎至六分去滓温服食前¶
<pb:KR3e0067_WYG_332-42b>¶
治婦人或因經候行時或因産後未經百日誤喫生冷¶
　物或因産後起早血氣空虚外邪所感傷損宫臟以¶
　此經候不節忽少忽多忽進忽起(出䕶/命方)¶
　　當歸　牛膝　石斛(去/根)續斷(各半/兩)細辛　防風¶
　　芫花(去上醇醋/炒黄黒色)川芎(各半/兩)¶
　右細杵羅為末每服二錢土器内煎葱湯調下空心¶
　喫¶
七珍丸　行氣血¶
<pb:KR3e0067_WYG_332-43a>¶
　　班猫(炒/)水蛭(炒/)䖟蟲(炒/)乾漆(炒/)當歸(酒/浸)桃仁　蘇¶
　　木¶
　右多用醋煎汁打糊為丸如梧桐子大五七丸空心¶
　酒送下¶
乾地黄煎(出聖濟/緫録)　治婦人月經不調¶
　　熟乾地黄(切焙/三兩)黄芩(去黑/皮)當歸(切/焙)柏葉(炙/)艾葉(炒/各)¶
　　(半/兩)伏龍肝(一/兩)¶
　右麤搗篩每服三錢水一盞生薑一棗大拍碎煎至¶
<pb:KR3e0067_WYG_332-43b>¶
　七分去滓下蒲黄一錢匕更煎一兩沸温服日三¶
桑椹湯(出聖濟/總録)　治婦人月經不調臍下麫痛¶
　　桑椹　白茯苓(去黑/皮)牡丹皮　桂(去麄/皮)熟乾地黄¶
　　(焙/)芎藭(各一/兩)¶
　右麤搗篩每服三錢水一盞煎至七分去滓空心温¶
　服¶
紫葛湯(出聖濟/總録)　治月候不調漸瘦寒熱¶
　　紫葛(剉/)紫參(各三/分)柴胡(去苗/一兩)芒硝(一/兩)禹餘糧(醋淬/三遍)¶
<pb:KR3e0067_WYG_332-44a>¶
　　(半/兩)紫菀(去苖土/各半兩)¶
　右麤搗篩每服二錢水一盞煎至七分去滓空心温¶
　服食前¶
加味四物湯(出保慶/集方)　治婦人衝任不調臍腹疼痛或¶
　月事失常不來及衝任太過致使隂陽不和或發寒¶
　熱漸減飲食欲成勞病¶
　　當歸　地黄　芍藥　川芎(各一/兩)紫苑(半/兩)黄芩(二/錢)¶
　　(半/)¶
<pb:KR3e0067_WYG_332-44b>¶
　右㕮咀麻豆大每服三錢水一盞生薑三片煎取七¶
　分去滓温服¶
桃仁丸(出仁/存方)　治婦人臍腹積滯月脉不調疼痛氣悶¶
　腰腿倦弱寒熱帶下冷膿¶
　　桃仁(去皮炒/一兩半)䖟蟲(四十九枚/去翅足炒)大黄(五/錢)硼砂(三/錢)水蛭¶
　　(四十九枚耒/内炒二味)穿山甲(炙三/錢)¶
　右為末煉蜜和丸如梧桐子大每服十丸如一服未¶
　効加至二十丸空心温酒下惡滯血片臍下痛却喫¶
<pb:KR3e0067_WYG_332-45a>¶
　四物湯五七服効¶
當歸散(出大全/良方)　治天癸巳過經脉不匀或三四月不¶
　行或一月再至腰腹疼痛素問云七損七搤謂女子¶
　七七數盡而經脉不依時者有餘也可不止之但令¶
　得依時不要痛為善¶
　　白术(半/兩)黄芩　山茱萸(酒浸/取肉)當歸　川芎　芍藥¶
　　(各一/兩)¶
　右為末每服二錢酒調空心日三服養胎益氣安和¶
<pb:KR3e0067_WYG_332-45b>¶
　子臟病證苦冷去黄芩加桂¶
磨積丸(出楊氏/家藏方)　治婦人積氣内攻經候不調腹脇膨¶
　脹刺痛(見本門/積聚類)¶
杏仁湯(出聖/惠方)　治月經不調或一月再來或兩月一來¶
　或月前或月後閉塞不通¶
　　杏仁(二/兩)桃仁(二/兩)大黄(三/兩)水蛭　䖟蟲(各三/十枚)¶
　右㕮咀以水六升煮取二升分三服一服當有物隨¶
　大小便有所下多者止之少者勿止盡三服¶
<pb:KR3e0067_WYG_332-46a>¶
當歸湯(一名甘/草飲)　治婦人月水不調血氣攻刺臍下疞¶
　痛不可忍¶
　　當歸(切/焙)桂(去麄/皮)甘草(炙剉各/二兩)赤芍藥　白茯苓(去/黑)¶
　　(皮各二/兩半)¶
　右麤搗篩每服三錢水一盞煎至六分去滓温服相¶
　次再服¶
活血丸(出保慶/集方)　治衝任氣虚經事不調或多或少或¶
　前或後並宜治之¶
<pb:KR3e0067_WYG_332-46b>¶
　　當歸　白芍藥　延胡索　川芎(各四/兩)肉桂(去麄/皮二)¶
　　(兩/)¶
　右為末每服五錢水一盞半煎至七分去滓稍熱食¶
　後服¶
大油煎散(出危/氏方)　治婦人經候不調臍腹脹腰腿無力¶
　煩渴潮熱身體拘倦日漸羸瘦¶
　　海桐皮　五加皮　牡丹皮　地骨皮　桑白皮¶
　　(各等/分)¶
<pb:KR3e0067_WYG_332-47a>¶
　右㕮咀每服三錢水一盞半生薑三片棗一枚滴油¶
　數㸃同煎至七分温服空心¶
當歸煎丸　治婦人久積血氣時發刺痛乏力月候不¶
　調宜服¶
　　當歸(二兩/别研)㯽榔　赤芍藥　牡丹皮　延胡索(各/一)¶
　　(兩/)¶
　右除當歸末用米醋熬成膏入衆藥末和丸如梧桐¶
　子大空心温酒下二十丸午食前再服¶
<pb:KR3e0067_WYG_332-47b>¶
煮附助隂丸(出徳生/堂方)　治婦人月經不調久不成胎脾¶
　積癥病一切風氣之疾¶
　　香附子(一/斤)茹葉艾(一斤香附子分作四分童子小/便酒醋漿水浸艾醋煮艾檉餅)¶
　　(酒乾/另煨)晚蠶沙(半斤/炒浄)莪茂(四兩/酒浸)當歸(四兩頭尾/全酒浸)¶
　右為細末為丸醋和丸如梧桐子大每服五六十丸¶
　空心酒下米湯亦可¶
二氣丹(出宣/明論)　治月水不調斷絶不産面黄肌瘦憔悴¶
　不美食有躁熱以柴胡飲子相參服之¶
<pb:KR3e0067_WYG_332-48a>¶
　　大黄(四兩另為末醋一/升慢熬成膏子)當歸(焙/)白芍藥(各二兩/三分)¶
　右為末以膏子和丸如桐子大每服二十丸醋湯下¶
　食前日進三服如月水不調加入¶
　　乾漆(炒出/烟)沒藥(半/兩)硼砂(研/)官桂(二/錢)班猫(去翅足炒/熟用已上)¶
　　(各二錢本草凡用熬不/可生用用則吐濡耳)¶
麒麟竭丸(出聖濟/總録)　治婦人月水不調或來或不來臟¶
　腑疼痛¶
　　麒麟竭(三/分)芫花(二錢醋/炒焦)蟾酥(一/分)¶
<pb:KR3e0067_WYG_332-48b>¶
　右為末合研匀細用糯米搦丸如黍米大每服五丸¶
　臨卧桃仁酒下¶
必効方(出保慶/集方)　治婦人本經不調及崩漏不止¶
　　㯶皮(燒/)木賊(去節合二兩燒/灰存性研細)麝香(一錢/研)¶
　右研匀每服二錢温酒調下食前¶
延胡索散(出仁/存方)　治婦人血風冷月水不調攻刺臍腰¶
　腿痛面色痿黄寒熱麻木四肢困弱减少飲食¶
　　延胡索　當歸(去蘆頭/各一兩)沒藥(半/兩)¶
<pb:KR3e0067_WYG_332-49a>¶
　右為末每服三錢用水一盞半薑三片同煎七分食¶
　前服增寒加川芎半兩卧不安加乾薑桂各半兩¶
烏金散(出和/劑方)　治婦人久無子息及數墮胎此因衝任¶
　宿挾疾病經水不時暴下不止月内在行或前或後¶
　或淋瀝不斷及子臟積冷崩漏帶下冷痛小腹急痛¶
　已上病證皆令孕育不成頭目昏眩心忪矯氣並宜¶
　療之¶
　　敗㯶　烏梅　乾薑(三味並燒存/性各五兩)¶
<pb:KR3e0067_WYG_332-49b>¶
　右為細末每服二錢至三錢煎烏梅湯調下崩漏甚¶
　者日三四服並空心食前服¶
小温經湯(出危/氏方)　治經候不調血臟冷痛(此方雖甚平/易用藥徑㨗)¶
　　當歸　附子(炮炒/等分)¶
　右㕮咀每服三錢水一盞煎至八分空心温服¶
治婦人經候不調¶
　用四味一帖加乾薑一片小錢大陳皮縮砂數粒搥¶
　碎用服如月候已過血不通者四物湯中减川芎加¶
<pb:KR3e0067_WYG_332-50a>¶
　乾薑&KR0363;术連進數服効¶
治肺氣勝實相刑於肝木得金邪不能生血月候或少¶
　或多或前或後鎮長不節以致無子偶然懐胎亦便¶
　墮損耗其血氣右手寸脉洪大即於經候未行時先¶
　喫此方待經候行時便不進此藥却只喫補肝腎方¶
　也(出䕶/命方)¶
　　麻黄(去/根)杏仁(去/尖)桔梗　貝母(去/心)紫菀　前胡　柴¶
　　胡(各去/毛)黄橘皮(各一/分)¶
<pb:KR3e0067_WYG_332-50b>¶
　右為末每服二錢水一盞薑一片同煎取八分食候¶
　卧喫¶
地髓煎丸(出保慶/集方)　治婦人血氣經不調虚煩發熱肌¶
　體瘦悴形羸困弱飲食不進欲成勞疾¶
　用熟地黄不拘多少為細末煉蜜和丸如梧桐子大¶
　每服五十丸温粥飲下空心食前¶
斗門散(一名喝起散/出瑞竹堂方)　治婦人經脉逆血風動惱頭目¶
　旋悶欲死忽然倒地不省人事(方見本門前風眩/頭痛類即斗門方)¶
<pb:KR3e0067_WYG_332-51a>¶
四製醋附丸(出瑞竹/堂方)治婦人經候不調¶
　用香附子一斤帯毛分作四分一分鹽水浸一分米醋¶
　浸一分小便浸一分酒浸七日取出各焙乾為末醋糊¶
　為丸如桐子大每服七十丸食前温酒下肥人只依本¶
　方服並無加減瘦人加澤蘭葉赤茯苓各二兩¶
又方(出千/金方)¶
　用燒酒拘糞焦作末酒服日三匕¶
又方(出千/金方)¶
<pb:KR3e0067_WYG_332-51b>¶
　用取白馬尿服一升良¶
又方(出千/金方)¶
　用燒月經衣并井花水服之¶
丹參散(出大全/良方)　治婦人經脉不調或前或後或多或¶
　少産前胎不安産後惡露不下並治之兼治冷熱勞¶
　脊痛骨節煩疼亦治之寒疝小腹及隂中相引痛白¶
　汁出欲死¶
　丹參不以多少去土為細末每服二錢温酒調下經¶
<pb:KR3e0067_WYG_332-52a>¶
　脉不調食前服冷熱勞無時候四物湯婦人多用若¶
　以其不問産前産後經水多少皆可通用惟丹參散¶
　一味其主治頗相類何者以其能破宿血補新血安¶
　生胎落死胎主崩中大下調經脉大類當歸地黄芍¶
　藥芎藭也¶
白堊丸(出千/金方)　治婦人月經一月再來或隔月不來或¶
　多或少淋瀝不斷或來而腰腹痛嘘吸不能食心腹¶
　痛或青黄黒色或如水舉體沈重(方見本門/雜病類)¶
<pb:KR3e0067_WYG_332-52b>¶
沉香牡丹丸　治婦人内挾瘀血經後淋瀝不斷或多¶
　或少四肢煩倦(方見本門赤/白帶下類)¶
沉香鼈甲湯(出禦藥/院方)　治室女榮衛不調經候凝滯或¶
　時頭目風悶上膈涎肢體不利五心虚煩進退多困¶
　少力¶
　　沉香　甘草(炙/)㯽榔(各三/兩)木香(一/兩)鼈甲(一兩半/醋炙)常¶
　　山　當歸　柴胡　人參　半夏　生地黄　桂¶
　　心(一方作/麥門冬)白茯苓　青皮　陳皮(各一/兩)¶
<pb:KR3e0067_WYG_332-53a>¶
　右為末每服二錢水一盞薑三片煎七分空心温服¶
　日二¶
琥珀散(出聖濟/總録)　治室女月水不調心腹疼痛或血冷¶
　凝結成片斷續不定不思飲食¶
　　琥珀(三/分)延胡索　牡丹皮　土瓜根(各一/兩)沒藥¶
　　當歸(洗/焙)牛膝(去苗酒浸切/焙各半兩)木香(一兩/半)¶
　右為細末每服二錢食前米飲調下温酒亦得¶
沉香湯(出大全/良方)　治室女月水不通或多或少或絶不¶
<pb:KR3e0067_WYG_332-53b>¶
　快不利攻刺疼痛四肢無力不思飲食多困黄瘦胸¶
　膈痞滿¶
　　沉香(一/兩)柴胡(去/苗)秦艽(去苗/土)肉豆䓻　白芷　黄耆¶
　　(剉/)鼈甲(去裙襴/醋炙)桔梗　桂(去麄皮/各二兩)當歸　芎藭¶
　　蓬莪茂(炮/)麥門冬(去心/焙)㯽榔　芍藥　人參　甘¶
　　草(炙/)白茯苓(去黒/皮)海桐皮(剉/)枳殻(去穰/麩炒)熟乾地黄¶
　　(焙/)酸棗仁　木香(各一/兩)荆芥穗(三/兩)¶
　右麤搗篩每服三錢水一盞薑三片烏梅半枚同煎¶
<pb:KR3e0067_WYG_332-54a>¶
　至七分去滓温服日三¶
白薇丸(一名小白薇丸/出聖濟總録)　治室女月水斷續不調衝任¶
　經虚飲食减退肢體黄瘁痛在心腹一切疾病&KR1276;(方/見)¶
　(傍雜/病類)¶
澤蘭丸(出王氏/傳疼方)　治室女血海虚損月水不調乍多乍¶
　少或斷或續或湛或濁肌肉黄瘁喫食進退四肢倦¶
　悶¶
　　澤蘭葉　附子(炮製/去皮)當歸(切/焙)牛膝(去苗酒/浸炒焙)芎藭¶
<pb:KR3e0067_WYG_332-54b>¶
　　牡丹(去/心)芍藥　逺志(去心各/半兩)人參　陳橘皮(去白/炒)¶
　　厚朴(去麄皮/薑汁炒)細辛(去苗/葉)乾薑(炮/)蛇床子(各一/兩半)黄耆¶
　　(剉/)肉從容(酒浸炙/各三兩)乳香　白术(剉/)桂(去麄皮/各三兩)¶
　右為末煉蜜和丸如梧桐子大每服二十丸空心温¶
　酒下米飲亦得¶
鼈甲丸(出聖濟/總録)　治室女月水不調或少不利前後愆¶
　期日月侵久肌肉黄瘁脇下積氣結勒發刺痛漸成¶
　勞狀¶
<pb:KR3e0067_WYG_332-55a>¶
　　鼈甲(去裙襴/醋炙)桂(去麄/皮)荆芥　三稜　牡丹皮　牛¶
　　膝(去苗酒/浸切焙)訶梨勒皮　琥珀　大黄(炮/)桃仁(去皮/尖雙)¶
　　(仁麩/炒)土𤓰根　附子(炮裂去/皮臍)白茯苓(去黒皮/各一兩)赤茯¶
　　苓(去黑皮/各一兩)¶
　右為末煉蜜為丸如梧桐子大每服二十丸煎桃仁¶
　防己湯下破血塊氣塊妙¶
赤芍藥丸(出聖濟/總録)　治室女稟受怯弱月水不調或來¶
　或止身體疼痛時有寒熱¶
<pb:KR3e0067_WYG_332-55b>¶
　　赤芍藥　熟乾地黄(焙/)紫蘇子(微焙炒/各二兩)貝母(去/心)桑¶
　　寄生　人參　鼈甲(去裙襴/醋炙)當歸(切/焙)芎藭(各一/兩半)苦¶
　　參　訶梨勒(煨去/黒)桂(去麄皮/各一兩)¶
澤蘭丸(出聖濟/總録)　治室女血氣不調止後復來臍腹冷¶
　痛¶
　　澤蘭葉　牡丹皮　芎藭　當歸(切/焙)延胡索　蓬¶
　　莪茂(炮/剉)荆三稜(炮/剉)芍藥(各一/兩)桂(去麄/皮)青橘皮(去白/炒)¶
　　熟乾地黄(一/兩)烏頭(炮裂去皮/臍各三分)¶
<pb:KR3e0067_WYG_332-56a>¶
　右為末用酒麵糊丸如梧桐子大每服二十丸空心¶
　食前温酒下¶
沒藥湯(出聖濟/總録)　治室女月水不調氣攻心腹或斷或¶
　續或赤或白面色萎黄不思飲食¶
　　沒藥　薑黄　人參　當歸(切/焙)蘇枋木(剉/)紅藍花¶
　　　赤芍藥(各半/兩)白茯苓(去黒皮/一兩)附子(大者一枚炮/製去皮臍)¶
　右麤搗篩每服三錢水一盞煎至五分入酒二分再¶
　煎沸去滓空心日午食前稍熱服¶
<pb:KR3e0067_WYG_332-56b>¶
漏蘆散(出聖濟/總録)治室女月水不調氣攻心腹或斷或續¶
　面色萎黄不思飲食¶
　　漏蘆(去蘆/頭)當歸(切/焙)紅花子　枳殻(去穰/麩炒)白茯苓(去/黒)¶
　　(皮/)人參¶
　右粗搗篩每服三錢水一盞煎七分去滓温服不拘¶
　時¶
烏藥散　治室女月水不調或赤或濁斷續不定心隔¶
　迷悶腹臟搗撮疼痛氣悶一名琥珀散¶
<pb:KR3e0067_WYG_332-57a>¶
　　烏藥(二/兩)當歸(切/焙)蓬莪茂(炮各/一兩)¶
　右為散每服二錢温酒調服産後諸疾炒生薑酒調¶
　下¶
治婦人血熱經候行少背上非時有一片發熱口無津¶
　液喫食不思肌肉漸痩少年時經候行少至年老却¶
　有此疾無問老少宜喫此方以治之也¶
　　黄連　牡丹皮(去/心)當歸(各一/兩)川芎(五/錢)¶
　右細杵羅為末每服二錢以水半盞煎令熱對童子¶
<pb:KR3e0067_WYG_332-57b>¶
　小便半盞入藥末更煎一兩沸食後温和喫¶
治婦人血熱經候行少忽兩月一次忽三月一次忽半¶
　年不行及到行時止有些少黑血肌肉消瘦通身黑¶
　色漸欲成勞¶
　　當歸　荆芥穗　牡丹皮(去皮/心)虎杖　木通　馬¶
　　鞭草(各一/分)大黄(醋炙/如前)官桂(去粗皮/生用)芫花(土器内醋/炒黄色)¶
　　芍藥(各半/兩)¶
　右細杵羅為末每服三錢水一盞漫煎至半盞食後¶
<pb:KR3e0067_WYG_332-58a>¶
　和滓喫以經候通為度經候既行即不請喫也若喫¶
　此藥了大腑已冷而經候未通即住藥數日候臟腑¶
　堅牢即再喫加甘草¶
治室女經十六十七歳無經脉通行兩脚痛行不得肌¶
　肉消痩上焦壅熱大腑乾澁頭痛眼昏¶
　　牡丹皮(去/心)當歸　芍藥　牛膝　桃仁(去皮/尖)大黄¶
　　(醋/煮)官桂　川芎(各一/分)半夏(二銖/)¶
　右細杵羅為細末每服二錢熱湯半盞入藥末童子¶
<pb:KR3e0067_WYG_332-58b>¶
　小便半盞煎一兩沸空心和滓喫土器内煎¶
治室女十六十七歳未有經候通行上焦壅肌肉消瘦¶
　肉色忽通身黄忽通身黑大腑熱小便黄赤五心煩¶
　躁漸欲成癆宜服此藥¶
　　荆芥穗　連翹　牡丹　(去/心)射干　大黄(醋一碗/煎乾二)¶
　　(分/)前胡　柴胡(各去/毛)桃仁(去皮/尖)虎杖　麻黄(去/)杏¶
　　仁(各一/分)細辛¶
　右細杵羅為末每服三錢以熱湯半盞對童子小便¶
<pb:KR3e0067_WYG_332-59a>¶
　半盞入藥末同煎一兩沸食後和滓服經候通止後¶
　服¶
治腎氣虧弱不能生肝肝氣虧乏不能生血經後多少¶
　遲速不節不能懐孕還復墮胎診其脉關尺俱微細¶
　宜服此補肝腎方¶
　　當歸　杜仲(去麄/皮)石斛(去/頭)白芷　五味子　川芎¶
　　　人參　　艾葉　澤蘭　續斷　木香(各一/分)川¶
　　椒(二銖/)細辛(三銖/)¶
<pb:KR3e0067_WYG_332-59b>¶
　右細杵羅為末煉蜜丸如梧桐子大早晨空心鹽湯¶
　下三十丸¶
調經湯　治衝任脉虚風寒客搏氣結凝滯每月經候¶
　将行臍腹先作痛或小腹急脹攻注腰脚疼重欲行¶
　時預前五日及經斷後五日並宜服之¶
　　當歸(洗/焙)半夏(湯洗/七次)甘草(炙/)麥門冬(去/心)五加皮　乾¶
　　熟地黄(炒/焙)川芎　吳茱萸(湯洗/七次)肉桂(去蘆/頭)牡丹皮¶
　　　赤芍藥　烏藥　人參(去蘆/頭)紅花(已上十四/味各一兩)沒¶
<pb:KR3e0067_WYG_332-60a>¶
　　藥(半兩/别研)¶
　右㕮咀每服五錢水一盞半薑三片煎至一盞去滓¶
　食前温服¶
禹餘糧丸　治月水乍多乍少或前或後¶
　　生地黄(一/兩)禹餘糧　白术　芍藥　當歸　續斷¶
　　(各半/兩)¶
　右為細末煉蜜丸如梧桐子大每服三十丸米飲下¶
　未知加至五十丸偏少者加當歸芍藥成一兩偏多¶
<pb:KR3e0067_WYG_332-60b>¶
　者倍斷續地黄絶産者加從容一兩腹痛者加蒲黄¶
　桂各半兩¶
升陽除濕湯　治經水不調如右尺脉按之空虚是氣¶
　血俱脫大寒之證輕按甚數疾舉指弦𦂳或滯澁皆¶
　陽脱之證隂火将亡見熱證于口鼻或時静或時躁¶
　此陽欲去之徴也當温之服大升降氣血之劑峻補¶
　命門之下脱也¶
　　柴胡根(三錢諸言者迹苗處去苗便是/在地  之下是不在深細根)羌活(二/錢)藁¶
<pb:KR3e0067_WYG_332-61a>¶
　　本(去土/三錢)白术(三/錢)紅花(五/分)當歸根(三/錢)桃仁(湯浸去皮/尖十箇細)¶
　　(研/)川芎(一/錢)肉桂(去皮盛夏勿用/秋冬月半减)細辛根(六/分)熟乾地¶
　　黄(一錢水中/沈者是)人參(二錢/去蘆)白芍藥(半/錢)防風根(二/錢)黄耆¶
　　(三錢味/甘者佳)獨活根(一錢半有/鬼眼者佳)黑附子(炮裂去皮/臍三錢)炙甘¶
　　草稍子(一錢尖細/處是也)¶
　右㕮咀每服稱三錢或二錢若病勢甚當漸漸加至¶
　半兩止每服水三錢煎法如常空心服之¶
暖宫丸(出楊氏/家藏方)　治衝任脉弱經候不調因成帶下妊¶
<pb:KR3e0067_WYG_332-61b>¶
　娠不牢久無子息日漸羸瘦手足煩熱變骨蒸並宜¶
　服之常服大益氣血¶
　　當歸(洗焙/二兩)續斷　藁本(去/土)吳茱萸(湯浸七/遍焙乾)五味子¶
　　　人參(去蘆/頭)白茯苓　白术　綿黄耆(蜜/炙)川芎¶
　　香白芷　縮砂仁　乾薑　萆薢(酒浸一宿已上/一十四味各一)¶
　　(兩/)石斛(三兩去/根秤)牡蠣(煨通紅/研細稱)香附子(炒/)熟乾地黄¶
　　(洗/焙)山藥　兔絲子(好酒煮軟焙七分/乾砂器研焙乾稱)羌活(去蘆/頭)白¶
　　龍骨(細研已上七/味各二兩)茴香(一兩半/炒研)山茱萸(去核/半兩)𤣥胡¶
<pb:KR3e0067_WYG_332-62a>¶
　　索(半/兩)川椒(半/兩)¶
　右為細末煉蜜為丸如梧桐子大每服五十丸温酒¶
　或醋湯送下空心食前服¶
養血丸(出楊氏/家藏方)　補血海療虚弱調經候快三焦進飲¶
　食久服令人肥盛有子大治月事阻滯腹脇作痛或¶
　結堅塊面黄髪落時發寒熱身羸瘦¶
　　牡丹皮　白芍藥　卷柏　當歸(洗/焙)石斛　白茯¶
　　苓(去皮/炙)巴㦸(去/心)熟地黄(洗/焙)肉從容(酒浸一宿/切焙乾)杜仲¶
<pb:KR3e0067_WYG_332-62b>¶
　　(去皮/炙)山藥　柏子仁(別/研)白薇　枳殻(去穰麩/炒黄色)蒲黄¶
　　(微/炒)肉桂(去麄/皮)荆三稜(煨香/切)蓬莪术(煨香/切)枸杞子¶
　　覆盆子(已上二十/味各一兩)附子(炮去皮/臍半兩)¶
　右件為細末煉蜜為丸如梧桐子大每服五十丸酒¶
　或米飲送下空心食前服¶
固經丸(出楊氏/家藏方)　治衝任虛弱月候不調來不斷淋瀝¶
　不止¶
　　艾葉(醋炙/炒)鹿角霜　乾薑(炮/)伏龍肝(各等/分)¶
<pb:KR3e0067_WYG_332-63a>¶
　右件為細末鎔鹿角膠和藥成熱丸如桐子大每服¶
　五十丸淡醋湯下空心食前服¶
益真鹿茸丸(出楊氏/家藏方)　治衝任俱虚血海久冷經候不¶
　調肌體羸瘦飲食减少¶
　　石斛　牛膝(酒浸一/宿焙)肉從容(酒浸一/宿焙)紫石英　鼈¶
　　甲(醋/炙)續斷　柏子仁　五味子　黄耆(蜜/炙)巴㦸(去/心)¶
　　(十味各/一兩)安息香(酒熬去/砂石)鹿茸(酒/炙)沈香(三味各/半兩)山藥¶
　　(三/分)覆盆子¶
<pb:KR3e0067_WYG_332-63b>¶
　右件為末煉蜜丸如梧桐子大每服五十丸酒鹽湯¶
　或糯米飲送下空心¶
紫桂丸(出楊氏/家藏方)　治補益血海治衝任氣虚經不調或¶
　多或少腰疼腹痛冷帶崩漏¶
　　禹餘糧(火煆醋淬/七遍三兩)龍骨　艾葉(醋/炒)牡蠣(燒/)赤石脂¶
　　　地榆(各二/兩)厚朴(薑汁/製炒)牡丹皮　阿膠(蛤粉炒/成珠子)香¶
　　白芷　當歸(洗/炒)吳茱萸(浸七遍/微炒)肉桂(去麄皮/各一兩)附子¶
　　(炮去皮/臍半兩)¶
<pb:KR3e0067_WYG_332-64a>¶
　右為細末糊丸如梧桐子大每服三十丸濃艾葉醋¶
　湯空心食前温服¶
防風散(出朱氏/集騐方)　治女人經脉不匀氣血壅滯肺有風¶
　熱遂令遍身隠疹經紫成片肌肉頑痺皮膚粗澁或¶
　時瘙痒¶
　　北防風　川當歸　赤芍藥　牛旁子(各一/兩)荆芥¶
　　穗(一兩/二錢)蟬殻(七錢半/去土)生地黄　香白芷　甘草¶
　　白附子　白殭蠶(去/絲)何首烏　烏蛇肉(浸去皮骨/焙乾俱各)¶
<pb:KR3e0067_WYG_332-64b>¶
　　(半/両)紫參¶
　右件為細末每服三大錢加至四錢温酒調下如不¶
　飲酒以蜜湯調服終不若酒之功¶
四物湯(出澹/療方)　調益榮衛滋養氣血治衝任虚損月水¶
　不調臍腹疞痛崩中漏下妊娠將理失宜胎動不安¶
　血下不止及産後乘虚風寒内搏惡露不下等症¶
　　熟乾地黄(酒洗如九蒸九/曝去製尤妙)當歸(切去蘆/剉微炒)白芍藥¶
　　　川芎(各一/兩)¶
<pb:KR3e0067_WYG_332-65a>¶
　右為粗散三錢水一盞半煎至八分去滓空心食前¶
　服經血凝滯腹内血氣作痛加莪术官桂名六合湯¶
　一方以地黄殢血不能止痛不若只用五味婦人心¶
　腸□痛不可忍者去地黄加乾薑名四神湯治下血¶
　不止及妊婦胎動不安加艾十葉阿膠一片同煎或¶
　加熱艾甘草阿膠黄茋等分作膠艾湯産後血搏口¶
　乾煩渇加括蔞麥門冬兩脇脹滿加厚朴枳實虚煩¶
　不得卧加人參竹葉大渴煩躁加知母石膏同煎易¶
<pb:KR3e0067_WYG_332-65b>¶
　簡方糾繆云四物湯為婦人要藥今不明其要妄肆¶
　臆說亦由囂㕓採賣之家不曾依法用酒九蒸九曝¶
　以制地黄葢生則性平而宣熟則性温而補若蒸晒遍¶
　數足决然成功正易簡方乃用當歸川芎芍藥人參¶
　乾薑甘草等分毎服四錢水一盞煎至六分熱服名¶
　増損四物湯治婦人血氣不足四肢怠墮乏力少氣¶
　兼治産後下血過多榮衛虚損等證¶
加减四物湯(出朱氏/集騐方)　治經候不調腹中疼痛或脚氣¶
<pb:KR3e0067_WYG_332-66a>¶
　衝心¶
　四物湯加琥珀煎見効并醋一合煎立効¶
治一切婦人内失將養經候不調骨糟積熱虚實不等¶
　非時上焦發熱忽至夜渾身發熱非時背膊勞倦似¶
　病不病忽時煩躁精神不安宜服此調宫臟解勞氣¶
　方只用經候行時喫若經候已上四五日即住此藥¶
　喫後方藥經候復行即住後方藥仍喫此藥兩件觀¶
　臓腑進服(出䕶/命方)¶
<pb:KR3e0067_WYG_332-66b>¶
　　桑寄生　延胡索　鼈甲(醋/炙)當歸(各半/兩)續斷　芫¶
　　花(醋炒/黄色)石斛　　　木香(各一/分)¶
　右藥先製芫花一味研為細末所餘衆藥杵羅為末¶
　相和令匀每服二錢用鍋内水一盞煎兩三沸温和¶
　去滓空心喫忌甘草¶
治婦人骨槽積熱内失将養經候不調變成勞候非時¶
　發熱勞倦不安將此藥對前面方藥服若經候行即¶
　住此藥不喫若經候止按定數日仍進此藥(出䕶/命方)¶
<pb:KR3e0067_WYG_332-67a>¶
　　麻黄(去/根)柴胡(去/毛)鼈甲(醋/炙)前胡(去/毛)紫菀　杏仁(去/尖)枳¶
　　殻(只用/青)天靈盖(酥炙/黒色)桔梗(去毛各/一分)¶
　右為細末每服三錢水一盞生薑二片同煎取三兩¶
　沸食後臨卧去滓温服¶
伏龍肝散(出永類/鈐方)　治血氣勞傷衝任脉虚經血非時¶
　注下或如豆汁或血片五色相雜臍腹冷痛經久不¶
　止(方見本門前/崩中漏下類)¶
十味養榮湯(出朱氏/集騐方)　治婦人血氣不足臍腹疞痛月¶
<pb:KR3e0067_WYG_332-67b>¶
　水不調¶
　　熟地黄(酒/洗)黄茋(蜜炙各/二兩半)牡丹皮(炒/)五味子　肉桂¶
　　(去/皮)白芍藥(炒/)白茯苓(各一/兩)當歸(酒/浸)川芎(各二/兩)甘草¶
　　(七錢/炙)¶
　右㕮咀煎服¶
治婦人月經不調腹中結塊及崩中淋露産後血暈暴¶
　血衝上因損下血(出本/草)¶
　以延胡索酒摩或煎服¶
<pb:KR3e0067_WYG_332-68a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_332-68b>¶
　¶
　¶
　¶
　¶
　¶
　¶
　¶
　普濟方卷三百三十二¶
