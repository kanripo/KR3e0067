# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.785855
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百四十三 
<pb:KR3e0067_WYG_142-1a>¶
欽定四庫全書¶
　普濟方卷一百四十三　明　周王朱橚　撰¶
　　傷寒門¶
　　　傷寒下痢(論/)¶
夫傷寒病若表實裏虛熱氣乘虛而入攻於腸胃則下¶
赤黄汁若濕毒氣盛則腹痛壮熱下膿血如魚腦或爛¶
肉汁若寒毒入胃則腹滿身熱下痢者不可攻其表汗¶
出必脹滿表裏俱虛故也傷寒六七日下利更發熱而¶
<pb:KR3e0067_WYG_142-1b>¶
痢者其人汗不止者死但有隂無陽故也下痢有微熱¶
其人渇脈弱者今自愈脈沈弦者為下重其脈大者為¶
未已脈微數者為欲自止雖發熱不死少隂病八九日¶
而身體手足盡熱在膀胱必便血下痢陽明病下痢其¶
脈浮大此皆為虛强下之故也傷寒下痢日十餘行其¶
人脈反實大者死　又云傷寒下痢其種固多然皆由¶
表實裏虛寒熱濕氣乗虛客搏於腸胃之間腸胃隨其¶
所傷而下若寒則青白熱則黄赤若寒熱相雜則赤白¶
<pb:KR3e0067_WYG_142-2a>¶
俱下兼以濕毒則又下膿血如魚腦如爛肉也其候不¶
同有下痢而脈虛者有下痢而脈實者有濕毒勝而腹¶
痛者有熱氣盛而煩渇者有津液搏滯而腸垢者有燥¶
屎結聚而譫語者其要固在審别虛實治之也　下利¶
須别隂陽三陽下利身熱太隂下利手足温少隂厥隂¶
下利身凉無熱此大槩也自利不渇小便色白脈微清¶
穀厥冷惡寒凡此皆寒渇欲飲水屎色如常泄不赤黄¶
發熱後重凡此皆熱毒之風邪入胃木來勝土故大腸¶
<pb:KR3e0067_WYG_142-2b>¶
暴下其裏虚脇熱者下利尤多或解㪚或攻泄或温中¶
或固下焦或利下便隨症有條但不容發汗盖邪氣内¶
攻若外復泄其津液則胃氣轉虛必脹滿矣然則下利¶
之脈何如曰身凉脈小者順身熱脈大者逆大則為虛¶
微弱則自止滑而數者是又有宿食也若夫下利譫語¶
而目直視下利厥燥而不得眠下利發熱汗不止或厥¶
不止下利厥冷無脈灸之身不温而脈不回矣(張仲景/傷寒論)¶
(陽明無下痢症不可下或有云下利其脈浮大者此皆/為虚以强下之故也設脈浮革因爾腸鳴當温之與水)¶
<pb:KR3e0067_WYG_142-3a>¶
(即噦脇熱利者曰腸垢臍下必熱便中垢戚赤黄或飲/水乃熱也黄芩湯白頭翁湯蘖皮湯此症惟黄芩最妙)¶
(凡脇熱下利通用之胃寒利者曰鳴溏臍下必寒腹脹/滿便中黄白青黒或清穀四逆湯理中湯白通加附子)¶
(湯寒毒下利面帶陽者下虚也温毒利者腹必痛下膿/血如魚腦如爛肉汗桃花湯地榆㪚黄連阿膠湯或用)¶
(除湿湯胃風湯加木香下利譫語有燥屎也脈不微細/可下之用小承氣湯三部脈平心下硬而下利者腸胃)¶
(積結也急下之隂毒陽毒亦有下利下痢身痛腹滿清/榖急救裏用四逆服藥後清穀止但身痛者急解表用)¶
(桂枝湯風邪入胃下利熱敗毒㪚冷則金不換正氣散/或加乾薑木香假如他病脹風失血崩中漏血之人繼)¶
(而下利大腸裏急痛不可忍雖與巴粉取積已行疎導/其痛獨存者此非積也榮血虧少陽剛勝隂故爾後藥)¶
(當以川芎為佐榮氣一調其痛立止誤或小便不通五/苓㪚不能作效當以分心氣飲加川芎麥門冬與之自)¶
<pb:KR3e0067_WYG_142-3b>¶
(然快利或藴熱血利腹中痛甚疎通滁熱痛未得平亦/當為之調血詩曰臓結無陽舌結胎隂筋結痛引臍來)¶
(雖然飲食全如故下利頻頻不可回臟結者臓氣閉結/而不復流布也一息不運機緘窮一毫不讀穹壌判臓)¶
(其可結乎外症有如結胸但飲食如故時時下利為異/耳其脈寸浮闗沉細而𦂳無陽舌胎隂筋者亦名臓結)¶
(於此而圖其痊濟豈不難矣哉臓結無陽症不往來寒/熱或寒而不熱其人反静舌白胎者皆不可下也盖其)¶
(邪未全成熱猶帶表寒可刺闗/元穴仍與小柴胡湯加生薑)¶
　　　方¶
黄連散(出聖/恵方)治傷寒吐下後毒氣不解致成下痢是隂¶
　陽二氣未和¶
<pb:KR3e0067_WYG_142-4a>¶
　　黄連(三分去/鬚微炒)人參(一兩去/蘆頭)黄芩(三/分)乾薑(半兩炮/製剉)¶
　右為㪚毎服五錢水一中盞煎至六分去滓不計時¶
　　候温服¶
阿膠㪚(出聖/恵方)治傷寒吐熱頭痛四肢煩疼未經發汗之¶
　大早遂令汗出下痢不止¶
　　阿膠(一兩搗碎/炒令微燥)黄連(三分去/鬚微炒)葛根(一兩/剉)黄芩(三/分)¶
　右為散毎服三錢水一中盞煎至六分去滓不計時¶
　　候温服¶
<pb:KR3e0067_WYG_142-4b>¶
治傷寒夾熱腹痛下痢方(出聖/恵方)¶
　　川升麻　黄連(去鬚/微炒)當歸(剉微/炒)赤芍藥　桂心¶
　　黄蘖(微炙/剉)甘草(炙微赤剉已上各三兩/分聖濟方已上各半)¶
　右為㪚毎服四錢水一中盞煎至六分去滓不計時¶
　　候温服聖濟方剉如麻豆毎服三錢水一盞煎至¶
　　七分去滓食前温服名升麻黄連湯¶
犀角㪚(出聖/恵方)治傷寒熱毒攻腸胃下痢困絶¶
　　犀角屑(一/兩)黄連(一兩去/鬚微炒)龍骨(一/兩)當歸(一兩剉/微炒)人參¶
<pb:KR3e0067_WYG_142-5a>¶
　　(三分去/蘆頭)阿膠(一兩搗碎/炒令黄燥)¶
　右為㪚毎服五錢水一大盞煎至五分不計時候温¶
　　服聖濟方水一盞半煎至八分去滓食前温服名¶
　　龍骨湯¶
赤芍藥㪚(出聖/恵方)治傷寒下痢腹痛不可忍¶
　　赤芍藥　當歸(剉微/炒)黄芩(去黒/心)黄連(去鬚微炒已/上各三分聖)¶
　　(濟方已上/各三兩)伏龍肝(一兩聖濟作/一兩五錢)¶
　右為㪚毎服四錢水一中盞煎至五分去滓不計時¶
<pb:KR3e0067_WYG_142-5b>¶
　　候温服聖濟方毎服三錢水一盞煎至六分去滓¶
　　食前温服名芍藥湯¶
黄耆㪚(出聖/恵方)治傷寒下痢煩熱不止毎有所往澁滯疼¶
　痛¶
　　黄耆(一兩/剉)枳殻(半兩麩炒/微黄去穣)大腹皮(一兩/剉)黄連(三分/去鬚)¶
　　(微/炒)赤茯苓(一/兩)赤芍藥(一/兩)甘草(三分炙/微赤剉)阿膠(一兩搗/碎炒令)¶
　　(黄/燥)¶
　右為㪚毎服四錢水一中盞煎至六分去滓不計時¶
<pb:KR3e0067_WYG_142-6a>¶
　　候服¶
大青散(出聖/恵方)治傷寒煩熱不解下痢困篤¶
　　大青(一/兩)甘草(一兩炙微赤剉/聖濟作半兩)阿膠(一兩搗碎/炒令黄燥)赤石¶
　　脂(一兩聖濟/作半兩)梔子仁(半/兩)¶
　右為散毎服五錢水一大盞入豉五十粒薤白三莖¶
　　煎至五分去滓不計時候温服聖濟方作水一盞¶
　　半入豉一百粒薤白五寸同煎至八分服名大青¶
　　湯¶
<pb:KR3e0067_WYG_142-6b>¶
治傷寒洩痢或渇不得下食虛而煩嘔方(出聖/恵方)¶
　　附子(半兩炮製/去皮臍)乾薑(半兩炮/製剉)甘草(半兩炙/微赤剉)犀角屑¶
　　(三/分)¶
　右為㪚毎服四錢水一中盞入葱白五寸煎至六分¶
　　去滓不計時候温服¶
秦皮散(出聖/恵方)治傷寒腹中微痛下痢不止¶
　　秦皮(三/分)黄連(三分去/鬚微炒)白頭翁(半/兩)阿膠(三分搗碎/炒令黄燥)當¶
　　歸(半兩剉/㣲炒)¶
<pb:KR3e0067_WYG_142-7a>¶
　右為散毎服三錢水一中盞煎至六分去滓不計時¶
　　候温服一方無當歸¶
豉薤湯(出千/金方)治傷寒暴痢腹痛及温毒内虛外攻胃下¶
　黄赤汁爛肉汁赤滯諸毒熱¶
　　豉(一/合)薤白(一握長/三寸)梔子仁(五枚/擘)¶
　右以水一大盞煎至六分去滓不計時候温服¶
恵草散(出聖/恵方)治傷寒熱毒在胃下痢¶
　　恵草(一兩外臺秘/要作二兩)黄連(二兩去鬚微炒外/臺秘要作四両)當歸(一/兩)¶
<pb:KR3e0067_WYG_142-7b>¶
　　(剉㣲炒外臺/秘要作二兩)¶
　右為散毎服三錢水一中盞煎至六分去滓不計時¶
　　候温服外臺秘要方水六升煮得二升適寒温飲¶
　　五合日三忌猪肉冷水等物名恵草湯治傷寒除¶
　　熱上下痢¶
黄連散(出聖/恵方)治傷寒下痢荒語心中虛熱¶
　　黄連(一兩去/鬚微炒)牡蠣(三分燒/為粉)龍骨(一/兩)當歸(三分剉/㣲炒)人¶
　　參(三分去/蘆頭)赤石脂(一/兩)甘草(半兩炙/微赤剉)¶
<pb:KR3e0067_WYG_142-8a>¶
　右為散毎服三錢粥飲調下不計時候¶
牡蠣散(出聖/恵方)治傷寒壮熱下痢煩渇¶
　　牡蠣(一兩燒/為粉)龍骨(一兩/半)黄連(一兩去/鬚微炒)烏梅肉(三分/微炒)¶
　右為㪚每服二錢粥飲調下不拘時候聖濟方空心¶
　　食前調服¶
又方(出聖/恵方)¶
　　黄連(三分去/鬚微炒)當歸(三分剉/微炒)赤石脂(二/兩)子芩(三/分)¶
　右為末煉蜜和丸如桐子大毎服三十丸粥飲送下¶
<pb:KR3e0067_WYG_142-8b>¶
　　不計時候¶
治傷寒下痢不能食(出聖恵方方見本門/下膿血痢類黄連丸)¶
治傷寒後痢日久津液枯竭四肢浮腫口乾(出本/草)¶
　右用冬𤓰一枚黄土泥厚裏五寸煨令爛熟去土絞¶
　　汁服之¶
赤石脂禹餘糧湯　治傷寒下痢不止心中痞勒利在¶
　下焦者主之(方見本門辨太陽/脈症并治中第六)¶
訶梨勒九　治傷寒後膿血痢下部疼痛¶
<pb:KR3e0067_WYG_142-9a>¶
　　訶梨勒(炮去/核)人參(各一/兩)白茯苓(去黒/皮)當歸(切/焙)木香¶
　　白芷(各三/分)牡丹皮(半/兩)¶
　右搗羅為末煉蜜和搗五百下丸如梧桐子大毎服¶
　　三十丸食前米飲下日再¶
香豉湯　治傷寒後下痢赤白如爛肉壮熱大腸痛¶
　　豉(半/合)山梔子仁　烏梅肉　甘草(炙各/一分)薤(五/莖)¶
　右剉如麻豆分二服毎服水一盞半煎至八分去滓¶
　　食前温服¶
<pb:KR3e0067_WYG_142-9b>¶
黄連當歸丸(出肘後方一/名赤石脂丸)治傷寒後熱痢¶
　　黄連(去鬚/剉炒)當歸(切焙各/一兩)乾薑(炮各/半兩)赤石脂(半/兩)¶
　右搗羅為末煉蜜和搗五百下丸如梧桐子大毎服¶
　　三十丸食前米飲下日進三服¶
地榆飲　治傷寒後下痢赤白¶
　　地榆(二/兩)赤石脂(一/兩)¶
　右麄搗篩毎服三錢水一盞煎至七分去滓食前温¶
　　服日再¶
<pb:KR3e0067_WYG_142-10a>¶
當歸湯　治傷寒時氣後下痢不止¶
　　當歸(切/焙)黄連(去鬚/剉炒)黄蘖(去粗/皮)地骨皮(各一/兩)¶
　右剉如麻豆毎服三錢水一盞煎至七分去滓下蜜¶
　　一合攪勻食前温服¶
龍骨丸　治傷寒後臓腑虚冷下痢白膿腹痛¶
　　龍骨　乾薑(炮/)附子(炮製去皮/臍等分)¶
　右搗羅為末醋煮麪糊為丸如梧桐子大毎服三十¶
　　丸食前米飲下日再¶
<pb:KR3e0067_WYG_142-10b>¶
黄連丸　治傷寒後一切痢疾無問冷熱腹痛¶
　　黄連(去鬚炒/二兩)木香　呉茱茰(湯洗三遍炒/乾各一兩)¶
　右搗羅為末麪糊和丸如梧桐子大毎服二十丸空¶
　　心食前米飲下¶
千鍼㪚　治傷寒後下血及瘡子後下血¶
　　千鍼草　地榆　防風(去/蘆)生乾地黄(焙/)定粉(炒各/半兩)¶
　　硼砂(二/錢)¶
　右搗研為㪚毎服一錢空心食前米飲調下¶
<pb:KR3e0067_WYG_142-11a>¶
貫衆散　治大人小兒傷寒後餘毒有熱下血不止¶
　　貫衆(逐葉摘/下令净)黄蘖(去粗皮蜜/炙等分)¶
　右搗為散毎服一錢至二錢以煎黑豆汁放温調下¶
勝金㪚(出肘/後方)治傷寒後陽毒入胃下血頻併疼痛不可¶
　忍¶
　　欝金(大者五/枚搗)牛黄(研皂/子大)¶
　右搗研為㪚毎服一錢以醋漿水一盞同煎二沸温¶
　　服¶
<pb:KR3e0067_WYG_142-11b>¶
黄連散　治傷寒後挾熱下血不止¶
　右用黄連去鬚為末一兩鷄子白和餅燒黑再搗羅¶
　　為末毎服一錢温酒調下不拘時候日再¶
責毒湯　治太隂病下痢赤白痛下重此凉折熱或水¶
　穀寒熱所致¶
　　罌粟殻　地榆　白术　訶子　青皮　甘草¶
　　當歸　紫橘葉(各一兩乃旱蓮/葉是照堂紅者)¶
　右水五升煮取二升去滓温服七合若但下血有寒¶
<pb:KR3e0067_WYG_142-12a>¶
　　濕者加乾薑一兩¶
調中湯(出醫方/集成)治秋夏之間暴寒拆於盛熱熱結於四¶
　肢則壮熱頭痛自汗寒傷於胃則下痢或血或水脈¶
　數弦洪胃熱不停飲食而吐宜服和之¶
　　大黄(去皮酒/洗三兩)葛根　芍藥　桔梗　黄芩　茯苓¶
　　藁本　白术　甘草(炙各/一兩)¶
　右以水七升先煮葛根減三升去上沫内諸藥再煮¶
　　取三升去滓温服一升得快利壮熱便歇小兒減¶
<pb:KR3e0067_WYG_142-12b>¶
　　與服安常云久年腸風下之亦瘥¶
化毒㪚　治厥隂病大便膿血或黄赤者宜消其毒¶
　　槐花　貫衆(各等/分)¶
　右搗篩取艾一分糯米七合水一升煮取五合和方¶
　　寸匕服大便頻色變為度¶
堅止湯　治傷寒下痢赤白膿血腹中痛者¶
　　黄連　呉茱茰　厚朴(各一/兩)¶
　右以水四升煮取二升五合去滓温服五合欲作丸¶
<pb:KR3e0067_WYG_142-13a>¶
　　煉蜜丸如梧桐子大白飲下三十粒熱多减呉茱¶
　　茰半兩一方乾薑代茱茰¶
瞿麥湯　治傷寒下痢赤白膿血下重或不能便或小¶
　便少當逐其邪則愈以腸痺故也¶
　　瞿麥(二/兩)扁竹　甘草　車前子(各一/兩)大黄(二/兩)梔子¶
　　木通　滑石(各五/錢)¶
　右以水五升煮取二升去滓温服五合下其畜毒排¶
　　其膿血未愈再服¶
<pb:KR3e0067_WYG_142-13b>¶
増損四物湯(出永類/鈐方)治少隂下痢手足冷無熱候者¶
　　甘草(炙二/兩)人參　龍骨(各二/兩)黄連　乾薑(各一/兩)附¶
　　子(一枚炮裂/去皮臍)¶
　右剉㪚每服三錢水一盞煎七分日三服不差復作¶
　　下痢腹痛加當歸二兩嘔者加橘皮一兩¶
豉薤湯　治傷寒暴下及滯痢腹痛¶
　　䜴(一/升)薤白(一把/寸切)¶
　右以水三升煑令薤熟漉去滓分為再服不差復服¶
<pb:KR3e0067_WYG_142-14a>¶
通草湯　治傷寒下痢脈微足厥冷¶
　　通草　乾薑(各一/兩)枳實(四兩/炙)附子(一枚炮/令裂破)人參(一/兩)¶
　右切以水六升煮取二升適寒温飲五合日三不差¶
　　稍加至七合忌猪肉¶
阮氏桃華湯(出金/匱方)治傷寒後赤白帶下無數¶
　　赤石脂(八兩冷多白/滯者減四兩)粳米(一/升)乾薑(四兩冷多白/滯者加四兩)¶
　右以水一斗煮米熟湯成去滓服一升不差復服熱¶
　　多則帶赤冷多則帶白張仲景傷寒論煮湯和赤¶
<pb:KR3e0067_WYG_142-14b>¶
　　石脂末一方寸匕服¶
犀角湯　治傷寒下痢惡血不止¶
　　乾薑(一/兩)犀角(一兩/末)地榆(一/兩)蜜(二/合)¶
　右切以水五升煮取一升半去滓下蜜更煮至一升¶
　　分三服自愈又治熱毒蠱利¶
治傷寒下痢後更煩按之心下耎者虚損也¶
　　梔子(十四/枚擘)豉(四/合)¶
　右以水四升煎梔子取二升半内豉更煮取一升去¶
<pb:KR3e0067_WYG_142-15a>¶
　　滓分再服得吐餘勿服嘔有癰膿者不可服嘔膿¶
　　盡乃愈若無梔子用烏梅十四枚亦可¶
治少隂病下痢咽痛胸滿心煩¶
　右以豬膚一斤以水一斗煮取五升去滓加白蜜半¶
　　分粉五合熬香和勻相得温分六服¶
　　　傷寒下膿血痢(論/)¶
夫傷寒後變或血痢者本病差之後熱毒未散乗虛客¶
於腸胃與津液相搏故下痢膿血毒氣甚則壮熱而腹¶
<pb:KR3e0067_WYG_142-15b>¶
痛濕毒加之則所下如魚腦或如爛肉又傷寒未解少¶
隂病下痢便膿血者亦濕熱相搏故也(歌曰下膿血室必/澹言濕毒無如腸)¶
(垢鮮消榖糞堅臍下蓄膀胱熱結六條全衝脈為血室/也男女均有此血氣亦均有此衝脈衝之得熱血必妄)¶
(行在男子則為下血譫語在婦人則於經水適去之時/經氣尚虚邪乗虚入或熱退而胸滿譫語或畜血而寒)¶
(熱似瘧皆為之熱入血室私竊惟夫世俗常談凢病皆/先調氣而血之一字念不到焉其間三才之理血則曰)¶
(婦人有之不思血氣即隂陽也負隂抱陽中兩間而為/人誰獨無此血氣哉否則張朱之書所謂桃仁承氣湯)¶
(抵當湯丸之類是特為婦人設耳然而血症之昧何如/曰挾血者脈來乍澁乍數閃灼明㓕或沈細而隠伏也)¶
(若夫血熟交攻則寸闗洪盛大抵多於左手見之左手/主血固如是爾經云血上逆則忘血下畜則狂下焦畜)¶
<pb:KR3e0067_WYG_142-16a>¶
(血小便必自利血結之處又當以此推之外症具于吐/血汗解陽明病下血譫語或胸脇滿如結胷暮夜如見)¶
(恠狀此為熱入血室頭汗出者刺期門以瀉肝苦不刺血/合用小柴胡湯加生地黄枳殻梔子仁腹痛身熱下膿)¶
(如魚腦如爛肉汁曰濕毒桃花湯地榆㪚黄連阿膠丸/治要方用胃風湯加木香或除熱湯熱氣乗虚入于腸)¶
(胃臍下有熱泄汗赤黄白腸垢黄芩湯白頭翁湯蘖皮/湯無表裏症已下後脈數不解消榖易飢多日不大便)¶
(此有瘀血桃仁承氣湯抵當湯或小柴胡加桃仁黄又/脾弱症胃熱消榖有本條下焦畜血其人如狂小腸結)¶
(急小便必自利與抵當丸或小柴胡加桃仁大黄抵當/湯大峻合用者只與抵當丸太陽病不解熱結膀胱其)¶
(人如狂而自下下者愈不愈用桂枝湯瘀血炙甘草半/錢川芎香附倍之枳殻又倍之新汲水煎入醋下失血)¶
(少血或尺脈遲或諳脈不出湯劑中須以人參為佐期/門即三焦之府取穴以病分十指中節為寸令仰卧從)¶
<pb:KR3e0067_WYG_142-16b>¶
(臍心正中向上五寸以墨㸃定從墨㸃兩遍横墨各二/寸半大約直兩乳是期門穴也針入四分此症治論穴)¶
(法可與咳逆條/乳下穴參用)¶
　　　方¶
犀角散(出聖/恵方)治傷寒表實裏虛熱氣乗虛攻於腸胃下¶
　膿血或如爛肉或如魚腦腹痛壮熱¶
　　犀角屑(半/兩)黄蘖(半兩微/赤剉)黄芩(半/兩)漏蘆(一/分)黄連(三分/去鬚)¶
　　(微/炒)當歸(半兩剉/微炒)牡蠣(半兩燒/如粉)艾葉(一分/微炒)醋石榴皮¶
　　(半兩/微炒)桑寄生(半/兩)甘草(半兩炙/微赤剉)¶
<pb:KR3e0067_WYG_142-17a>¶
　右為散毎服四錢水一中盞入薤白五寸煎至六分¶
　　去滓不計時候温服¶
地榆散(出永類/鈐方)治傷寒熱毒不解日晚即壮熱腹痛便¶
　痢膿血¶
　　地榆(剉/)黄連(去鬚/微炒)犀角屑　茜根　黄芩(去黒心/已上各)¶
　　(一/兩)梔子仁(半/兩)¶
　右為散毎服四錢水一中盞入薤白五寸煎至六分¶
　　去滓不計時候温服聖濟方一方毎服五錢水一¶
<pb:KR3e0067_WYG_142-17b>¶
　　盞半煎至八分去滓食前温服名犀角湯一方毎¶
　　服三錢水一盞薤白三寸同煎六分去滓不拘時¶
　　温服名地榆湯¶
治傷寒熱毒入胃下痢膿血名黄連阿膠湯(出千/金方)¶
　　黄蘖(一兩微炙剉外/臺祕要作二兩)黄連(二兩去鬚微炒外/臺祕要作四兩)梔子¶
　　仁(半兩外臺祕要/作十四枚擘)阿膠(一兩搗碎/炒黄燥)¶
　右為散毎服五錢水一中盞煎至六分去滓不計時¶
　　候温服外臺祕要方四味水六升煮三味取二升¶
<pb:KR3e0067_WYG_142-18a>¶
　　去滓内膠令烊温分再服忌猪肉冷水名蘖皮湯¶
　　治傷寒後下痢膿血¶
治傷寒熱毒入胃大便膿血腹中㽲痛(出聖/恵方)¶
　　黄連(半兩去/鬚微炒)赤石脂(一/兩)當歸(半兩剉/微炒)乾薑(一分炮/製剉)¶
　　赤芍藥(半/兩)黄芩(半/兩)¶
　右為散毎服三錢水一中盞入粳米五十粒煎至六¶
　　分去滓不計時候温服¶
竹茹飲子(出聖/恵方)治傷寒痢下膿血¶
<pb:KR3e0067_WYG_142-18b>¶
　　竹茹(半/兩)子芩(半/兩)川升麻(半兩聖濟/作一兩半)木通(剉半兩聖/濟作三分)¶
　　赤芍藥(半/兩)黑木耳(一兩微炒聖/濟作一兩半)¶
　右細剉和勻毎服半兩水一大盞煎至五分去滓入¶
　　生地黄汁半合攪令勻不計時候温服聖濟方毎¶
　　服三錢水一盞煎六分入生地黄汁一合攪勻食¶
　　前温服名竹茹湯治傷寒後下血¶
治傷寒熱毒下痢膿血腰臍下疼痛(出聖/恵方)¶
　　黄連(一兩去/鬚微炒)龍骨(一/兩)當歸(一兩剉/微炒)黄芩(半/兩)牛黄(一/分)¶
<pb:KR3e0067_WYG_142-19a>¶
　　(細/研)麝香(一分/細研)¶
　右為細散毎服二錢粥飲調下不計時候¶
地榆散　治傷寒熱毒下膿血或如赤小豆汁腹痛煩¶
　悶¶
　　地榆(三分/剉)黄連(一兩去/鬚微炒)栢葉(三分炙/微黄)黄蘖(三分微/炙剉)¶
　　黄芩(三/分)龍骨(一/兩)赤石脂(一/兩)赤地利(一/兩)阿膠(三分搗/碎炒令)¶
　　(黄/燥)犀角屑¶
　右為細散毎服二錢粥飲調下不計時候¶
<pb:KR3e0067_WYG_142-19b>¶
黄連散(出聖/恵方)治傷寒熱毒痢下膿血腹痛¶
　　黄連(去鬚/微炒)當歸(剉微/炒)阿膠(搗碎炒/令黄燥)黄芩　赤芍藥¶
　　地榆(已上各/三分)甘草(半兩炙/㣲黄)¶
　右為細末毎服二錢粥飲調下不計時候¶
茜根散(出聖/恵方)治傷寒熱毒下膿血痢及腹痛壮熱¶
　　茜根(一/兩)龍骨(一兩/半)黄連(一兩去/鬚微炒)犀角屑(一/兩)黄蘖(半/兩)¶
　　(微炙/剉)黄芩(三/分)赤地利(一/兩)赤鼠尾花(一/兩)¶
　右為細散毎服二錢粥飲調下不計時候¶
<pb:KR3e0067_WYG_142-20a>¶
治傷寒熱毒入胃下痢膿血方(出聖/恵方)¶
　　龍骨(二/兩)黄連(一兩半去/鬚微炒)木香(一/兩)¶
　右為細散毎服二錢粥飲調下不計時候¶
赤石脂散(出聖/恵方)治傷寒腹痛下痢膿血日夜不歇¶
　　赤石脂(半/兩)乾薑(一分炮/製剉)厚朴(半兩去粗皮塗生/姜汁炙令香熟)訶¶
　　梨勒皮(半兩炒/微黄)¶
　右為細散毎服二錢粥飲調下不計時候聖濟方食¶
　　前米飲調下日三服¶
<pb:KR3e0067_WYG_142-20b>¶
烏梅丸(出聖/恵方)治傷寒下痢腹痛¶
　　烏梅肉(三分/微炒)黄連(三分去/鬚微炒)當歸(三分剉/微炒)訶梨勒皮¶
　　(三分炒/微黄)阿膠(半兩搗碎/炒令黄燥)乾薑(一分炮/製剉)¶
　右為末煉蜜和丸如梧桐子大毎服二十丸粥飲送¶
　　下不計時候聖濟方毎服食前米飲下二十丸加¶
　　至三十丸治傷寒後温熱不除下痢膿血晝夜無¶
　　度¶
香連㪚　治傷寒後下痢膿血疼痛¶
<pb:KR3e0067_WYG_142-21a>¶
　　木香(半/兩)黄連(去鬚/一兩)青橘皮(去白焙/半兩)¶
　右搗羅為㪚毎服二錢米飲調下不拘時候服¶
黄連湯(出活人/書方)治傷寒熱病差後下痢膿血不止¶
　　黄連(去鬚炒/一兩)黄芩(去黑心/三分)梔子仁(一/分)阿膠(炙令燥/半兩)¶
　右麄搗篩毎服三錢以水一盞煎至六分去滓食前¶
　　温服之¶
黄耆湯　治傷寒後下痢赤多白少所往澁痛宜服之¶
　　黄耆(一/兩)枳殻(去穣/麩炒)大腹皮(各半/兩)黄連(去鬚/三分)白茯苓¶
<pb:KR3e0067_WYG_142-21b>¶
　　(去黑/心)芍藥(各一/兩)甘草(炙三/分)¶
　右麄搗篩毎服五錢以水一盞半煎至一盞去滓食¶
　　前温服¶
治傷寒後下痢膿血方¶
　　龍骨(二/兩)黄連(去鬚炒/一兩)¶
　右搗羅為㪚毎服二錢食前米飲調下日三夜一¶
黄連丸　治傷寒熱病後熱毒下痢膿血¶
　　黄連(去鬚炒/三分)烏梅肉(炒二/兩)¶
<pb:KR3e0067_WYG_142-22a>¶
　右搗羅為末煉蜜入少蠟和搗五百杵丸如梧桐子¶
　　大毎服二十丸空心米飲下加至三十丸¶
赤石脂湯(出肘/後方)治傷寒下痢膿血腹痛不止¶
　　赤石脂(一/兩)乾薑(炮/)附子(炮製去/皮臍)當歸(切焙各/半兩)芍藥¶
　　(一/兩)¶
　右剉如麻豆毎服五錢以水一盞半煎至一盞去滓¶
　　食前温服一方無附子¶
木𤓰湯　治傷寒後下痢膿血時復憎寒¶
<pb:KR3e0067_WYG_142-22b>¶
　　乾木𤓰(焙/)白术　白芷(各一/兩)黄連(去鬚/兩半)附子(炮製/去皮)¶
　　(臍/)石膏(碎/研)赤石脂　桑根白皮(各二/兩)桂(去麄/皮)芎藭¶
　　當歸(各一/兩半)白豆寇(去皮/一分)芍藥(三/分)黄芩(去黑心/半兩)龍骨¶
　　(三/兩)¶
　右㕮咀毎服五錢以水一盞半入生薑一分拍碎同¶
　　煎至八分去滓温服¶
白芷黄連湯　治傷寒後下痢膿血食物不得氣脹腹¶
　滿¶
<pb:KR3e0067_WYG_142-23a>¶
　　白芷(去麄皮/一兩)黄連(去鬚/一兩)天雄(去麄皮臍炮/裂一兩半)地榆(一/兩)¶
　　桂(去麄皮/一兩)當歸(剉焙一/兩半)厚朴(去麄皮姜汁/炙一兩半)黄耆(細/剉)¶
　　(一/兩)赤石脂(一兩/半)白术(一/兩)訶梨勒皮(煨一/兩半)乾薑(炮半/兩)¶
　　黄芩(去黒心/半兩)芎藭(一兩/半)呉茱茰(洗焙炒/半兩)龍骨(一兩/半)¶
　右剉如麻豆毎服三錢水一盞半煎至八分去滓空¶
　　心腹温服日三¶
蘖公湯(出活人/書方)治傷寒下痢亦治人熱血痢¶
　　蘖皮(三/兩)黄芩(二/兩)黄連(一/兩)¶
<pb:KR3e0067_WYG_142-23b>¶
　右為麄末毎服三錢水一盞煎八分服腹痛加山梔¶
　　子小便不利加赤茯苓阿膠煎¶
治傷寒熱毒下血(出肘/後方)¶
　右用羚羊角末服之即差又療疝氣¶
黄芩湯(出楊氏/家藏方)治傷寒太陽少陽合病白下痢¶
　　黄芩(三/分)芍藥　甘草(各半/兩)¶
　右㕮咀毎服五錢水一盞半&KR0037;二枚煎至一盞去滓¶
　　温服¶
<pb:KR3e0067_WYG_142-24a>¶
紫參湯(出金/匱方)下痢肺痛¶
　　紫參(半/斤)甘草(三/兩)¶
　右以水五升先煮紫參取二升内甘草煮取一升半¶
　　分温三服¶
訶梨勒散(出金/匱方)氣痢¶
　右用訶梨勒十枚煨為散粥飲和頓服¶
七宣丸(出濟生/拔萃)治傷寒汗下後裏急後重下痢者¶
　　大黄(一/兩)桃仁(十二個/去皮尖)木香(五/錢)㯽榔(五/錢)訶子皮(五/錢)¶
<pb:KR3e0067_WYG_142-24b>¶
　右為細末煉蜜為丸如梧桐子大毎服五十丸温水¶
　　下¶
承氣湯(出千/金方)治下血¶
　　枳實(五/枚)芒硝(半/升)大黄(四/兩)甘草(二/兩)¶
　右四味㕮咀以水五升煮取二升去滓適寒温分三¶
　　服如人行五里進一服取下利為度若不得利盡¶
　　服之¶
　　　傷寒自利(論/)¶
<pb:KR3e0067_WYG_142-25a>¶
夫傷寒自利何以明之自利者有不經攻下自然溏瀉¶
者是也自利多種須知冷熱虛實消息投湯無致失差¶
雜病自利多責為寒傷寒下利多由脇熱其與雜病有¶
以異也表邪傳裏裏虛脇熱則利不應下而便攻之内¶
虛脇熱遂利是皆脇熱也又合病家皆作自利太陽與¶
陽明合病必自下利葛根主之太陽與少陽合病必自¶
下利黄芩湯主之陽明與少陽合病必自下利大承氣¶
湯主之三者皆合病下利一者攻裏一者和解所以不¶
<pb:KR3e0067_WYG_142-25b>¶
同者盖六經以太陽陽明為表少陽太隂為在半表半¶
裏少陽厥隂為在裏太陽陽明合病為在表者也雖曰¶
下利必發散經中邪氣而後已故與葛根湯以汗之太¶
陽與少陽合病為在半表半裏者也雖曰下利必和解¶
表裏之邪而後已故與黄芩以散之陽明少陽合病為¶
少陽邪氣入腑者也雖曰下利必逐去胃中之實而後¶
已故與承氣湯以下之是三者異也下利家何以明其¶
寒熱耶且自利下渇属太陽以其臟寒故也下利欲飲¶
<pb:KR3e0067_WYG_142-26a>¶
水者以有熱也故大便溏小便自可者此為有熱自利¶
小便色白者少隂病形悉具此為有寒惡寒脈微自利¶
清穀此為有寒發熱後重泄色黄赤此為有熱皆可理¶
其寒熱也凡腹中痛轉氣下趣小腹者此欲自利也自¶
利家身凉脈少為順身熱脈大為逆少隂病脈𦂳下利¶
脈暴微手足反温脈𦂳反去者此為欲解下利脈大者¶
為未止脈微弱數者為欲自止雖發熱不死是知下利¶
脈大為逆而脈小為順也自利宜若可温理中白通諸¶
<pb:KR3e0067_WYG_142-26b>¶
四逆輩皆温臓止利之劑又有腸胃有積結與下焦客¶
邪皆温劑不能止之必也或攻泄之或分利之而後已¶
經曰理中者理中焦此利在下焦宜赤石脂禹餘糧湯¶
復不止當利其便是泄在下焦滲泄而聚利者也少隂¶
病自利清水色純青心下必痛口乾燥與下利三部皆¶
平按之心下梗或脈沈而滑或不欲食而譫語或瘥後¶
至年月日復發此數者皆腸胃有積結而必須攻泄者¶
也内經有曰大熱内結注泄不止熱宜寒療結伏須除¶
<pb:KR3e0067_WYG_142-27a>¶
以寒下之結㪚利之大寒凝内久利泄溏愈而復發綿¶
歷歳年以熱下之寒去利謂之通因通用下利雖有表¶
症又不可發汗以下利為邪氣内攻走津液而胃虛也¶
故經曰下利不可攻表其汗出必脹滿者是矣大抵下¶
利脱氣至急五奪之中此為甚者其或邪盛正虛邪擁¶
正氣下脱多下利而死何以言之經曰下利日十餘行¶
脈反實者死發熱下利至甚厥不止者死直視譫語下¶
利者死下利手足厥冷無脈者灸之不温脈不還死少¶
<pb:KR3e0067_WYG_142-27b>¶
隂病自利復煩燥不得卧寐者死此數者皆邪擁正氣¶
下脱而死者也金匱要畧曰六腑氣絶於外者手足寒¶
五臓氣絶於内者利下不禁嗚呼疾成而後藥雖神醫¶
不可為已氣既脱矣孰能治之¶
　　　方¶
白术丸　跌陽脈沈而緩沈則胃氣强緩則大便頻沈¶
　緩相搏小便難其胃為約¶
　　白术　乾薑　茯苓(各二/兩)¶
<pb:KR3e0067_WYG_142-28a>¶
　右蜜丸如桐子大白飲服二十丸以效為度¶
訶梨勒飲　治傷寒後氣不和自利無度¶
　　訶梨勒皮(四枚二/生二煨)草豆蔲(四顆二生/二煨去皮)¶
　右麄搗篩毎服二錢以漿水一盞煎至六分去滓空¶
　　心温服¶
燥腸丸(出濟生/拔萃方)治傷寒汗下後大小便自利腸中痛者¶
　　附子(一個/炮)龍骨(半/兩)乾薑(一/兩)呉茱茰(半/兩)米殻(半/兩)訶梨¶
　　勒皮(半/兩)¶
<pb:KR3e0067_WYG_142-28b>¶
　右為細末酒糊為丸如梧桐子大毎服三十丸温水¶
　　下利止勿服¶
參附湯(出如/宜方)治自利上炎煩燥坐卧不安脈遲¶
　　人參(半/兩)附子(製一/兩)¶
　右㕮咀分作三服薑十片煎食前温服又名既濟方¶
四逆湯(出易/簡方)治隂症傷寒自利不渇嘔噦不止或吐利¶
　俱作小便或澁或利脈微欲絶腹痛脹滿手足厥冷¶
　或咳或悸内寒外熱下利清穀四肢沈重或汗出厥¶
<pb:KR3e0067_WYG_142-29a>¶
　逆者或汗出熱不去者並宜服之　及治一切虛冷¶
　厥理中湯方中亦互言之　或傷寒病在表醫誤下¶
　之致下利不止雖覺頭疼體痛發熱惡寒四肢拘急¶
　表症悉具未可攻表宜先服此藥以助陽救裏次服¶
　桂枝湯以解表症¶
　　甘草(一/兩)乾薑(一兩/半)熟附子(三/分)¶
　右㕮咀毎服四錢水一盞半煎至六分服如服此藥¶
　　利止而亡血者加人參半兩面赤者毎服加葱白¶
<pb:KR3e0067_WYG_142-29b>¶
　　一莖腹痛者加芍藥一兩嘔者加生薑一兩咽痛¶
　　者加桔梗半兩利止服不出加人參一兩　霍亂¶
　　吐瀉之後最宜服之　隂症傷寒或無汗唇青面¶
　　黑身背强痛四肢厥冷昏不知人未當服四逆湯¶
　　者先與附子散三分用附子官桂當歸白术各半¶
　　兩半夏乾薑各一分加葱白煎服被覆取汗¶
　　　傷寒大便不通(論/)¶
夫傷寒陽脈微而汗出少為不及自始汗出多為太過¶
<pb:KR3e0067_WYG_142-30a>¶
陽明脈實因發其汗汗出多亦為太過太過則陽氣絶¶
於裏絶於裏則津液竭致熱結在内故大便牢而不通¶
也　傷寒大便不通者胃腑實也盖因太陽病若發汗¶
若下若利小便亡其津液胃中乾燥因轉属陽明不更¶
衣内實大便難此陽明症也當下之然有陽明症不可¶
下者當問其小便日幾行若本小便日三四行今日再¶
行故知大便不久出為小便數少津液當還胃中故知¶
不久必大便也如此則傷寒嘔多雖有陽明症其不可¶
<pb:KR3e0067_WYG_142-30b>¶
下明矣大凡胃中有燥糞法當以湯水和之湯入腹中¶
轉失氣者此所謂結燥下之無害若不轉失氣者此但¶
初硬後必溏不可下下之則脹滿不能食也(經云大抵/溲數則大)¶
(便難也/脾約丸)¶
　　　方¶
大黄散(出聖/恵方)治傷寒未解煩燥口乾腹中有結燥不通¶
　　川大黄(二兩剉/微炒)枳實(一兩麩/炒微黄)川芒硝(二/兩)甘草(一兩/炙微)¶
　　(赤/剉)厚朴(二兩去麄皮塗生/姜汁炙令香熟)¶
<pb:KR3e0067_WYG_142-31a>¶
　右為散毎服四錢以水一中盞煎至六分去滓不計¶
　　時候温服以得利為度¶
治傷寒五六日熱結在内大便不通方(出聖/恵方)¶
　　川大黄(一兩剉/碎微炒)牛蒡子(一兩/微炒)枳殻(一兩麩炒/微黄去穰)¶
　右為散毎服四錢以水一中盞煎至六分去滓不計¶
　　時候温服以得利為度¶
柴胡㪚(出聖/恵方)治傷寒四五日壮熱頭痛大便不通¶
　　柴胡(去/苗)茵蔯　木通(剉/)黄芩　土𤓰根　白蘚皮¶
<pb:KR3e0067_WYG_142-31b>¶
　　川朴硝(已上各/一兩)梔子仁(三/分)川大黄(一兩剉/碎微炒)¶
　右以為㪚毎服五錢以水一大盞入生薑一半分煎¶
　　至五分去滓不計時候温服以得利為度¶
石膏散(出聖/恵方)治傷寒五六日壯熱頭痛大便不通小便¶
　血色¶
　　石膏(一/兩)赤芍藥(三/分)川大黄(一兩剉/碎微炒)川升麻(三/分)甘草¶
　　(一分炙/微赤剉)柴胡(一兩/去苗)木通(一兩/剉)黄芩(三/分)川朴硝(一/兩)¶
　右為㪚毎服五錢以水一大盞煎至五分去滓不計¶
<pb:KR3e0067_WYG_142-32a>¶
　　時候温服以得利為度¶
㯽榔散(出聖/恵方)治傷寒大便不通小便赤澁¶
　　㯽榔(一/兩)榆白皮(一兩/剉)桂心(半/兩)滑石(一/兩)甘草(半兩炙/微赤剉)¶
　　川大黄(二兩剉/碎微炒)¶
　右為散毎服五錢以水一大盞入生薑一半分煎至¶
　　五分去滓不計時候温服以得利為度¶
大腹皮散(出聖/恵方)治傷寒六七日大腸壅結不通腹脇脹¶
　滿不下飲食¶
<pb:KR3e0067_WYG_142-32b>¶
　　大腹皮(半兩/剉碎)枳殻(一分麩炒令/微黄去穰)赤茯苓(三/分)赤芍藥¶
　　(三/分)桑根白皮(三分/剉)牽牛子(一兩/微炒)甘草(一分炙/微赤剉)郁李¶
　　仁(一兩湯浸去/皮尖微炒)百合(一/兩)¶
　右為散毎服五錢以水一大盞入生薑半分煎至五¶
　　分去滓不計時候温服以得利為度¶
黄芩散(出聖/恵方)治傷寒八九日大便不通心神悶亂¶
　　黄芩(一/兩)川大黄(二兩剉/碎微炒)枳殻(半兩麩炒/微黄去穰)大腹皮(一/兩)¶
　　(剉/)郁李仁(一兩湯浸/去皮尖)羚羊角屑(一/兩)¶
<pb:KR3e0067_WYG_142-33a>¶
　右為㪚毎服五錢以水一大盞煎至五分去滓不計¶
　　時候温服以得利為度¶
桑白皮散(出聖/恵方)治傷寒五六日大便不通氣喘¶
　　桑白皮(一兩/剉)大腹皮(半兩/剉)枳殻(一兩麩炒/微黄去穰)川大黄¶
　　(二兩剉/碎微炒)川芒硝(一/兩)甘草(半兩灸/微赤剉)¶
　右為㪚毎服五錢以水一大盞入生薑半分煎至五¶
　　分去滓不計時候温服以得利為度¶
川大黄㪚(出聖/恵方)治傷寒大便不通心腹滿悶煩熱喘促¶
<pb:KR3e0067_WYG_142-33b>¶
　　川大黄(剉碎/㣲炒)川芒硝　赤芍藥　桑白皮(剉/)大麻¶
　　仁　枳殻(麩炒㣲/黄去穰)防葵　陳橘皮(湯浸去白穣焙/已上各一兩)¶
　右為㪚毎服五錢以水一大盞煎至五分去滓不計¶
　　時候温服如人行十里當利如未利再服¶
大黄丸(出聖/恵方)治傷寒大便閉澁是内有積熱所為診其¶
　脈兩手寸口悉洪大而數是其候也¶
　　川大黄(二兩剉/碎㣲炒)枳殻(麩炒微/黄去穣)陳橘皮(湯浸夫/白穣焙)麻仁¶
　　㯽榔　木通(剉已上/各一兩)¶
<pb:KR3e0067_WYG_142-34a>¶
　右為細末煉蜜和丸如梧桐子大毎服不計時候温¶
　　湯下三十丸¶
牽牛丸　治傷寒後風氣壅滯胸膈聚痰大便不通¶
　　牽牛子(一半生一/半炒二兩)半夏(湯洗七/遍炒乾)木通(剉各/一兩)桑根白¶
　　皮(剉三/分)青橘皮(去白剉/炒半兩)¶
　右搗羅為末煉蜜和搗三五百杵丸如梧桐子大毎¶
　　服二十丸空心生薑湯下臨卧再服¶
治陽明病潮熱若不大便六七日恐有燥屎欲知之法少¶
<pb:KR3e0067_WYG_142-34b>¶
　與小承氣湯湯入腹中轉失氣者此有燥屎也乃可¶
　攻之若不轉失氣者此但初頭硬後必溏不可攻攻¶
　之必腹脹不能食也欲飲水者與之水則噦其後發¶
　熱者必大便硬而少也以小承氣湯和之(出金/匱方)¶
　　大黄(酒浸/四兩)厚朴(去麄皮/炙二兩)枳實(三枚/麩炒)¶
　右細剉如麻豆大毎服五錢水一盞半煎七分去滓¶
　　温服當更衣不爾者再服更衣者勿服服後若不¶
　　轉失氣者慎不可攻也¶
<pb:KR3e0067_WYG_142-35a>¶
厚朴湯　治傷寒五六日大便不通壮熱頭疼譫語腸¶
　中有結燥¶
　　厚朴(去麄皮姜/汁炙一兩)柴胡(去/苗)大黄(剉炒各/一兩半)朴硝(二/兩)枳殻¶
　　(去穰麩/炒三分)¶
　右麄搗篩毎服五錢水一盞半入生薑&KR0037;大拍碎煎¶
　　至七分去滓空心温服良久再服以通為度未通¶
　　再服¶
厚朴半夏湯　治傷寒大便不通嘔¶
<pb:KR3e0067_WYG_142-35b>¶
　　厚朴(去麄皮生/姜汁炙剉)半夏(湯洗七遍/焙各一兩)大黄(剉二/兩)枳殻(去/穰)¶
　　(麩炒/半兩)¶
　右麄搗篩毎服五錢水一盞半生薑&KR0037;大拍碎煎至¶
　　六分去滓空心温服如人行五里再服¶
桑白皮湯　治傷寒五六日大便不通氣喘¶
　　桑根白皮(剉一/兩)大腹皮(剉半/兩)枳殻(去穰/麩炒)大黄(剉炒/各二)¶
　　(兩/)¶
　右麄搗篩毎服三錢水一盞入生薑一&KR0037;大拍碎煎¶
<pb:KR3e0067_WYG_142-36a>¶
　　至六分去滓空心温服如人行五里再服¶
桑白皮湯　治傷寒五六日大便不通氣喘¶
　　桑根白皮(剉一/兩)大腹皮(剉半/兩)枳殻(去穰/麩炒)大黄(剉炒/各二)¶
　　(兩/)¶
　右麄搗篩毎服三錢水一盞入生薑一&KR0037;大拍碎煎¶
　　至六分去滓下朴硝末半錢空心温服未通再服¶
　　以通為度¶
柴胡黄芩湯治傷寒熱氣未解惡寒頭痛壮熱四五¶
<pb:KR3e0067_WYG_142-36b>¶
　日大便不通¶
　　柴胡(去/苗)黄芩(去黑/心)土𤓰根　白蘚皮　木香　茵¶
　　蔯蒿(各一兩/一分)山梔子仁(三/分)大黄(細剉酣沙/一兩半)¶
　右麄搗篩毎服三錢水一盞煎至六分去滓下朴硝¶
　　末半錢空心温服如人行五里再服未通以葱豉¶
　　粥投之¶
㯽榔㪚(出永類/鈐方)治傷寒伏熱在腸胃大便不通¶
　　㯽榔(剉二/兩)木香　枳殻(去穣/麩炒)陳橘皮(湯浸去白/炒各一兩)白¶
<pb:KR3e0067_WYG_142-37a>¶
　　术　大㦸(剉炒各/半兩)杏仁(湯浸去/皮尖)乾薑(炮各/三分)¶
　右搗羅為細㪚毎服一錢煎生薑湯調下不拘時¶
麻仁丸(一名脾/約丸)治傷寒跌陽脈浮而濇浮則胃氣强濇¶
　則小便數浮濇相搏則大便硬其脾為約¶
　　麻子仁(半/升)芍藥(二/兩)厚朴(二寸半去麄/皮姜汁炙透)大黄(四/兩)枳實¶
　　(麩炒一/兩三分)杏仁(去皮尖雙仁/炒二合半)¶
　右為細末煉蜜丸如梧桐子大毎服十丸以飲下未¶
　　知漸加以知為度日三利後服麋粥將理¶
<pb:KR3e0067_WYG_142-37b>¶
郁李仁㪚　治傷寒大便不通¶
　　郁李仁(去皮尖/炒研)㯽榔(剉各/二兩)芎藭(一兩/半)木香(半/兩)¶
　右搗羅四味為細㪚入二味研者和勻毎服三錢食¶
　　前温湯調下以通為度¶
麻仁湯　治傷寒大便五六日不通¶
　　麻子仁　黄芩(去黒/心)甘草(炙/剉)梔子仁(各半/兩)大黄(剉/炒)¶
　　(一/兩)¶
　右麄搗篩毎服五錢水一盞半煎至八分去滓下朴¶
<pb:KR3e0067_WYG_142-38a>¶
　　硝末半錢温服如人行五里再服¶
蜜膽導方　治傷寒後大便閉澁服藥不通¶
　　白蜜(三/合)猪膽(一/枚)膩粉(半/分)¶
　右先煉蜜二十沸次下猪膽汁慢火煎成膏入膩粉¶
　　相和為丸如&KR0037;子核大以薄綿裹内下部中未通¶
　　再用¶
治傷寒後大便不通并喫轉瀉藥後腹脇轉脹不通利¶
　方¶
<pb:KR3e0067_WYG_142-38b>¶
　右以鹽半斤熬令色變用醋漿水二斗煎五七沸下¶
　　鹽攪勻瀉入盆中㸔冷暖得所令病人盆中坐淋¶
　　浴小腹須臾便通¶
胃約湯　治傷寒腹滿喘不大便下重其人虛者¶
　　枳殻(一/兩)紫蘇(一/兩)橘皮(一/兩)甘草　生薑(各五/錢)¶
　右以水三升煮取一升半去滓温服五合¶
濡腸丸　治少隂病無熱寒强大便累日不通者¶
　　葳靈仙　黑牽牛(各等/分)¶
<pb:KR3e0067_WYG_142-39a>¶
　右搗篩煉蜜和丸如梧桐子大以三十粒白飲下差¶
　　婦不大便甚宜用此方屢試屢騐¶
承氣丸(出肘/後方)治十餘日不大便者¶
　　大黄　杏仁(各二/兩)枳實(一/兩)芒硝(一/兩)¶
　右搗蜜為丸如彈子大白湯六七合服之未通更服¶
神聖自利膏(出徳/生堂)治傷寒及諸症大便閉結連不通腹¶
　肚脹滿疼痛病者體虛不欲服藥通利者此膏代藥¶
　行性臓腑自利真有神聖之效¶
<pb:KR3e0067_WYG_142-39b>¶
　　黄連(二兩/研末)芭豆(半兩帶殻與/黄連和匀)¶
　右為細末作三次用葱白自然涎汁調成膏敷貼臍¶
　　上髙半寸厚不時大便自利如不通再上行即止¶
薑兊法　治胃中有燥糞令人醋語正熱盛亦令人醋¶
　語若閉而醋語者宜服承氣湯通利而醋語者宜服¶
　下四物黄連除熱湯承氣湯舊用芒硝余以有毒故¶
　去用之數年安穩得下良既服湯亦應外用生薑兊¶
　讀作銳下同使必去燥糞若服湯兼兊而不得下者¶
<pb:KR3e0067_WYG_142-40a>¶
　可依本方¶
　右以芒硝一兩削生薑如小指長二寸研塗之内下¶
　　部中立通¶
　　　傷寒小便不通(論/)¶
夫傷寒小便不通者或因發汗過多津液虛少胃中乾¶
燥或小腸有伏熱氣道不宣皆令小便不通也方論云¶
胃中乾則無小便慎不可利盖言汗後亡津液也若下¶
焦有熱而小便不利又當隨利之(活人謌括曰傷寒汗/下亡津液故使胃中)¶
<pb:KR3e0067_WYG_142-40b>¶
(乾燥極法主小便多不通醫家反利多為逆熱在下焦/便喜飲小便又却不通時脈浮自属五苓㪚沈脈猪苓)¶
(亦頗宜小便難小便乾竭胃乾空多汗陽明並戒通引/飲濕黄須要别澁難虚熱客胞中汗下後亡津液胃中)¶
(乾燥故小便不利醫見不利往住利之誤矣若得小便/利者病不自愈但不可用藥行之也熱在下焦小便不)¶
(利脈浮者五苓㪚脈沈者猪苓㪚表不解心下有水發/熱而咳小腹滿小便不利小青龍去麻黄加茯苓也翕)¶
(翕發汗頭心痛小便不利桂枝去桂加茯苓白术湯嘔/而發熱胸脇滿心不怔忡一小便不利小柴胡去黄芩)¶
(加茯苓湯少隂小便不利四逆㪚加茯苓㪚汗自外泄/津液中乾小便所以不通也或隂虛而陽凑之小腸伏)¶
(熟亦令旋熱赤黄數且難以素問曰陽入隂分則膀胱/熱而小便難其謂是乎多汗者以利小便為戒伏熱者)¶
(以凉劑行之若夫中濕發黄不利小便非其治也傷寒/有所不利者行之取其滲泄也大病差後從腰以下有)¶
<pb:KR3e0067_WYG_142-41a>¶
(水氣者牡蠣澤㵼㪚此利水道滲泄之義也小便難而/黄者隂虛為陽所凑中有熱也故小便難而黄方全木)¶
(通㪚小便難者太陽病汗後漏不止惡風四肢拘急難/以屈伸小便難也桂枝加附子湯陽明中風服弦浮大)¶
(短氣腹滿脇下及心痛鼻乾不得汗嗜卧身黄小便難/潮熱而噦者小紫胡加茯苓湯又云膀胱與腎盡皆虚)¶
(客熱從虚由此入虚則令人數小便熱則小便行道澁/跌陽澁與浮相搏濇主腎虚便弱數浮為胃實大便硬)¶
(太陽病自汗四肢拘急難以屈伸心煩微惡寒脚攣急/若小便數者切不可行桂枝也宜於甘草乾薑湯芍藥)¶
(甘草湯太陽病吐下後小便數大便硬燥者小承氣湯/利之類傷寒自汗脈浮小便數而胃不和譫語者少語)¶
(調胃湯承氣湯尿血/症治論用延胡索散)¶
　　　方¶
<pb:KR3e0067_WYG_142-41b>¶
赤茯苓散(出聖/恵方)治傷寒小便不通臍腹脹悶心神煩躁¶
　　赤茯苓　赤芍藥　木通(剉/)黄芩　川芒硝　&KR1355;¶
　　麥(已上各/一兩)¶
　右為散毎服四錢水一中盞入生薑半分煎至六分¶
　　去滓不計時候温服以得通為度¶
木通散(出活人/書方)治傷寒後下焦熱小便不通三兩日¶
　　木通　赤茯苓　車前葉　滑石(已上各/二兩)&KR1355;麥(一/兩)¶
　右為散毎服四錢以水一中盞煎至六分去滓不計¶
<pb:KR3e0067_WYG_142-42a>¶
　　時候温服以通為度¶
鷄蘇散(出聖/恵方)治傷寒下焦氣滯小便不通¶
　　鷄蘇(一兩聖恵/方作一握)木通(剉一/兩)石葦(一/兩)滑石(一兩/搗碎)生乾¶
　　地黄(一兩聖恵/方作二兩)杏仁(湯浸去皮尖雙仁/麩炒微黄一兩)葵子(半兩/聖恵)¶
　　(方作/一兩)¶
　右為散毎服五錢水一大盞煎至五分去滓不計時¶
　　候温服以通利為度聖濟方治傷寒小腹急痛小¶
　　便不利煎至八分食前服¶
<pb:KR3e0067_WYG_142-42b>¶
蘧麥散(出聖/恵方)治傷寒小便不通尿血澁痛¶
　　&KR1355;麥　車前子(各三/分)木通(一兩/剉)梔子仁(一/兩)川大黄¶
　　(一兩剉/碎微炒)黄芩(一/兩)川升麻(一/兩)牽牛子(三分/微炒)滑石(半/兩)川¶
　　朴硝(一/兩)甘草(半兩炙/微赤剉)¶
　右為㪚毎服五錢以水一中盞入葱白二莖燈心半¶
　　束煎至六分去滓不計時候温服以通利為度¶
又方(出聖/恵方)¶
　　&KR1355;麥(二/兩)甘草(二兩炙/微赤剉)滑石(四/兩)葵子(二/兩)石葦(二兩/去毛)生¶
<pb:KR3e0067_WYG_142-43a>¶
　　乾地黄(一/兩)¶
　右為散毎服四錢水一中盞煎至六分去滓不計時¶
　　候温服以得通為度¶
桑根白皮(出聖/恵方)治傷寒小便赤澁不通¶
　　桑根白皮(一兩/剉)陳橘皮(湯浸去白/穣焙三分)葵子(一/兩)滑石(二/兩)¶
　　川芒硝(二/兩)黄芩(一/兩)甘草(一兩炙/微赤剉)¶
　右為㪚毎服四錢水一中盞煎至六分去滓不計時¶
　　候温服以得通利為度¶
<pb:KR3e0067_WYG_142-43b>¶
滑石散(出肘/後方)治傷寒小便不利¶
　　滑石(二兩聖濟/方作二錢)甜葶藶(一兩隔紙炒令紫/色聖濟方用半合)¶
　右為細散毎服不計時候温水調下二錢頻服以通¶
　　利為度聖濟方先將葶藶用水一盞煎至半盞去¶
　　滓入滑石末調食前頓服¶
治傷寒小腹脹滿小便不通(出聖/恵方)¶
　右以石鷰子一對於火内燒令通紅入醋中淬如是¶
　　七遍搗羅為末不計時候葱白湯調半錢得通為¶
<pb:KR3e0067_WYG_142-44a>¶
　　度¶
茯苓木通湯　治傷寒後下焦熱小便不通¶
　　赤茯苓(去黑/皮)木通(剉/)車前子葉　滑石(各二/兩)¶
　右麄搗篩毎服五錢水一盞半煎至八分去滓空心¶
　　温服¶
猪苓湯(出金/匱方)治傷寒脈浮發熱渇欲飲水小便不利者¶
　　猪苓(去黒/皮)赤茯苓(去黑/皮)澤瀉　滑石(碎各/等分)¶
　右㕮咀如麻豆大毎服五錢水一盞半煎至八分去¶
<pb:KR3e0067_WYG_142-44b>¶
　　滓入阿膠末一錢温服日三¶
瞿麥湯　治傷寒後小便赤澁¶
　　瞿麥(一兩/用穂)甘草(炙/剉)冬葵子　滑石(各三/兩)石葦(一兩/去毛)¶
　右為㪚毎服五錢水一盞半煎至八分去滓食前温¶
　　服¶
車前子湯　治傷寒小便不通腹脹¶
　右以車前子三兩麄搗篩毎服五錢水一盞半煎至¶
　　八分去滓温服¶
<pb:KR3e0067_WYG_142-45a>¶
滑石湯　治傷寒小腸有伏熱狀如熱淋澁痛¶
　　消石(碎/)冬葵子　榆白皮(剉各/等分)¶
　右麄搗篩毎服四錢水一盞半煎至八分去滓食前¶
　　温服¶
葵子湯　治傷寒小便赤澁不通¶
　　冬葵子　滑石(各二/兩)朴硝　赤茯苓(去黑/皮)木通(剉/各)¶
　　(一/兩)茅根(剉/)石葦(去毛各/一兩半)¶
　右麄搗篩毎服三錢水一盞煎至七分去滓食前温¶
<pb:KR3e0067_WYG_142-45b>¶
　　服¶
血餘散　治傷寒小腸不通便如血淋¶
　　亂髮灰(二錢/七)大麻根(切一/兩)¶
　右先將麻根以水一盞煎至半盞去滓下亂髮灰攪¶
　　勻食前温服¶
桑白皮湯　治傷寒小便赤澁似淋膀胱風熱¶
　　桑根白皮(剉/)冬葵子　滑石(各一/兩)甘草(炙剉/半兩)朴硝¶
　　(一兩/半)青橘皮(去白切/炒一分)¶
<pb:KR3e0067_WYG_142-46a>¶
　右麄搗篩毎服五錢水一盞半葱白五寸切煎至八¶
　　分去滓食前温服¶
枳殻湯　治傷寒後小便不通臍腹痛氣脹攻上喘促¶
　　枳殻(去穣/麩炒)滑石　大腹皮(剉各/半兩)甘草(炙/剉)青橘皮(去/白)¶
　　(切/焙)結石根　紫蘇莖葉　朴硝　麥門冬(去心/焙)冬¶
　　葵子(各二/分)前胡(去蘆/頭)赤芍藥(各一/兩)¶
　右麄搗篩毎服三錢水一盞葱白五寸切煎至六分¶
　　去滓食前温服¶
<pb:KR3e0067_WYG_142-46b>¶
竹茹湯　治傷寒小便出血¶
　　青竹茹　木通(剉各/一兩)甘草(炙剉/一分)連翹　蘆根(剉/)蒲¶
　　黄(各半/兩)¶
　右麄搗篩毎服五錢水一盞半入燈心少許生薑一¶
　　&KR0037;大拍碎煎至八分去滓食前温服¶
四逆加茯苓散　治傷寒少隂症小便不利¶
　　甘草(炙/)枳實(去穣/麩炒)柴胡(去苗各/一兩)芍藥(一/兩)赤茯苓(去/黑)¶
　　(皮半/兩)¶
<pb:KR3e0067_WYG_142-47a>¶
　右搗羅為細散毎服二錢以米飲調下日三¶
滑石湯　治傷寒時行小腹脹滿小便不通¶
　　滑石(二/兩)葶藶(㣲/炒)防己(各一/兩)木香(半/兩)¶
　右麄搗篩毎服三錢水一盞煎至三合去滓空心温¶
　　服日晚再服¶
茯苓湯　治傷寒發汗後腹下氣滿小便不利¶
　　赤茯苓(去黑皮/二兩)桂(去麄/皮)甘草(炙各/一兩)¶
　右㕮咀如麻豆毎服五錢水一盞半入大&KR0037;二枚擘¶
<pb:KR3e0067_WYG_142-47b>¶
　　煎至八分去滓温服日三¶
木通湯　治傷寒小腹滿小便不利心下痛引脇者¶
　　木通　木猪苓(各二/兩)瞿麥　滑石　甘草(炙/)芍藥¶
　　(各一/兩)¶
　右以水七升煮取二升去滓温服一升¶
琥珀飲　治太陽病熱結下焦小便不利或便血赤黄¶
　難出疼痛¶
　　琥珀　芒硝　甘草(各一/兩)滑石(三/兩)¶
<pb:KR3e0067_WYG_142-48a>¶
　右搗篩以一匙沸湯和服小便少頃便通快¶
療傷寒熱盛小便不利方兼療天行¶
　右𢷬生葱敷臍下横紋中燥易之¶
芍藥乾薑湯　治傷寒汗下後腹中時痛小便清者¶
　　芍藥　白术　乾薑　桂枝(四味各/半兩)¶
　右剉細毎服五錢生薑同煎¶
　　　傷寒下部䘌瘡(附論/)¶
夫傷寒後䘌瘡者因腹中有熱其人食少胃中空虛三¶
<pb:KR3e0067_WYG_142-48b>¶
蟲須食或食五臓或食下部隠僻有瘡故名䘌瘡其候¶
齒無色舌上盡白四肢沈重惚惚喜眠甚則唇裏有瘡¶
其瘡在上唇裏如米粟心内懊憹痛者此蟲食五臓之¶
症也若下唇裏有瘡其人喜眠者此蟲食下部之症也¶
若肛爛見五臓者死　又云夫䘌病與百合狐惑濕風¶
濕病鬼氣皆相類宜精察節氣其新故二氣相搏喜成¶
此疾¶
　　　方¶
<pb:KR3e0067_WYG_142-49a>¶
桃仁散　治傷寒䘌蟲蝕下部燥悶痒痛不已¶
　　桃仁(湯浸去皮尖雙/仁麩炒㣲黄)槐子(微/炒)熟艾(微炒各/二兩)黄連(一/兩)¶
　　(去鬚/微炒)¶
　右為散毎服三錢水一中盞煎至五分去滓食前温¶
　　服¶
雄黄㪚　治傷寒䘌下部生瘡蝕肛門疼痛¶
　　雄黄(一兩細研聖濟方/作一分醋煮研)青箱子(一兩/半)黄連(一兩半/去鬚)¶
　　苦參(一兩/半剉)桃仁(三分湯浸去尖/雙仁麩炒微黄)¶
<pb:KR3e0067_WYG_142-49b>¶
　右為細㪚毎服二錢粥飲調下食前又將㪚子綿褁¶
　　如杏仁大内於下部中良聖濟方再同研勻毎服¶
　　一錢七若䘌在下部以綿裹一錢内下部良久去¶
　　之¶
麝香㪚　治傷寒䘌心中懊憹下部有瘡疼痛¶
　　麝香(一分/研細)雄黄(一分/細研)硃砂(一分/細研)羚羊角屑(一/分)青箱¶
　　子(二/分)黄連(一分/去鬚)貝齒(一/分)川升麻(一/分)桃仁(一分湯浸/去皮尖雙)¶
　　(仁麩炒/微黄)¶
<pb:KR3e0067_WYG_142-50a>¶
　右為細㪚毎服二錢煎麥飲調下食前¶
青箱㪚(出聖/恵方)治傷寒初有䘌下部生瘡疼痛¶
　　青箱子(一/兩)雚蘆(二/兩)狼牙(一/兩)陳橘皮(一兩湯浸/去白穣焙)萹竹¶
　　(一/兩)¶
　右為細散毎服粥飲調下食前¶
阿膠㪚(出聖/恵方)治傷寒下唇内生瘡蟲蝕下部疼痛或時¶
　洩痢¶
　　阿膠(二分搗碎/炒令黄燥)黄蘖(半兩微/炒炙剉)當歸(半兩剉/微炒)㯽榔(半/兩)¶
<pb:KR3e0067_WYG_142-50b>¶
　　木香(半/兩)龍骨(半/兩)槐子(一兩/微炒)¶
　右為細散毎服二錢煎黄耆湯調下食前¶
棟根皮丸(出聖/恵方)治傷寒䘌蝕下部腹中㽲痛¶
　　東引苦根棟白皮(一兩/剉)狼牙(一/兩)白礬灰(一/分)猪膽(三/枚)¶
　　(取汁用酒三合相/和重湯煑如膏)¶
　右為細末用猪膽膏和丸如梧桐子大毎服二十丸¶
　　以桃枝湯下食前¶
䔧蘆丸(出聖/恵方)治傷寒下部生䘌瘡時久不瘥¶
<pb:KR3e0067_WYG_142-51a>¶
　　䔧蘆(半兩去/蘆頭)桂心(一/兩)芭豆(一分去皮心研/紙裹壓去油)附子(一/兩)¶
　　(炮去/皮臍)¶
　右為末入巴豆研令勻煉蜜和丸如梧桐子大毎服¶
　　一丸粥飲送下食前¶
槐子仁丸(出聖/恵方)治傷寒下部䘌瘡痛痒不止¶
　　槐子仁(一兩/微炒)苦參(一兩/剉)熊膽(半/兩)木香(一/兩)乾漆(三分/搗碎)¶
　　(炒令/烟出)㯽榔(一/兩)桃仁(二兩湯浸去皮尖/雙仁麩炒微黄)¶
　右為末煉蜜和丸如梧桐子大毎服二十丸荆芥湯¶
<pb:KR3e0067_WYG_142-51b>¶
　　下食前¶
治傷寒䘌病唾血上唇内有瘡如粟心中痛悶此蟲在¶
　上蝕其五臓若下唇内生瘡其人喜眠此蟲蝕於下¶
　部¶
　右以鷄子一枚小頭敲破出白和熟漆半合攪和令¶
　　勻空腹吞之食頃或半日或下蟲或吐蟲盡則熱¶
　　除病愈若不治即殺人¶
又方(出聖/恵方)¶
<pb:KR3e0067_WYG_142-52a>¶
　右用猪膽二枚取汁以醋一中盞入膽汁相和煎三¶
　　五沸放温空腹服之一合蟲則自死聖濟方用膽¶
　　一具¶
治傷寒下部生䘌瘡方(出聖/恵方)¶
　　地龍(一兩去/土㣲炒)狼牙(二/兩)¶
　右細剉和勻毎服二字水一大盞煎至五分去滓食¶
　　前温服¶
又方¶
<pb:KR3e0067_WYG_142-52b>¶
　右以蛇苺草搗絞取汁毎於食前温服一小盞¶
又方(出聖/恵方)¶
　右以烏梅肉二兩炒令燥為細末煉蜜和丸如梧桐¶
　　子大毎服十丸以石榴根皮湯下食前聖濟方用¶
　　三兩¶
又方(出聖/恵方)¶
　右以梓樹皮三兩細剉水三大盞煎至一盞半去滓¶
　　空心分温三服¶
<pb:KR3e0067_WYG_142-53a>¶
治傷寒下部䘌瘡蟲蝕肛爛方(出聖/恵方)¶
　　熟艾(彈子/大)雄黄末(半/錢)¶
　右相和作炷燒用竹筒引烟熏下部中¶
桃仁湯(出永類/鈐方)治傷寒後䘌瘡(方見本門傷/寒狐惑類)¶
黄連犀角湯(出活人/書方)治傷寒及諸病後瘡出下部¶
　　黄連(去鬚微/炒半兩)烏梅(七枚去/核焙)犀角(鎊一兩無/升麻代)木香(四/錢)¶
　右麄搗篩毎服五錢水一盞半煎至一盞去滓食前¶
　　温服¶
<pb:KR3e0067_WYG_142-53b>¶
羚羊角散　治傷寒後心中煩燥唇口生瘡蟲食下部¶
　　羚羊角(鎊三/分)龍膽(半/兩)黄耆(剉三/分)升麻(半/兩)𤣥參　茈¶
　　胡(去苗各/三分)¶
　右搗羅為㪚毎服二錢煎槐子湯調下空心食前日¶
　　三服¶
麝香散　治傷寒後䘌瘡¶
　　麝香(研/)雄黄(醋煮/研)丹砂(研各/一分)羚羊角(鎊/)犀角(鎊/)黄¶
　　連(去鬚/㣲炒)青箱子　升麻　具齒(煅研各/半兩)桃仁(湯浸/去皮)¶
<pb:KR3e0067_WYG_142-54a>¶
　　(尖雙仁炒/研三分)¶
　右搗研為㪚再同研勻毎服二錢以食後煎麥仁粥¶
　　飲調服又以綿褁半棗大内下部中良久去之¶
苦參湯　治傷寒後䘌瘡¶
　　苦參(一/兩)槐白皮(剉二/兩)熊膽(半兩/研)¶
　右除熊膽外麄搗篩毎服五錢水一盞半煎至八分¶
　　去滓入熊膽末半錢攪勻空心温服下部有瘡者¶
　　更灌下部¶
<pb:KR3e0067_WYG_142-54b>¶
桃皮湯　治傷寒後䘌蟲食下部¶
　　桃皮(剉/)槐子　榧實(各一/兩)石榴根(剉半/兩)¶
　右麄搗篩毎服五錢水一盞半&KR0037;三枚擘破同煎至¶
　　八分去滓食前温服¶
犀角湯　治傷寒後唇口生瘡心中懊憹蟲食下部時¶
　或下痢¶
　　犀角(鎊/)龍骨(各一/兩)木香(三/分)阿膠(炙令燥/一兩)升麻(半/兩)桃¶
　　仁(湯浸去皮尖/雙仁炒一兩)¶
<pb:KR3e0067_WYG_142-55a>¶
　右麄搗篩毎服三錢水一盞煎至六分去滓温服晚¶
　　再服¶
治傷寒天行下部䘌瘡¶
　　烏梅(去核搗/爛半兩)獨頭蒜(一頭/搗爛)屋塵(三/合)¶
　右一處入苦酒一升和勻於銅器中煎候可丸丸如¶
　　&KR0037;核大内下部中若病人齒齗無色舌上白者或¶
　　喜眠憒憒不知痛痒處或下痢宜急療下部不曉¶
　　此者但攻其上不以為意下部生瘡蟲食其肛門¶
<pb:KR3e0067_WYG_142-55b>¶
　　爛見五臓死也療之方(出肘/後方)¶
　右用燒馬蹄作灰細末猪膏和塗綿以導下部日數¶
　　度瘥¶
桃仁苦酒湯(出肘/後方)治症同前¶
　　桃仁(五十枚去皮/尖及雙仁)苦酒(二/升)鹽(一/合)¶
　右煑取六合去滓盡服之¶
龍骨湯(出肘/後方)治傷寒已七八日至十餘日煩渇熱盛而¶
　三焦有瘡䘌者多下或張口吐舌呵吁日爛口鼻生¶
<pb:KR3e0067_WYG_142-56a>¶
　瘡吟語不識人宜服此方除熱毒止痢神方¶
　右以龍骨半斤碎以水一斗煑取四升沈之井底令¶
　　冷服五合餘漸漸進之恣意取飲尤宜老少無味¶
　　殆如飲水¶
懊憹散(出聖/恵方)治傷寒心中懊憹下痢穀道中爛傷當服¶
　懊憹散以䘌藥内穀道中¶
　　雚蘆(十分聖濟/方用二兩)乾漆(二分聖濟方搗碎/炒令烟出半兩)萹蓄(二分/聖濟)¶
　　(方乾者/用半兩)¶
<pb:KR3e0067_WYG_142-56b>¶
　右各異搗篩粉粥飲服一錢先食日再服聖濟方治¶
　　傷寒心中悶下痢下部生䘌瘡爛傷毎服二錢粥¶
　　飲調下食前服¶
療傷寒兼䘌瘡其候口唇皆生瘡唾血唇内有瘡如粟¶
　者則心中懊憹痛如此則此蟲在上乃食五臓若下¶
　唇内生瘡其人喜眠者此蟲在下食下部方(出肘/後方)¶
　右取鷄子一枚扣頭出白與漆一合熟和令調如漆¶
　　還内殻中仰吞之食頃或半日或下蟲或吐蟲劇¶
<pb:KR3e0067_WYG_142-57a>¶
　　者再服乃盡熱除病愈凡得熱病腹内熱食少三¶
　　蟲行作求食食人五臓及下部人不能知可服此¶
　　藥不爾䘌蟲殺人¶
有病䘌下不止者(出肘/後方)¶
　　烏頭(二/兩)女萎　雲實(各一/兩)桂(二/分)¶
　右蜜丸如梧桐子大水服五丸一日三服¶
一方(出肘/後方)治下部卒痛如鳥啄¶
　　赤小豆　大豆(各一/升)¶
<pb:KR3e0067_WYG_142-57b>¶
　右合搗兩囊貯蒸之令熟更互坐即愈¶
療䘌蟲食下部方¶
　右以泥作甖以竹筒如指所横穿甖肚筒一頭内下¶
　　孔中内如鷄子艾燒之就甖口吹之常令艾燒强¶
　　人可益艾甚良¶
一方　治病人齒無色舌上白或喜睡不知痛痒處或¶
　下利者急治下部不曉此者但攻其上不以為意下¶
　部生蟲食其肉爛見五臓便死¶
<pb:KR3e0067_WYG_142-58a>¶
　右用艾葉於管中熏下部令烟入更入少許¶
　¶
　¶
　¶
　¶
　¶
　¶
　¶
<pb:KR3e0067_WYG_142-58b>¶
　¶
　¶
　¶
　¶
　¶
　¶
　¶
　普濟方卷一百四十三¶
