# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.740008
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百五十二
<pb:KR3e0067_WYG_252-1a>¶
欽定四庫全書¶
　普濟方卷二百五十二　明　周王朱橚　撰¶
　　諸毒門¶
　　　解金銀銅鐡石毒(附論/)¶
夫金受五方精氣各有毒性不可謂之有利無害也服¶
之適冝足以瘳疾服之非冝徒傷正氣當隨所畏惡以¶
治之服石法亦若是○又云人皆以服石為佳殊不知¶
惡瘡疥瘟疫瘧疾年年常患寝食不安皆由於是非止¶
<pb:KR3e0067_WYG_252-1b>¶
己身不康生子亦難育也所以服石之人終須受害要不可¶
輕服五石也人年三十以上可服石藥若素肥充亦勿¶
妄服四十以上必湏之五十以上三年可服一劑六十¶
以上二年可服一劑七十以上一年可服一劑○又云¶
人年已上五十精華消歇服石猶得其力六十以上轉¶
惡服石難得力所以常湏服石令人手足温煖骨體充¶
實雖生冷舉措輕便復耐寒暑不著諸病是以大須服¶
之凡石熱熟煉用之凡石之發當必惡寒頭痛心悶發¶
<pb:KR3e0067_WYG_252-2a>¶
作有時状如瘟瘧但有此兆無過取冷水淋之得寒乃¶
定止一切冷食惟酒須温¶
　　　方¶
薺苨湯　療石毒卒發者慄慄如寒或欲食或不食若¶
　服紫石英發毒者亦寒悶惛喜卧起止無氣力或寒¶
　是腑臟氣不和所生療之¶
　　薺苨(四/兩)甘草(炙/)藍子(各一/兩)茯苓　黄芩(各二/兩)蔓青¶
　　子(一/升)人參(一/兩)芍藥(一兩/)¶
<pb:KR3e0067_WYG_252-2b>¶
　右㕮咀以水一斗煮蔓青子八升去滓子放藥煎取¶
　三升去滓分三服日三服若虛弱加人參一兩若氣¶
　上加茯苓薺苨一兩甚良¶
治銀毒方¶
　　黄連(去/鬚)甘草(生剉各/一兩)¶
　右麄搗篩以水三盞煎取二盞去滓復飲之¶
解金銀毒方(出千/金方)¶
　用水銀服數兩即出若毒少者一兩亦可扶坐與吞¶
<pb:KR3e0067_WYG_252-3a>¶
　令入腹中即活一方以鷄汁及屎白燒猪脂和水¶
　淋鷄屎汁煮蔥白汁鴨血及屎汁並能治之一方加人¶
　參汁臘月猪脂為九如豇豆大三丸並解之單用鴨¶
　屎汁治銅鐡毒及金毒¶
治腹中有鐡方¶
　用白折炭刮去末井花水服三錢不效再服¶
解服石藥中毒(出千金方方見/解金銀石毒類)¶
解金毒方(出聖/惠方)¶
<pb:KR3e0067_WYG_252-3b>¶
　用鴨血一盞毎服半盞和鷄子清調下未效再服¶
解銀毒方¶
　用石亭脂一兩為末煎甘草湯調下二錢毎日三服效¶
治鐡毒方(出聖/惠方)¶
　用磁石火煆醋淬二七遍一兩細搗研為粉醋煮麫¶
　糊丸如梧桐子大毎服三十丸水吞下未瘥更服¶
治丹砂毒方¶
　用塩五錢以冷水攪勻令澄旋旋服之¶
<pb:KR3e0067_WYG_252-4a>¶
治百種乳毒方¶
　用紫石英一兩為末毎服一錢以温水調下連三服¶
治硫黄毒方¶
　用細辛去苖葉一兩搗羅為散毎服一錢煮猪肉白¶
　湯調下冷服一方用白野鴿肉服之並解¶
治硝石毒方¶
　用女苑一兩粗搗篩毎服二錢以水一盞煎七分温¶
　服不拘時候¶
<pb:KR3e0067_WYG_252-4b>¶
治陽起石毒方¶
　用菟絲子一兩不用酒浸搗羅為細末毎服一錢以¶
　水調下三服立瘥¶
治雄黄毒方(出千/金方)¶
　用防己一兩為細末毎服二錢以温水調下連進三¶
　服一方取汁解之並瘥¶
治礬石毒方(出千/金方)¶
　用白鵝膏不拘多少研細服一匙大豆汁調下一方¶
<pb:KR3e0067_WYG_252-5a>¶
　單用大豆汁服之亦佳¶
黑鉛酒　治中金石藥毒¶
　用黑鉛一斤浄鍋鎔作汁投酒一升如此十数廽候¶
　酒至半升去鉛頓服之效一方用井水磨下解砒毒¶
解丹毒方¶
　用地漿服之最妙¶
壓丹石毒及解諸毒方¶
　用生大豆煮汁服之甚良¶
<pb:KR3e0067_WYG_252-5b>¶
又方　壓丹石去煩熱利小便止渇小兒熱痜¶
　取葛根浸搗汁飲之良¶
治服金石方¶
　取括根苦酒中熬燥搗篩仍以苦酒和塗紙上攤貼¶
　用之良妙¶
五加皮湯　治服諸藥石後或熱噤多向冷地上卧又¶
　不食熱麫酒等物¶
　用五加皮二兩以水四升煮取二升半候石發之時¶
<pb:KR3e0067_WYG_252-6a>¶
　便服未定更服¶
治硫黄忽發氣弱¶
　用羊血服一合效¶
單葱白湯藥　療石毒沉體中數年或便發冝服之¶
　葱白一升水五升煮一半去滓服未效再服三劑止¶
治丹石熱發¶
　用菰根和鯽魚作羮食之三兩頓即瘥¶
療熱酒壓丹石¶
<pb:KR3e0067_WYG_252-6b>¶
　用田螺汁飲之不可常服解砒毒¶
治食金欲死方¶
　用鷄糞半升水一升淋汁灌之如人行三二里再灌¶
馬通散　治石毒¶
　　赤馬糞(不拘多少水/浸三日淘洗)¶
　右以砂鍋子煆存性入麝少許毎服一錢温酒調下¶
治中金藥毒方亦解衆毒止㵼洩及邪熱¶
　取金蛇四寸炙令黄煮汁飲頻服之以瘥為度¶
<pb:KR3e0067_WYG_252-7a>¶
治一切藥毒并蠱并解金石毒¶
　用石蟹熟水磨服¶
治硫黄毒¶
　煎餘甘子汁飲之以預其毒也¶
治硫黄毒¶
　以黑錫煎湯解之忌食宿冷猪肉¶
解金銀藥毒¶
　用黄龍眼以水研取半合空心少少服二十餘日瘥¶
<pb:KR3e0067_WYG_252-7b>¶
治硫黄發徧身熱¶
　以大麻油二合煎熱放温以銅匙抄少許啜之日三¶
　五服效¶
治服硫黄發動¶
　以猪肉鴨羮及餘甘子湯並解之¶
食丹藥毒¶
　用嬰栗子研去滓煎取腐入薑蜜和合萱草研汁服¶
　四物湯香蘇散各一貼和煎藥解金鉛粉調地漿飲¶
<pb:KR3e0067_WYG_252-8a>¶
　之亦解淡竹葉濃煎服猪浮肋骨煎汁及研瓜蒌根¶
　飲可解藍汁猪血菉豆以上並解之¶
服丹石毒¶
　　薄荷　黄芩(各五/錢)芒硝(二錢/)¶
　用蜜調嚼或傅¶
又方¶
　用東引柳枝心甘松或加丁香木香為末可服可噙¶
解紫石英毒¶
<pb:KR3e0067_WYG_252-8b>¶
　以破麻鞋底水煮汁服之¶
犀角飲方　解丹石藥毒¶
　　犀角(鎊/)知母　防風(去蘆/頭)甘草(四味各/五錢)山梔子¶
　　杏仁(去皮/尖)蔓荆子　地骨皮　白茯苓(去皮五味/各一兩)¶
　　黄芩(一兩/五錢)柴胡(去苗/二錢)¶
　右件㕮咀毎服五錢水一盞煎至七分去滓温服¶
　　　解諸飲食中毒(附論/)¶
夫五糓五菜五畜五果以至藥石皆能飬性益夀延年¶
<pb:KR3e0067_WYG_252-9a>¶
却老瘳疾蠲邪然有損益有利害不可不察飲食之間¶
不可不慎哉○又云物性味有相須相得相畏相惡相¶
得則良相須則用相畏則制其毒相惡則置而不用然¶
則飲食有毒冝有解散除治之法也○又云嶺南俚人¶
毒藥皆因食得之即覺漸不能食或五心中滿脹并背¶
急悶似瘴㣲覺即取一片銀方寸餘含之一宿其銀變¶
色即是著毒藥也銀色青是蠱藥若黄是菌藥不可不¶
辨也○夫人一旦由飲食忽忽困悶少時轉甚乃至死¶
<pb:KR3e0067_WYG_252-9b>¶
者名為飲食中毒言人假以毒物投於食裏而殺人但¶
頰内或懸癰内初如酸棗漸長大是中毒藥也急治則¶
瘥不治則毒入腹藏則死脉浮滑無陽㣲細不可知者¶
中毒也凡飲食有毒者傾於地下濆起者皆殺人也○¶
凡飲食雜味有相害相得則益體害則成病以此治疾¶
則皆難療所以病有不受藥療必至於死也今畧䟽其¶
不可嘶物不須各題病名相知者善加慎之¶
　　　方¶
<pb:KR3e0067_WYG_252-10a>¶
解麫毒¶
　以蘿菔啖之昔有婆羅僧東來見食麥麫者云此熱¶
　何以食之又見食中有蘿菔云賴有此以解性自此¶
　相傳食麫必啖蘆菔¶
解毒丸　解一切飲食毒及諸藥毒并療縊死磕死¶
　湯盪火燒氣色已絶但心頭熱者皆可治¶
　　五倍子(三/兩)大㦸(一/兩)山茨菰(五/錢)板藍根(五/錢)續隨子(去/皮)¶
　　(一/兩)麝香(一錢/别研)¶
<pb:KR3e0067_WYG_252-10b>¶
　右件為細末研勻水煮糯米和丸毎一兩作一十丸¶
　隂乾用鷄鴨血為衣候經宿布袋掛當風酒下一丸¶
治欝食中毒¶
　取豆汁解之¶
治誤中&KR3735;魚毒者¶
　以黄耆吳藍煎湯服之此鱉之屬頭足不縮者是¶
解飲食中毒及魚肉菜等毒(出千/金方)¶
　　苦參(一兩/五錢)醇酒(二升一法/用苦酒)¶
<pb:KR3e0067_WYG_252-11a>¶
　同煎一升去滓令温飲之得吐即愈或取甘汁藍汁¶
　犀角汁飲之亦佳¶
解一切食毒及飲酒不知中何毒卒急無藥可解(出聖/惠方)¶
　　甘草(生/)薺苨(各二/兩)¶
　右以細剉以水五盞同煎取二盞停冷去滓分三服¶
　一方解一切藥毒加蜜少許同煎服之¶
解俚人一切毒飲方¶
　　生薑　甘草(炙各/一兩)¶
<pb:KR3e0067_WYG_252-11b>¶
　右各拍碎以水三盞煎取一盞半平旦空肚服分二¶
　服訖然後以别方治之¶
又方(出肘/後方)¶
　　常山(四/兩)白塩(二錢/)¶
　右以水一斗浸之一宿以月盡之日五更用土釡¶
　中煎之勿令奴婢鷄犬見煎取二升於平旦¶
　分三服服少時即吐以銅盆盛之㸔色青以杖舉得¶
　五尺不斷者即是病吐盡候一日二日後更進一劑¶
<pb:KR3e0067_WYG_252-12a>¶
　乃良席辨曽飲酒得病月餘始覺首領梁墳將土常¶
　山與之呼為一百頭牛藥服即瘥後二十日慎毒物¶
　惟煮粥食之前後活凡九人¶
治食百物中毒(出千/金方)¶
　掘厠傍地深一尺以水滿坑中取厠籌七枚燒令烟盡¶
　以投坑中乃取水汁飲四五升即愈急者不可得但¶
　掘地著水即取飲之服生韭汁数升含貝母子一枚¶
　湏臾吐食物瘥¶
<pb:KR3e0067_WYG_252-12b>¶
治食索粉片積方(出經驗/良方)¶
　用紫蘇濃煎汁加杏泥服即散¶
治中豆腐毒方(出經驗/良方)¶
　用蘿蔔煎湯如非時無蘿蔔用子煎湯亦可人有好¶
　食豆腐因中其毒醫治不效後更醫醫治中途適見¶
　做豆腐之家夫婦相争因問云今早做豆腐妻誤將¶
　蘿蔔湯置豆腐鍋中今豆腐不成盖豆腐畏蘿蔔也¶
　醫得其說至病家凡用湯俱使以蘿蔔煎湯或調或¶
<pb:KR3e0067_WYG_252-13a>¶
　嚥病者遂愈¶
治粽糍為積方(出經驗/良方)¶
　用麯末加少木香末塩湯調服口有酒香食積去矣¶
　大治酒疾甚妙¶
治酒麫腫方¶
　用參苓平胃散加白藥煎傷麫湯下酒亦然¶
辨飲食毒法¶
　凡飲食傾澆於地上湧起者不可食食之皆殺人¶
<pb:KR3e0067_WYG_252-13b>¶
治新中雜食瘀食不消心腹堅者(出金/匱方)¶
　用白塩二兩以水二大盞半分三服連併服取吐為效¶
黄龍湯(出千/金方)耑治因食中毒¶
　取竈底當釜直下掘取赤土搗羅為末以冷水隨多¶
　少服之或犀角水磨取汁飲大效亦治六畜肉毒驗¶
又方¶
　右急取赤馬溺不拘多少毎服飲一二盞¶
又方¶
<pb:KR3e0067_WYG_252-14a>¶
　取桑上蕈破作叚著釜中以水五升取二升漉出澄¶
　清以火冄煎沸經宿不食來晨空服三合則吐食瘕¶
　毎日服三合瘥羸者减服之¶
貝齒散　治食諸餅臛百物中毒及射㒺在肉中毒(方/見)¶
(中藥/毒類)¶
解俚人一切毒飲(出肘/後方)¶
　用都淋藤十二兩以水一升酒二升煎取二升分三¶
　服如人行十里進一服盡三服訖其藥毒遂大小便¶
<pb:KR3e0067_WYG_252-14b>¶
　出十日慎喫壅毒諸食不瘥更服以瘥為度又方療¶
　諸毒用此藤二兩長三寸并剉酒三升合安罌中宻¶
　封以糠火燒四邉至三四時取出温服良長令有酒¶
　色亦無所忌一方治初中俚人毒藥未得此藥即用¶
　黄藤十兩以水煮取二升分為三服藥毒内消¶
解鷄子毒方(出千/金方)¶
　用淳酒解之¶
椒桂方(出金/匱方)治蜀椒毒誤食欲死或下白沫身體冷¶
<pb:KR3e0067_WYG_252-15a>¶
　右用以急煎桂汁服之多飲冷水一二升忽食欲吐¶
　漿煎濃㪷汁服之或食蒜或飲地漿亦可慎不可熱¶
　飲殺人中椒毒者含蒜及薺苨瘥¶
治消熱麫毒¶
　用枸把葉及根皮細剉麫拌煮熟吞之良¶
犀角散(出肘/後方)耑治人以雉肉作餅臛因食皆吐下¶
　以犀角為末服方寸一方治服諸藥過劑心中悶亂¶
　燒灰水服¶
<pb:KR3e0067_WYG_252-15b>¶
治食飲損者方¶
　右以葱㪷湯加當歸一兩煎之去滓分服即瘥若不¶
　見效即服蘆根湯¶
治有人夜間飲水誤吞水蛭入腹中經月累日必生小¶
　蛭能食人肝血腹痛不可忍面目黄痩全不進食不¶
　早治能令人死(出危/氏方)¶
　用田中乾泥一塊小死魚三四箇將猪膏鎔油攪勻¶
　用巴豆十粒去殻膜拌入泥内研爛為丸如菉豆大¶
<pb:KR3e0067_WYG_252-16a>¶
　用田中冷水吞下十丸小兒只用三丸湏臾大小水¶
　蛭一時皆㵼出却以局方四物湯加黄芪煎服生血¶
　補理¶
飲食毒　心煩悶者¶
　以苦参煮汁飲之吐出即愈¶
　　　解食牛馬猪羊犬鷄鴨魚蟹中毒(附論/)¶
夫禽獸品類有根性本毒者有無毒而食毒物者有雜¶
相畏相惡相因成者人不慎而食之致傷臟腑之和亂¶
<pb:KR3e0067_WYG_252-16b>¶
腸胃之氣或輕或重各隨其毒而為害　凡六畜者謂¶
牛馬猪羊鷄狗也此等本無毒不害人其自死及着疫¶
者則有毒人食之中此毒者則令人心神煩悶而吐利¶
無度是也○凡六毒五臟著草自動揺及得醋醎不變¶
色又墮不汚又與犬犬不肯食者皆有毒殺人○凡牛¶
肉有毒者由毒蛇在草中牛食草因誤噉蛇則死亦有¶
蛇吐毒著於草上牛食其草亦死此牛肉則有大毒又¶
因瘦病而死者亦有毒食之則令人心悶身體痺甚者¶
<pb:KR3e0067_WYG_252-17a>¶
乃吐逆下痢腹痛不可忍因此而致死者非一也○凡¶
駿馬肉及馬鞍之下肉皆有毒不可食之食之則殺人¶
其有常馬肉則無毒或因疫死食之則有毒中於人也¶
○凡猪無毒其間野放或食雜物而遇死此則肉有毒¶
人食之則毒入臟腑故令人吐痢困悶不安也○凡狗¶
肉性甚燥熱不可多食其疫死及猘死者皆有毒食之¶
難消故令人腹脹心煩急躁悶亂也○凡鴨肉本無毒¶
不能損人偶食之觸令不消因結積聚成腹内之病也¶
<pb:KR3e0067_WYG_252-17b>¶
○凡禽獸自死者肝皆有毒不可食徃徃傷人其疫死¶
者彌甚被其毒也者多涸痢嘔吐而悶不安也○凡猪¶
肉脯若放在茅草屋雨漏則有大毒人食乃成暴癥不¶
可治亦有始食下即殺人也凡猪肉脯炙之不動得水¶
則動故不可食凡脯肉及熟肉皆不可深宻收藏令氣¶
不泄食之殺人也○凡射罔獵人多用㒺藥塗箭頭以¶
射蟲鹿傷皮則死以其有毒故也人獲此肉除中箭去¶
毒處肉不食餘可食若誤食肉則被毒致死其有不死¶
<pb:KR3e0067_WYG_252-18a>¶
者所食肉處去毒箭較逺毒氣不深其毒則輕雖不死¶
令人困悶身體痺不安并吐痢者是其候也其㒺藥者¶
以生鳥頭汁煎之是也○凡欝肉者謂諸生肉及熟肉¶
内器中宻閉其氣壅積不泄則為欝肉有毒不幸而食¶
之乃殺人其輕者亦悶亂不安也○凡可食之肉不甚¶
有毒自死者多因疫氣所斃則有毒若食此肉便令人¶
悶亂吐痢無度是中毒也○凡食諸魚中毒者皆由魚¶
在水中食毒蟲惡草則有毒人食之不能消化即令悶¶
<pb:KR3e0067_WYG_252-18b>¶
亂不安也○凡蟹食水蒗水蒗有大毒故蟹亦有毒若¶
中其毒則煩亂欲死如經霜已後遇毒即不能殺害人¶
未被霜蟹煮之則多有中毒故令人悶亂精神不安也¶
　　　方¶
獺肝丸(出聖/惠方)耑治食魚鱠不消生瘕常欲須鱠者方¶
　　獺骨肝肺　乾胡　大黄(各八/分)蘆根　鸛骨(各七/分)¶
　　桔梗(五/分)乾薑　桂心(各四/分)斑猫(二十/枚炙)¶
　右為末蜜丸酒服十丸至十五丸即消¶
<pb:KR3e0067_WYG_252-19a>¶
五蠱黄丸(一名萬病丸/出千金方)耑治食蟹中毒煩亂欲死者服¶
　得吐下皆瘥¶
　　雄黄(一兩以水從旦至/夜煎之取出别研)莾草(取葉水煎洗/曝乾一兩)蜈蚣(一/條)¶
　　(去頭足/炙研細)巴豆(二十枚去皮/心炒研勻)鬼臼(一兩/)¶
　右搗羅三味為末别研巴豆雄黄和勻煉蜜為丸如¶
　小豆大瓷器中盛毎服三丸至五丸米飲下一方治¶
　諸蟲亦依此方¶
治食諸肉中毒方(出聖/惠方)耑治遇冷不消成䖝癥¶
<pb:KR3e0067_WYG_252-19b>¶
　　大黄(炒一/兩)朴硝(研一/兩)杏仁(打破和/皮一兩)¶
　右為粗末毎服三錢以水一盞煎至七分服¶
橘薑丸(出十便/良方)耑治食魚中毒¶
　　陳橘皮(湯浸去白/焙為末)生薑(去皮切碎/搗甚爛)豆䜴(為末一方/有冬𤓰汁)¶
　右各等分同和桐子大毎服二十丸茶清下三服吐¶
　出神效¶
三聖飲　治蟹腹中有毒食之或將死急治之¶
　　大黄汁　紫草汁　冬𤓰汁¶
<pb:KR3e0067_WYG_252-20a>¶
　右取汁共一大盞飲之立效¶
治食蟹中毒方(出聖/惠方)¶
　　生藕汁　蒜汁　冬𤓰汁¶
　右各取汁自各飲之或一汁已解别汁不用飲一方¶
　專用紫蘇汁飲之蘇子汁亦可一方專用冬𤓰汁服¶
　二升¶
治食馬肉血洞下欲死方(出聖/惠方)¶
　　䜴(二百/粒)杏仁(二十/枚)¶
<pb:KR3e0067_WYG_252-20b>¶
　右㕮咀蒸五升米飲下熟搗之冄服令盡又用甘豆¶
　湯冷飲能解諸毒又方煮蘆根汁飲之良¶
厚朴飲(出聖/惠方)耑治食魚鱠及生肉在胸膈中不化吐不¶
　出便成癥瘕¶
　　厚朴(三/兩)大黄(二/兩)¶
　右㕮咀以水二升煮取一升盡服立消人强者大黄¶
　用酒三升取二升冄服¶
治食魚鱠不消　及食諸魚中毒方¶
<pb:KR3e0067_WYG_252-21a>¶
　　大黄(二兩/切)朴硝(二兩/)¶
　右以酒二升煮取一升頓服之中景方橘皮一兩肘¶
　後方云食猪過冷不消必成癥&KR1742;一方無橘皮一方¶
　煎生薑汁服¶
治食六畜肉中毒方(出聖/惠方)¶
　右取六畜乾屎為末水服佳一方專肉毒以大糞服¶
　之良¶
又方(出聖/惠方)¶
<pb:KR3e0067_WYG_252-21b>¶
　燒小豆一升為末服三方寸甚良一方服灶底黄土¶
　方寸¶
治食生肉中毒方¶
　掘地深三尺取下土三升以水五升煮土五六沸取¶
　上浮清者飲一升立愈¶
治食野菜馬肝肉諸脯肉毒方(出聖/惠方)¶
　取頭垢如棗核大水吞之神驗一方燒狗屎灰水和¶
　絞取汁¶
<pb:KR3e0067_WYG_252-22a>¶
又方(出聖/惠方)¶
　燒猪骨為末水服方寸毎日三服一方燒笠子末服¶
　方寸亦瘥¶
治食百獸肝中毒(出千/金方)大凡食物自不可輕食自死者¶
　諸心皆勿食¶
　猪脂一斤頓服佳亦治陳肉毒¶
治生食馬肝毒殺人方(出聖/惠方)¶
　取牝䑕屎二七枚兩頭尖者是以水研飲之不瘥更¶
<pb:KR3e0067_WYG_252-22b>¶
　作一方用雄䑕屎即瘥¶
治食猪肉毒方(出聖/惠方)¶
　右燒猪屎為末服方寸以犬屎亦佳¶
治食魚中毒方(出聖/惠方)¶
　以水煮橘皮停極冷飲之立驗一方用大小黒豆取¶
　汁服之或用朴硝汁服之並瘥一方大黄汁亦解¶
治食魚中毒面腫煩亂以及鱸魚中毒欲死者并食鯸¶
　鮧魚中毒¶
<pb:KR3e0067_WYG_252-23a>¶
　剉蘆根舂取汁多飲一方治蟹毒取蘆葦茸汁飲之¶
　愈一方治食馬肉中毒飲蘆根汁亦可兼作湯浴之¶
　尤妙(出千/金方)¶
治食魚鱠不消　及食諸魚中毒不療必成癥瘕(出聖/惠方)¶
　舂馬鞭草飲汁一升即消生薑亦良薑葉汁一升亦¶
　消又可服吐藥吐之¶
又方(出聖/惠方)¶
　取鮐魚皮燒灰水服無完皮壊刀装取之一名鮫魚¶
<pb:KR3e0067_WYG_252-23b>¶
　皮或魚皮亦可大治食鯸鮧魚毒欲死者甚驗一方¶
　魚皮燒灰水服¶
又方(出千/金方)¶
　取魚鱗燒灰水服方寸食諸鮑魚中毒亦用之¶
治食鵝鴨肉成病胸滿面赤不下食者方(出千金/聖惠方)¶
　以秫米泔服之良一方糯米煮服一中盞¶
治食狗肉不消心中堅或腹脹口乾大渇心急發熱狂¶
　言妄語或洞下方(出聖/惠方)¶
<pb:KR3e0067_WYG_252-24a>¶
　用杏仁一升去皮研以沸湯三升和絞取汁三服狗¶
　肉完片皆出即浄良驗¶
治食牛肉中毒方(出聖/惠方)¶
　以狼牙燒灰水服方寸良又云猪牙亦可一方以甘¶
　草煮汁飲之並瘥一方以猪脂煉為油服之亦妙¶
治食六畜肝中毒方(出十便/良方)大凡物肝臟不可輕噉自¶
　死者彌勿食之¶
　用䜴一兩以水浸絞取汁旋服亦治食躁¶
<pb:KR3e0067_WYG_252-24b>¶
誤食諸毒方(方見治六/畜肉毒類)¶
治鳥獸中毒箭其肉有毒解之方(出肘/後方)¶
　用藍青三握細切搗取汁毎服一盞飲之肘後方加¶
　大豆汁塩汁服之解¶
治食魚中毒方¶
　用冬瓜一枚小者洗净搗絞汁一大盞旋旋飲之效¶
　或甜𤓰取絞汁飲之亦得亦治食蟹中毒¶
解河䐁毒方(出徳/生堂)¶
<pb:KR3e0067_WYG_252-25a>¶
　　五倍子　白礬¶
　右等分為細末水調灌之¶
又方(出百一/選方)¶
　以槐花腦子為細末水調灌之¶
治食蟹反惡方(出徳/生堂)¶
　昔一人食大蟹數枚誤食紅柿至夜大吐繼以血昏¶
　不醒人事同邸有知其故者憂之以木香作餅子斡¶
　開病人口遂調藥灌下神效以木香嚼尤妙¶
<pb:KR3e0067_WYG_252-25b>¶
治食噉蛇牛肉殺人大凡髮向後順者是也食之欲死¶
(出聖/惠方)¶
　飲人乳汁一升立愈右以泔洗頭飲一升愈又牛肚¶
　細切以水二升煮取一升煖飲之大汗出者愈¶
治食鯽魚不得食沙糖令人成疳丹石熱毒發¶
　取艾首和鯽魚作羮食一兩頓即愈¶
治食自死鳥獸肝中毒(出聖/惠方)¶
　取故頭巾垢一錢以熱湯中烊服之亦治卒心痛以¶
<pb:KR3e0067_WYG_252-26a>¶
　沸湯取汁飲之頭巾即髻帛也又方飲豉数升良¶
治食牛馬肉及肝中毒¶
　先剉頭髪令寸長拌和土作溏泥二升合和飲之須¶
　臾髪皆貫所食肝出¶
治食牛羊肉中毒(出肘後方方見/六畜肉毒類)¶
治食猪肉馬肝漏脯中毒(出傳信/適用方)¶
　用大蒜燒末服或猪脂清調下方可或單用生蒜汁¶
　服之亦瘥¶
<pb:KR3e0067_WYG_252-26b>¶
治食狗肉不消心下堅或腹脹口乾或發熱暈亂(出肘/後方)¶
　以煮蘆根飲之¶
治中鱉蝦䗫毒方及治六畜鳥獸肝中毒¶
　取生豉一大合新汲水半碗浸令豉水濃頓服之即¶
　瘥此三味令人小便秘臍下痛有一士人嘗云此三¶
　味大小皆可殺人中之令人小便秘臍下痛至死者¶
又方¶
　取五味生為末一二錢井水調下¶
<pb:KR3e0067_WYG_252-27a>¶
治食自死六畜諸肉中毒¶
　搗黄藥末以水和方寸服未覺再服瘥一方用犀角¶
　屑水調服之¶
治食黍米中藏乾脯中毒方(出金/匱方)¶
　濃煮大豆汁飲数升即解亦治狸肉漏脯等毒¶
治鯉魚毒方¶
　用菓樹蔔樹葉刺蠣灰醋糟搗細用火焙熱盫之¶
食河豚毒(出本/草)¶
<pb:KR3e0067_WYG_252-27b>¶
　以蘆根并橄㰖解之¶
治食生肝中毒(出聖/惠方)¶
　用附子一枚炮製去皮劑為末温水服一錢日三服¶
　薑湯下亦可¶
治漏脯毒并及諸食欝肉方(出聖/惠方)¶
　用搗韮汁服之良大豆汁亦得一方治食百物中毒¶
　單用韮汁数升服之¶
治欝濕脯毒及生肉熟肉皆不用深藏宻盖不泄氣殺¶
<pb:KR3e0067_WYG_252-28a>¶
　人又肉汁在器宻盖氣不泄者亦殺人張文中云肉¶
　閉宻器中經宿者為静(出千/金方)¶
　以燒狗屎為末水服方寸以酒服尤佳毎服人乳汁¶
　亦良飲生韮汁三升亦得¶
治脯在黍米中毒方(出聖/惠方)¶
　用麺一兩塩二撮以水一升煮服之良¶
治食鬰肉漏脯毒方(出肘/後方)¶
　以焼人屎灰酒服之方寸¶
<pb:KR3e0067_WYG_252-28b>¶
治食生脯過多筋痛悶絶¶
　煮細漿水粥以少鷹糞末攪和服三五合鷄屎亦可¶
治河豚毒等諸毒¶
　來安縣主簿李紘云度白塔寨丁未春有二卒一候¶
　兵同食河豚既醉燒子併食之遂皆中毒人急以告¶
　廵檢二卒以困殆倉卒無藥因令取麻油獨以麻油¶
　灌候兵者既多大吐毒物盡出腹間頓寛以此無恙¶
治中河豚等諸毒¶
<pb:KR3e0067_WYG_252-29a>¶
　用槐花不拘多少為細末如中諸毒毎服三錢用河¶
　水調下井水亦得若能未食前先服尤妙¶
六畜自死¶
　皆是遭疫有毒食之致洞下亦致堅積冝以利丸下¶
觧毒¶
　右急用濃煮香蘇飲汁一升¶
中猪肉毒¶
　用壁土用水煎一錢服之又燒白扁豆末黄蘖末並¶
<pb:KR3e0067_WYG_252-29b>¶
　解¶
中禽魚毒食鴆鳥毒¶
　生扁豆末温水下又葛粉末調下又生螺肉並解食¶
　鮜毒生苦蕒嚼及擂水飲¶
治河豚魚毒¶
　用白礬末湯㸃服河豚能殺人服此毒自消累用效¶
治食班魚子毒方　治誤食班魚子吐不止者¶
　用取魚尾草研汁服少許立止魚尾草又名樚木根¶
<pb:KR3e0067_WYG_252-30a>¶
　形似黄荆八月間開紫花成穗葉似水楊無大樹經¶
　冬不凋漁人以藥魚¶
中山鷄鷓鴣毒方¶
　南唐相馮延已苦腦中痛累日不减太醫令吳延紹¶
　宻詰㕑人曰相公平日嗜何物對曰多食山鷄鷓鴣¶
　延紹曰吾得之矣投以甘豆湯而愈盖山鷄鷓鴣皆¶
　常食烏頭半夏故以此解毒¶
勝金散¶
<pb:KR3e0067_WYG_252-30b>¶
　　槐花　染坯¶
　右等分生為細末毎服一錢汲井水調下常熟一家¶
　専貨此藥毎服百金藉之稍温錢倅叔儀家傳得之¶
又方　解鰻毒¶
　櫸樹皮或櫳木子或荅菜或冬青葉皆酒浸服¶
又方　解鱔毒¶
　灰汁洗鐡漿菜等皆可服¶
又方　解服毒¶
<pb:KR3e0067_WYG_252-31a>¶
　以麻油炒砂焦熱帛裹縛熨之¶
又方　解蟹毒¶
　未破者醋炒石灰縛傅已破水調酒糟皆效¶
服天門冬食鯉魚中毒¶
　以浮萍解之¶
解食牛馬肉毒腹痛吐痢不止者(出本/草)¶
　以麻鞋底水煮汁服之¶
解馬肝牛肉毒(出本/草)¶
<pb:KR3e0067_WYG_252-31b>¶
　以人乳汁合豉濃汁服之神效¶
治食魚膾腹中脹滿成瘕痛悶飲食不下日漸瘦(出本/草)¶
　取水中石子数十枚火燒赤投五升水中各七遍取¶
　熱飲之如此三五度當利出瘕也¶
中魚毒方　虞侍郎蘇州人平生善食鱠中年病堅腹¶
　難側身毎發疼痛幾死累治不效一善醫切脉曰侍¶
　即右關脉伏為積聚生冷之積成瘕在腹則痛不可¶
　忍取藥令用橄㰖汁吞丸子藥数粒晚下痢一盆許¶
<pb:KR3e0067_WYG_252-32a>¶
　皆鱠縷前一半皆成魚矣從此遂安¶
治人食著諸毒肉吐血不止痿悴者(出本/草)¶
　取胡葱子洗煮使碎破取汁停冷服半升日一服夜¶
　一服血定止¶
治人誤食鯸鮐肝而迷悶者(出本草方見解諸/毒類解諸毒方)¶
治誤食水蛭(水蛭即馬蝗/出經驗良方)¶
　用酒及土藍靛絞汁月頭初三四日空心服¶
治誤吞蜈蚣(出朱氏/集驗方)¶
<pb:KR3e0067_WYG_252-32b>¶
　用生猪血令病人喫須臾生清油灌口中惡心其蜈¶
　蚣滚在血中吐出繼與雄黄細研水調服愈昔有村¶
　店婦人因用火筒吹火不知筒中有蜈蚣藏焉用以¶
　吹火蜈蚣驚逆竄入喉中不覺下胸求救人無措¶
　手適有人云可討小猪一箇斷喉取血飲之遂愈¶
治蛇蟲食飲中得之咽中如有物嚥不下吐不出者¶
　服馬兠鈴即出又服麝香一錢即吐蟲毒¶
治食鱸魚肝鯸鮧魚中毒及食魚蟹毒¶
<pb:KR3e0067_WYG_252-33a>¶
　右用蘆根剉煮汁一二升飲之亦以蓬蒿濃煮汁服¶
　之佳¶
治食蟹中毒¶
　以生藕汁服之或煮乾蒜汁或冬𤓰汁服之並佳¶
治飲食中毒以及魚肉菜等¶
　用苦參三兩酒二升半煮取一升服吐愈梅師方用¶
　醋煎或取犀角一升亦佳¶
治食蟹中毒¶
<pb:KR3e0067_WYG_252-33b>¶
　以紫蘇煮汁飲之以子煮汁亦得蟹未經霜多毒¶
治食魚中毒¶
　以絞魚焼末服之¶
　　　解食諸菜菓蕈菌中毒(附論/)¶
朽木生蕈腐土生菌二者皆隂濕之地氣蒸欝所生也¶
即非冲和所産性必有毒若誤食之令人吐利不已心¶
腹切痛甚者身黑而死菜亦生於隂濕食之過多或與¶
菌蕈同性有反惡悉能害人可不慎哉○凡園圃所種¶
<pb:KR3e0067_WYG_252-34a>¶
之菜元本無毒但蕈菌之物皆是草變化所生出於樹¶
者為蕈生於地者為菌並是欝蒸濕氣變化所生有毒¶
者人食遇此毒多至於死甚迅速也其不死者○能令¶
人煩悶吐利食久始醒也¶
　　　方¶
甘草散(出聖/惠方)耑治食諸菜菌蕈中毒¶
　　甘草(炙/剉)貝母　胡粉(各一/兩)¶
　右為散毎服二錢以水調下小兒尿乳汁共服二升¶
<pb:KR3e0067_WYG_252-34b>¶
　亦好¶
治食諸蕈并菌中毒方¶
　　生薑(切細/四兩)豆漿(四/两)麻油(二兩/五錢)¶
　右和研勻楪盛甑上蒸一炊許時取出不拘時候時¶
　時食之諸毒立解¶
治諸食中毒方¶
　　童子小便　人乳汁(各半/盞)¶
　右和勻㣲煎過温分二服連併服之¶
<pb:KR3e0067_WYG_252-35a>¶
又方¶
　　鷄毛(燒灰/一分)鷄屎(燒灰/一分)¶
　右細研和勻毎服一錢用豆漿水少許研酒下三服效¶
治食諸菜中毒方¶
　用豆漿不拘多少逐旋量多少食之一方治食菜菓¶
　中蛇毒以大麥酒浸汁半升服之妙¶
又方(出聖/惠方)耑治食諸菜蕈菌中毒方并急躁發狂煩悶¶
　吐下欲死者¶
<pb:KR3e0067_WYG_252-35b>¶
　右用鷄屎燒灰研為末毎服五分用好豆漿半匙細¶
　研和藥温酒調下連併三服立醒一方用水調一錢¶
又方(出醫方/集成)治療食蕈并菌中毒致殺人者及食楓菌¶
　至令人笑不止者並皆治之盖菌種類不一徃徃蛇¶
　虺毒氣薫蒸而成耳¶
　掘地作坑用新汲水投坑中攪之成濁混取出以絹¶
　濾過用瓷器盛毎服時打轉飲一盞至三盞當效又¶
　食橄㰖可解服諸吐利藥丸亦佳¶
<pb:KR3e0067_WYG_252-36a>¶
治食苦瓠中毒方(出聖/惠方)¶
　用黍穣剉半升以水三升煮取一升時時服之一方¶
　用黍煮汁飲之¶
葛根飲(出聖/惠方)耑治食諸菜中毒發狂煩悶吐下欲死者¶
　用葛根煮汁飲之¶
又方(出聖/惠方)耑治菜菓中毒¶
　以鷄血和真鐡精吞如梧子大毎服以温水下一丸¶
治食野菌毒方(方見本門/解菌毒類)¶
<pb:KR3e0067_WYG_252-36b>¶
又方(出千/金方)耑治食山中樹中菌中毒并食楓樹上菌令¶
　人笑不止者¶
　取人屎服一升良煎魚魫汁服之即愈又用大豆汁¶
　飲之亦可¶
治蕈毒欲死及治菌毒(出百/選方)¶
　用石魚頭白水煮濃汁灌之即愈如無生者鮝頭亦¶
　得¶
又方(出經驗/良方)耑治中蕈毒同菰毒¶
<pb:KR3e0067_WYG_252-37a>¶
　用左纒藤梗煎汁服又治癰疽尤妙或傅或服皆良¶
解菰子毒及解一切菌毒(出危/氏方)¶
　用芫花生者為末毎服一錢新汲水下以利為妙¶
治食桃子傷方¶
　取桃樹間裊桃焼服之漸吐即愈¶
解誤食菌中毒及葛毒方(出肘/後方)¶
　以荸薺擂水服之一方用左纒藤取其葉生嚼喫並¶
　解一云種芋三年不收者成野芋故殺人也¶
<pb:KR3e0067_WYG_252-37b>¶
治食葅菜誤吞水蛭蛭藏血腸痛漸黄瘦者(出肘/後方)¶
　飲羊牛熱血一二升許經一宿便煖猪脂一升飲之¶
　便下蛭食¶
治食諸果中毒方(出千/金方)¶
　用猪骨燒過為末水服方寸亦治馬肝漏脯等毒¶
治食菜中毒發狂煩悶吐欲死方(出聖/惠方)¶
　取鷄毛燒為灰以水調服二錢瘥¶
治食菜及菓子中蛇毒方(出聖/惠方)¶
<pb:KR3e0067_WYG_252-38a>¶
　用黑豆末以酒漬取汁服之¶
中萵菜毒方¶
　王順求云萵菜出過園有毒百虫不敢近蛇虺過其¶
　下誤觸之則目瞑不見物人有中其毒者惟生薑汁¶
　解之¶
解菓菜毒豆粉毒¶
　以杏仁細嚼冷水吞下　荔枝毒泡塩湯又蜜解¶
　𤓰毒𤓰皮湯解塩湯亦可　柑毒柑皮湯解塩湯亦¶
<pb:KR3e0067_WYG_252-38b>¶
　可解¶
治中菰菌毒方¶
　以茱萸煎湯服吐下即解或熟艾煮三五盞或犬項¶
　下取熱血灌之雄鷄血亦可¶
中蕈毒方¶
　崇寧間蘇州太平山白雲寺五僧行山間得蕈一叢¶
　甚大摘而煮食之至夜發吐三人急用鴛鴦草生啖¶
　遂愈二人不甚肯啖吐至死此草藤蔓而生對開白¶
<pb:KR3e0067_WYG_252-39a>¶
　花傍水依山處有之治癰疽腫毒尤妙或服或傅今¶
　人皆謂之金銀花又曰老翁鬚本草名忍冬草¶
解野菌毒　北夣鎻言野菌毒人而笑者¶
　煎魚魫汁服僧光逺云夷堅志云急採鴛鴦草生啖¶
　之即愈中菌毒殺人者以防風三十枝剉碎以水煎¶
　候冷灌之立愈白水濃煮石首魚頭汁灌之無不愈¶
　食生梨葉解菌毒地漿飲三盞愈又多食橄㰖愈¶
治食野菌毒(出本/草)¶
<pb:KR3e0067_WYG_252-39b>¶
　以蓮葉蓮房水煮服之¶
凡菜中有水茛菪葉園而有光有毒誤食之令人狂亂¶
　若中風或吐甘草煮汁服之即解(出本/草)¶
麝香圓　消𤓰菓水毒¶
　　肉桂(去粗/皮)人參(去蘆頭/五錢)丁香(一/兩)白茯苓(去皮/一兩)甘草¶
　　(二兩/炙)青塩(二/錢)麝香(一錢五/分别研)乾木𤓰(四兩/)¶
　右件為細末次入麝香青塩同研勻煉蜜為丸每兩¶
　作十五丸毎服一丸細嚼新汲水下傷冷嘔吐生薑¶
<pb:KR3e0067_WYG_252-40a>¶
　湯下¶
治人食楓樹上生菌即令笑不止(出本/草)¶
　以土漿屎汁飲之愈¶
　　　蠱毒(附論/)¶
夫蠱毒千品種種不同或下鮮血或好卧闇室不欲光¶
明或心性反常乍嗔乍喜或四肢沉重或百節酸疼如¶
此種種状貌說不可盡有得之三年乃死急者一月或¶
百日即死其死皆於九孔中或於脇下肉中出去所以¶
<pb:KR3e0067_WYG_252-40b>¶
出門常須帶雄黄麝香神丹諸大辟惡藥則百蠱猫鬼¶
狐狸老物精魅永不敢着人生之家須慮此俗有灸法¶
神蠱於心下捺便大炷灸一百壮并主猫鬼亦得愈又¶
當是小指尖上灸三壮當有物出酒上得者有酒出飯¶
食得者有飯出肉菜上得者有肉菜出即愈神驗皆於¶
灸瘡上出○凡人患積年之久大黑如漆或堅或薄或¶
㣲赤者皆是蠱也凡下忽患下血以斷方治更增劇者¶
此是中蠱也○凡卒患血痢或赤或黑無有多少皆是¶
<pb:KR3e0067_WYG_252-41a>¶
蠱毒粗醫以斷痢藥處之大非也○凡人中蠱毒以病¶
人者若服藥知蠱主姓名當便呼喚將去若欲知蠱主¶
姓名以敗皷皮燒作末以飲服方寸須臾自呼蠱姓名¶
可驅令去則愈又有以蛇蜓合作蠱藥着飲食中使人¶
得瘕病此一積年乃使療之各自有藥江南山左間人¶
有此不可不信之○蠱之為毒醫書所載雖有数種而¶
中土少見之今古所傳多是閩廣深山之人於端午日¶
以蛇虺蜈蚣蝦蟆三物同器貯之聼其互相食啖候一¶
<pb:KR3e0067_WYG_252-41b>¶
物獨存者則謂之蠱欲害其人宻取其毒於酒食中啖¶
之若中毒者令人心腹絞痛如有虫咬吐下血皆如爛¶
肉若不即治食五臟即死然此毒中人有緩有急急者¶
十数日便死緩者待以数月氣力羸敗食盡五臟而後¶
死死則其毒流注於傍人亦成蠱注治療之法必須審¶
而後行今人凡有積聚脹滿之病類乎蠱者便以為蠱¶
尤為非也世說閩深山人專有以蠱行毒於人者若素¶
知其姓名呼喚將去其病自愈又有一說病者若能知¶
<pb:KR3e0067_WYG_252-42a>¶
元中毒於何物之中終身不服此物其毒亦不變作○¶
又云蠱毒千品種種不同有得三年方死有一月或百¶
日乃死者其病症亦各有異或吐下鮮血或如卧闇室¶
或心性反常乍嗔乍喜或四肢沉重痠痛緩與急皆有¶
殊也具以五蠱推之有蛇蠱有蜥蜴有蜣蜋有蝦蟆有¶
草蠱若蛇蠱者面色青黄脉洪壮病發之時腹内熱悶¶
胸脇支滿舌本脹强不喜言語身體常痛心腹似蠱形¶
顔色赤唇口乾燥經年不治肝膈爛而死蜥蜴蠱者面¶
<pb:KR3e0067_WYG_252-42b>¶
色黄黑其脉浮滑而短病發之時腰背微痛手脚唇口¶
皆習習而喉脉急舌上生瘡二百日不治噉人肝心盡¶
爛下膿血羸瘦顔色枯黑而死蝦蟆蠱者面色青白其¶
濡發時咽喉塞不欲聞人語腹内鳴呼或上或下若天¶
隂久雨而病轉劇皮肉如行蠱手脚煩熱嗜食欬唾膿¶
血顔色乍白乍青腹内脹滿状如蝦蟆若成蠱吐出成¶
蝌蚪形是蝦蟆蠱經年不治噉人脾胃俱盡唇口裂而¶
死蜣蜋蠱者脉緩而散病發之時身體乍冷乍熱手脚¶
<pb:KR3e0067_WYG_252-43a>¶
煩疼吐逆無時小便黄赤腹内疼胸中痛顔色多青或¶
吐出似蜣蜋有足翅是蜣蜋蠱經年不治噉人血脉枯¶
盡即死欲試蠱與非當令病人唾於水内沉者是蠱浮¶
者非也又云旦起取井花水未食前當令病人唾於水¶
内唾如柱脚直下沉者是蠱毒沉散不至下者是草蠱¶
毒又方含大豆若是蠱豆脹皮脫若非蠱豆不爛脫又¶
云以鵠皮置病人卧下勿令知若病劇者是蠱又云取¶
新生鷄子煮熟去皮留黄白令完全日晩口含以齒㣲¶
<pb:KR3e0067_WYG_252-43b>¶
齧之勿令破作兩炊時夜吐瓦上著霜露内旦看大青¶
是蠱毒也昔有人食新變鯉魚中毒病心腹痛心下硬¶
發煩悶欲得水洗沃身體揺動如魚得水状有人診云¶
是蠱其家云野間相承無此毒不作蠱治遂死○大凡¶
人體弱自不可輕於濯江南有射工毒其色黑形如肉¶
臠口中横骨如角弓生溪間内或因雨潦逐水而入人¶
家含沙射人之影得之寒熱悶亂頭目俱痛亦如中尸¶
卒不能言又水毒虫一名溪温得之病状與射工相若¶
<pb:KR3e0067_WYG_252-44a>¶
但有爛瘡為射工無瘡為溪温特少異耳又沙風虫細¶
如疥虫視不得見遇隂雨則行出草間著人身則鑚入¶
皮裏刺如針芒是三者為病朝輕暮劇皆能殺人以方¶
術灸法灸之若治之不早變生飛蠱倐入患軀噉食五¶
臟而死矣挑生之毒其類是乎挑生多於飲食過度凡¶
魚肉菓菜茶湯酒醋之中皆可挑毒以中人自嶺以南¶
率多有此其候初覺胸腹作痛次則漸漸如刺十日生¶
於腹中生則能動矣治法胸痛則為生在上膈腹痛則¶
<pb:KR3e0067_WYG_252-44b>¶
為生在下膈如上膈者用膽礬五分投入一盞熱茶之¶
内候礬烊連口服之少頃以鷄翎攪刺喉中取吐在下¶
焦者用川欝金二錢末之米湯調下即㵼出惡物吐㵼¶
以後以人參一分白术茯苓倍之碎為粗末新汲水和¶
入磁瓶中慢火煨至半日毎盞連口服日兩劑又廣山¶
谷間有草曰胡蔓草亦曰㫁腸草或以藥人急水吞之¶
急死緩水吞之緩死又有取毒蛇殺之以草覆蛇汲水¶
洒草數日菌生採取為末入酒毒人始亦無患後再飲¶
<pb:KR3e0067_WYG_252-45a>¶
酒毒發立死其俗滛婦多遇合北人情好雖稠不肯令¶
歸隂以藥置食中與之還即叩之曰子某年來若從其¶
說復以藥解之若過期不來則斃矣○又云猫鬼者云¶
是老狸野物之類變為死蜮而依附於人人畜事之¶
猶如事蠱以毒害人其病状心腹刺痛食人臟腑吐血¶
痢血而死又野道者是無主之蠱也人有畜事蠱以毒¶
害人為惡既積乃至死滅絶其蠱則無所依止浮㳺田¶
野道路之間有犯害人者其病發猶是蠱之状但以其¶
<pb:KR3e0067_WYG_252-45b>¶
於田野道路得之故謂之道也¶
　　　方¶
大金牙散　治一切蠱毒百疰不祥醫所不治¶
　　金牙　鸛骨　石膏　班猫　活草子　胡燕屎¶
　　　白术　雷丸　龍牙　銅鏡鼻　梔子仁　乾¶
　　漆　龜甲　鼈甲　鬼督郵　挑白皮　大黄(各/四)¶
　　(分/)桂心　芍藥　徐長卿　羚羊角　射干　升¶
　　麻　鳶尾　馬日毒公　蜂房　細辛　乾薑¶
<pb:KR3e0067_WYG_252-46a>¶
　　芒硝　田跂　犀角　甘草　狼毒　蜣蜋　龍¶
　　膽　狼牙　雄黄　真珠(各三/分)芫花　莾草　射¶
　　㒺　烏梅(各一/分)蛇脫皮(一/尺)鐡精　赤小豆(研一/合)地¶
　　膽　摴雞　芫青(各七/枚)桃奴　巴豆(各二/枚)¶
　右治下篩服一刀圭稍加至二刀圭帶之辟百邪治¶
　九十九種一方有麝香無白术¶
紫參丸　治蠱注百病癥瘕稍聚酸削骨肉大小便不¶
　利卒遇惡風臚脹腹滿淋水轉相注殫門盡戸延及¶
<pb:KR3e0067_WYG_252-46b>¶
　内外族醫不能治者¶
　　紫參　人參　半夏(洗/)藜蘆　代赭石　桔梗¶
　　白薇　肉蓯蓉(各三/分)石膏(一/分)大黄(一/分)牡蠣(一分/熬)丹¶
　　參(一/分)蝦蟆(夾/)巴豆(七十枚去/皮心熬)烏頭(炮四/分)狼毒(七/分)附¶
　　子(炮五/分)¶
　右搗篩蜜丸如小豆大以米飲下一丸日三服老小¶
　以意加减¶
人參丸　治蠱注四肢浮腫肌膚消瘦欬逆腹大水壮¶
<pb:KR3e0067_WYG_252-47a>¶
　漏泄¶
　　人參　紫參　半夏(湯炮七/次去滑)藜蘆(炒/)代赭石(研/)桔¶
　　梗(炒/)白薇　肉蓯蓉(酒浸/切焙)石膏(碎/)牡蠣粉　丹參¶
　　(各三/分)乾蝦蟆(灰/)狼毒(炒/)附子(炮裂去皮/臍各一兩)巴豆(七十/枚去)¶
　　(皮心/膜油)¶
　右搗研為末煉蜜丸如梧桐子大毎服一丸至三丸¶
　量虛實米飲下¶
犀角丸　治蠱毒百病腹暴痛飛尸惡氣腫¶
<pb:KR3e0067_WYG_252-47b>¶
　　犀角屑　鬼臼屑　桂心末　羚羊角(各四/錢)天雄¶
　　　莾草　真珠　雄黄(各一/兩)貝母子(五枚/燒)蜈蚣(五/節)¶
　　巴豆(五十/枚)麝香　射㒺(如雞子黄/大一枚)¶
　右為末合搗蜜丸如小豆服一丸含咽不知少増之¶
　卒得腹滿蜚尸服如大豆許二丸若惡氣腫以苦酒¶
　和塗上縫袋子盛藥繫左臂辟不祥鬼疰蟲毒可以¶
　偹急一方無天雄大黄空心米飲下一二丸¶
北地太守酒　治萬病蠱毒風氣寒熱方(一名烏/頭酒)¶
<pb:KR3e0067_WYG_252-48a>¶
　　烏頭　甘草　芎藭　黄芩　桂心　藜蘆　附¶
　　子(各四/兩)白歛　桔梗　半夏　栢子仁　前胡¶
　　麥門冬(各六/兩)¶
　右七月麹十斤秫米一斛如醖酒法□㕰藥以絹袋¶
　盛之沉於甕底酒熱去糟還取藥滓以青布袋盛沉¶
　著酒底泥頭秋七日夏五日冬十日空腹服一合日¶
　三服以為度藥有小毒故以青布盛之斷勿中止二¶
　十日大有病出其状如漆五十日病悉愈有婦人年¶
<pb:KR3e0067_WYG_252-48b>¶
　五十被病連年腹中積聚冷熱不調時時切痛遶臍¶
　絞急上氣胸滿二十餘年服藥二七日所下三四次¶
　即愈又有女病徧枯絶産服二十日吐黑物大如刀¶
　帶長三尺許即愈期年生子又有女人小得癲疾服¶
　十八日出血二升半愈有人被杖崩血内室卧著九¶
　年服藥十三日出黑血二三升愈有人耳聾十七年¶
　服三十五日鼻中出血三升耳中出黄水五升便愈¶
　古方云喜平二年北地大守臣光上造此主蠱毒有¶
<pb:KR3e0067_WYG_252-49a>¶
　人中蠱毒者服無不愈極難瘥者不過二七所有效¶
　莫不偹出曽有一女年四十餘歳徧枯羸瘦不能起¶
　長床枕聾耳一無能聞兩手不收已經三年余為合¶
　之遂得平復如舊有人中蠱毒而先患風服菌芋酒¶
　傷多吐出蠱数十枚遂愈何况此酒何不下蠱也加¶
　其功效有異常方故具述焉¶
雄黄丸(一名太乙/五蠱丸)耑治五蠱吐血傷心腹中寒語聲中¶
　出氣悶飲食不吐逆身體浮腫頭疼痛戰夣與鬼交¶
<pb:KR3e0067_WYG_252-49b>¶
　狐狸作魅卒得心痛上义心胸或痛如刀刺經年不¶
　起(方見䖝毒/吐血類)¶
保靈丹(出直/指方)耑治蠱毒諸毒一切藥毒朱氏方云徃時¶
　蜀喜行毒而成都故事歳以天中重陽時開大慈寺¶
　聚人物出百貨其間號名藥市者於是有於窻隙間¶
　呼貨藥一聲識其意極投以千錢乃從忩隙度藥一粒¶
　號解毒丸一粒救一人命夫迹既叵測故時多疑之¶
　政和間祐陵以仁聖惠天下嘗即上清寳籙宫之前¶
<pb:KR3e0067_WYG_252-50a>¶
　新作兩亭左曰濟人主給藥治病苦右曰輔正主符¶
　水除鬼邪遂詔海内凡藥之治彰彰有聲者悉索方¶
　書而上之於是成都守監司奉命相共窮其状乃得¶
　售解毒丸者葢甚懼行毒者為讎害故匿其迹非有¶
　所謂仙者既據方修治得其全即并藥奏御下殿中¶
　省上曰朕自施天子所服御以濟元元毋煩有司也繇¶
　是殿中省令羣醫驗之則王氏愽濟方之保靈丹爾¶
　是時猶子行適領殿中監事故獨得其詳吳子南攜¶
<pb:KR3e0067_WYG_252-50b>¶
　之嘗救兩人食胡蔓草毒得不死盖不可不書¶
　　硃砂(研細/一兩)大山豆(五/錢)雄黄　黄丹　麝香　黄藥¶
　　子　續隨子(生杵末各/二錢五分)川巴豆(肥者二錢五分/取肉不去油)斑¶
　　猫(二錢五分/去頭翅足)糯米(半炒半/生用)赤蜈蚣(二條一/炙一生)¶
　右入乳鉢研和用糯米稀糊丸如圓眼大隂乾磁合¶
　收毎服一丸好茶清吞下不得嚼破須臾病人自覺¶
　心頭如拽斷皮條聲將次毒物下或自口出或大便¶
　出嫩則是血老則成鱉或蜣蜋諸雜帶命之物藥丸¶
<pb:KR3e0067_WYG_252-51a>¶
　凝血并下以水洗净收之可救三人如中蠱口噤即¶
　挑開如斡牙不開打落牙一兩枚下藥若蛇蝎蜈蚣¶
　諸毒以好醋磨傅患處立解服藥已效如知毒害之¶
　家不必研究若訴知其毒再發不救瘥後更忌酒肉¶
　毒食一月為軟飯可也或急用但擇吉日精潔修合¶
　不急冝用端午日重陽修合勿令鷄犬婦人見之¶
鮫魚皮散　治諸蠱注氣變化無常¶
　　鮫魚皮(㣲/炒)犀角鎊　麝香　白龍骨　丹砂(研/)雄¶
<pb:KR3e0067_WYG_252-51b>¶
　　黄(研/)蘘荷根　鹿角(俱鎊各/一分)蜈蚣(炙去足/一條)¶
　右除研外搗羅為散共和令勻毎服二錢以温酒調¶
　下日三服一方有椒一分乾薑一分貝子十枚鷄舌¶
　香一分¶
聖惠丸(出直/指方)耑治蠱毒心腹堅痛羸瘁骨立面目黄瘦¶
　　硃砂(研/)雄黄(研細各七/錢五分)藜蘆(去蘆/頭)莾草(㣲/炙)鬼臼(去/鬚)¶
　　(各五/錢)肥巴豆肉(十五粒/去油)麝香(一/錢)斑猫(去翅足三錢/糯米炒黄)¶
　　青色大蝦蟆(一个燒存/性研細末)¶
<pb:KR3e0067_WYG_252-52a>¶
　右為細末煉蜜和搗五百杵丸如小豆大毎服五丸¶
　空心酒下少刻更喫粥一盞利出虫蛇惡物若不吐¶
　痢更服二丸必效一方無青大蝦蟆¶
石刻方　治蠱毒宋嘉祐中范吏部道為福州守日掲¶
　方於石云凡中蠱毒無論年代近逺但煮一鴨卵插銀¶
　釵於内病者噙之約一食頃取視釵卵俱黑即中毒¶
　其方用¶
　　五倍子(二/兩)硫黄末(一/錢)甘草(二寸半/生半炙)丁香　木香¶
<pb:KR3e0067_WYG_252-52b>¶
　　麝香　米粉(各少/許)糯米(二十/粒)¶
　右用十分放瓶内煎七分候藥而生皺為熟絹濾去¶
　滓通口服病人平正仰卧令頭髙覺腹中有物衝心¶
　者三即不得動若出一盆桶盛之鰇魚之類乃俟惡¶
　物吐罷飲茶一盞㵼無妨旋煮白粥補忌生冷油膩¶
　鮓醬十日後服解毒丸三五丸經旬平復¶
雄黄丸　主蠱毒中藥欲死¶
　　雄黄(研/)硃砂(研/)藜蘆(炙/)馬日毒公　巴豆(去心皮/炒各二)¶
<pb:KR3e0067_WYG_252-53a>¶
　　(分/)皂角(炙去皮/子二分)莾草(二分/)¶
　右搗篩以蜜丸如大豆許水服三丸當轉下先痢清¶
　水次出蛇等當煩悶者依常法可用鴨羮補之忌生¶
　猪肉冷水及蘆笋狸肉妙¶
治一切蠱毒邪妖鬼疰病者有進有退積聚堅結心痛¶
　如切齒不可坐卧及時行惡氣瘟病風熱瘴氣相傳¶
　染或時熱如㾬癗咽喉腫塞不下飲食或煩滿短氣¶
　面目赤或目中赤黄或乾嘔或吐逆或下赤白痢或¶
<pb:KR3e0067_WYG_252-53b>¶
　熱如蒸或欲狂走自殺或如見鬼或手足冷或熱而¶
　飲冷水不知足或使手掇空或面目癰腫生瘡耳聾¶
　目暗頭項背脊强不得屈伸或手足卒癢或百鬼惡¶
　疰狐魅入體痛無常處方(出千/金方)¶
　　麝香　丹砂　特生礬石　馬目毒公　馬齒礬¶
　　　雄黄(各一/兩)巴豆(九十/粒)青野葛(三兩一/方不用)¶
　右為末别搗巴豆如膏合搗五千杵内蜜更搗一萬¶
　杵丸如小豆大强者服二丸弱者服一丸水下入腹¶
<pb:KR3e0067_WYG_252-54a>¶
　雲行四布通徹表裏即得安瘥如病在膈上吐膈下¶
　痢或蛇虫諸毒五色熱水或不吐下便後漸除瘥萬¶
　蠱妖精狐狸鬼魅諸久痼癖塊皆消散在表汗出在¶
　裏直下忌名其藥故此方無名也¶
七寳丸(出直/指方)耑治蠱毒¶
　　破皷皮　蠶退(各燒/存性)刺蝟皮　五倍子　續隨子¶
　　　硃砂(研/)雄黄(研/)¶
　右等分為細末糯米稀粥糊丸桐子大毎服七丸空¶
<pb:KR3e0067_WYG_252-54b>¶
　心熟水下¶
犀角散　治中五蠱下血咽喉妨悶¶
　　犀角鎊(三/兩)蘘荷根(四/兩)黄連(去鬚/二兩)升麻(三/兩)茜根(一/兩)當¶
　　歸(切焙/三兩)羖羊角(三寸/炙焦)¶
　右粗搗篩毎服五錢以水一盞半煎七分去滓不拘¶
　時温服一方有苦參無茜根¶
奪命丸(一名大乙/追命丹)耑治五蠱及惡氣心腹脹滿時作喘¶
　心痛聚積及疝瘕宿食不消吐嘔噦寒熱瘰&KR0659;(方見/諸毒)¶
<pb:KR3e0067_WYG_252-55a>¶
　(類/)¶
羖羊皮散　治中蠱毒腹内堅如石面青黄小便淋瀝¶
　無常病肘後古今籙驗方俱云用鐡精烏鷄肝和丸¶
　酒服三丸冄甚者不過十日千金用後方疑千金語¶
　　羖羊皮(方五/寸)犀角　芍藥　黄連　牡丹(各一/兩)蘘¶
　　荷(四兩/五錢)梔子仁(七枚/)¶
　右㕮咀以水九升煮取三升分三服一方無芍藥牡¶
　丹梔子用苦參當歸蠱即出席云余與一人應時吐¶
<pb:KR3e0067_WYG_252-55b>¶
　蜂兒数升則瘥一方羚羊角無羊皮不拘時候温服¶
五蠱湯(一名犀/角散)耑治諸蠱毒噎喉妨悶¶
　　犀角屑(三/兩)蘘荷根　黄連　綘草(即茜/根也)當歸(各三/兩)¶
　　羖羊皮(方二/寸炙)¶
　右以水七升煮取二升分三服忌猪肉冷水¶
丹砂丸(一名雄硃丸/出百一選方)耑治蠱毒從酒食中著者¶
　　辰砂(别/研)雄黄(五/錢)赤脚蜈蚣(一/條)續隨子(一/兩)麝香(一分/)¶
　右為末糯米飲為丸鷄頭大若覺中毒即以酒下一¶
<pb:KR3e0067_WYG_252-56a>¶
　丸蛇蠍所螫醋磨塗之其藥端午日合妙¶
丹砂丸(出聖/惠方)耑治蠱毒¶
　　雄黄(别/研)硃砂(别研各/五錢)藜蘆(畧/炒)鬼臼　巴豆(去心皮/各一錢)¶
　右為細末煉蜜和丸如豆大毎服三錢空心煎薑湯¶
　送下當轉惡物并蠱等如煩悶後以鴨為羮食之¶
皂莢散(出聖/惠方)耑治蠱毒¶
　　猪牙皂角(一兩去黒皮塗酥/炙黄焦去子用)木香(五/錢)雄黄(細研/一錢)天¶
　　麻(一/兩)當歸(一分剉/㣲炒)¶
<pb:KR3e0067_WYG_252-56b>¶
　右羅為散毎服不論時以煎水調下一錢¶
治人得藥雜蠱方(出千/金方)¶
　　斑猫(六/枚)桂心　藜蘆(各如/指大)釜月下土(如彈/子大)¶
　右治篩水服一錢下蠱蛇蝦蟆蜣蜋毒俱出¶
化蠱丸(一名如/智丸)耑治諸般蠱痛¶
　　硫黄(研一/兩)木香　蜜陀僧(煨三/分)附子(炮製去皮臍/别為末一兩)¶
　右除附子别研外搗羅為末先将附子末用米醋一¶
　盞熬成膏入前藥末丸如桐子大毎服十丸荆芥湯¶
<pb:KR3e0067_WYG_252-57a>¶
　下空心食前服蠱化為水乃愈¶
升麻湯(出聖/惠方)耑治初中蠱毒¶
　　升麻　桔梗(炒/)栝蒌根(各一/兩)¶
　右粗搗篩毎服三錢以水一盞煎七分去滓不拘時¶
　服¶
治蠱毒方　令病人唾水中沉者冝用¶
　　巴豆(兩粒去臍/尖心膜)豆豉(十七/粒)竈額上煤(二錢一用/釡底墨)¶
　右同研細以生甘草水作一服調下或吐血或瀉血¶
<pb:KR3e0067_WYG_252-57b>¶
　内有如蛇形及蛺蝶蜣蜋蜘蛛螻蟻之類即效如有¶
　患者先令嚼大豆一合如口内覺豆腥即不是蠱毒¶
　若覺甘美便是蠱也速服此藥一方白蜜為丸甘草¶
　湯下一方飯為丸温酒下一方適水為丸如彈子大¶
　一丸新汲水磨下若毒在膈即吐出在腹即㵼下茅¶
　香湯下¶
赤罽丸　治五蠱下痢去膏血¶
　　芫花(一/升)巴豆(一百粒去/心皮炒)赤罽(方方/一寸)¶
<pb:KR3e0067_WYG_252-58a>¶
　右搗篩以蜜丸更搗丸如胡豆大水服一丸如痢不¶
　止以清粥汁止之不效小増之欲令隂除不令大下¶
　忌蘆笋狗肉¶
桃白皮散(出聖/惠方)耑治蠱毒喉中如物嚙嚥之不下吐不¶
　出或下鮮血漸漸羸瘦腹大食飲不下¶
　　桃白皮(五月五日採隂乾臨/用去黒皮一兩五錢)大㦸(剉/炒)斑猫(去翅足/米炒各)¶
　　(三/分)¶
　右搗羅為散毎服一錢以空心清粥飲調下雖大困¶
<pb:KR3e0067_WYG_252-58b>¶
　終不損人候吐盡良久食粥飲李饒州云若以酒中¶
　得則以酒服以食中得以食服之一分冷水調下夷¶
　堅志以米泔為丸忌鷄犬婦人見¶
治蠱毒方¶
　　燕屎(三/合)零陵香　獨頭蒜(十枚/去皮)¶
　右和搗為丸如桐子大毎服三十丸水服蠱當随痢¶
　下而出¶
礬茶散(出濟/生方)耑治中諸毒及挑生毒亦觧藥蕈毒嚼黑¶
<pb:KR3e0067_WYG_252-59a>¶
　豆不腥礬味甘乃中毒之候¶
　　晉礬　建(各等/分)¶
　右為末毎服三錢新汲水調下得吐即效未吐再服¶
　若欲驗知是中蠱當令病人唾水中沉者是蠱不見¶
　非也¶
雄麝散(出濟/生方)耑治五種蠱毒¶
　　雄黄末　麝香(各一/匙)¶
　右生羊肺如脂大以刀開内雄黄等末以肺裹吞之¶
<pb:KR3e0067_WYG_252-59b>¶
　一方有雌黄末¶
國老飲　治蠱毒¶
　　白礬末　甘草末¶
　右等分清水調下或吐黑涎一兩碗或㵼亦驗兼治¶
　喉痺及嶺南啞瘴¶
治草蠱術入人喉刺痛此術在西凉更西嶺南人多行¶
　此毒¶
　　甘草(炙/)藍汁¶
<pb:KR3e0067_WYG_252-60a>¶
　右搗羅甘草為末毎服一錢以藍汁調服¶
治草蠱毒入人咽喉刺痛以及中蠱下血維肝日夜不¶
　解欲死者方(出千/金方)¶
　　桔梗(剉/炒)犀角鎊(各一/兩)¶
　右搗羅為散毎於食前以煖酒調下三錢即愈七日¶
　止當食猪痺補之¶
東坡雄黄丸(出直/指方)耑治蠱毒及蛇獸毒¶
　　雄黄　明白礬(生研/等分)¶
<pb:KR3e0067_WYG_252-60b>¶
　右端午日研細鎔黄臘為丸如桐子大毎服七丸念¶
　藥王菩薩藥上菩薩七遍熟水送下¶
蜜髓煎(出聖/惠方)耑治中蠱毒令人腹内堅痛面青黄瘦變¶
　無常候¶
　　猪骨髓(研五/兩)蜜(一碗/)¶
　右同煎令熟分為十服三四服即瘥¶
化毒丸(出聖/惠方)耑治蠱毒難愈喉中妨悶瘦瘁¶
　　胡燕屎(炒一/合)獨頭蒜(五枚/)¶
<pb:KR3e0067_WYG_252-61a>¶
　右同搗如膏丸如杏仁大毎空腹以清粥飲下十丸¶
　至十五丸其蠱化作鮮血一方有零陵香¶
馬兠鈴根湯(出聖/惠方)耑治五種蠱咽中有物嚥吐不出悶¶
　亂不卧心熱不能食¶
　　馬兠鈴(一/兩)蘘荷(五錢/)¶
　右粗搗篩毎服三錢以水一盞煎至七分去滓不拘¶
　時候頓服其蠱並吐出一方單用馬兠鈴煎水服如¶
　要吐出蠱者用麝香温水服之即出愈¶
<pb:KR3e0067_WYG_252-61b>¶
治蛇蠱方(出千/金方)治蛇毒入菜菓中食之得疾¶
　右用大豆末以酒漬絞取汁服半升¶
治蠱氣方(方見本門/治蠱毒類)¶
治蠱方　犯此病者小便不通¶
　用五六月間菜園内屎缸中隔宿新浸死蝦蟆大者¶
　以巴豆八粒乾葛甘遂各五錢放口上填入令盡用¶
　麻線縫合却將兩片銅瓦合住兩頭用黄泥固擠柴¶
　炭煏透内藥焦乾為末不可太過㣲赤色為妙取出¶
<pb:KR3e0067_WYG_252-62a>¶
　研末毎服三錢酒下其病深於小便内下小兒加减¶
　之已死人用硬物斡開口灌下仍用手揉其肚立效¶
治挑生　雷州民康材妻為蠻巫林公榮用鷄肉挑生¶
　值啇人楊一善醫療與藥服之纔食頃吐積肉一塊¶
　剖開筋膜有生肉存已成鷄形頭尾嘴翅悉具康因¶
　訢州捕林至獄而呼楊生令具疾症用藥畧云凡喫¶
　魚肉𤓰菓湯茶皆可挑生初中覺胸腹稍痛日漸加¶
　刺滿十日則物生能騰上胸痛沉下則腹痛漸瘦悴¶
<pb:KR3e0067_WYG_252-62b>¶
　此候也昔陳可大知肇慶府脇下忽腫起如生癰癤¶
　頃刻間其如碗識者云此中挑生毒也候五更以菉¶
　豆嚼試若香甜則是已而果然乃用此方¶
　用升麻為末冷熟水調二大錢服之遂洞下㵼出腫¶
　即消續煎平胃散調補若在上膈即取之其法用熟¶
　茶一甌投膽礬五分於中候礬化盡通呷服良久以¶
　鷄翎探喉中即吐出毒物在下膈即㵼之以米飲服¶
　欝金末三錢毒則㵼下乃碾人參白术末各五錢同¶
<pb:KR3e0067_WYG_252-63a>¶
　無灰酒半升入瓶内慢火熬半日許度酒熟取出即¶
　温服之日一盃五日乃止然後飲食如故¶
治蠱毒及金蠶蠱毒方¶
　如中毒者先以白礬末令嘗不覺澁而味甘次食黑¶
　豆不腥乃中毒也即濃煎石榴根皮飲之不下即吐¶
　出虫皆活無不愈者李誨之云凡中毒以白礬茶芽¶
　搗為末冷水飲之¶
又方¶
<pb:KR3e0067_WYG_252-63b>¶
　用菖蒲末一味切焙乾為末以甘草煎湯調下不拘¶
　時以病退為度知府張叔潜云平生用此甚驗居官¶
　毎施此藥¶
治中一切藥食蠱毒¶
　用續随子随多少以熱湯送下毒随大便痢去¶
啇陸汁方　治蠱毒¶
　用生啇陸五兩洗細切用生薑五錢和搗取自然汁¶
　半盞五更初服之服了坐半時即睡至旦不動即以¶
<pb:KR3e0067_WYG_252-64a>¶
　茶一盞投得痢以冷水洗手面便止煮韮白粥俟冷¶
　喫三五度便安¶
鷓鴣酒　治瘴及蠱氣欲死者¶
　以鷓鴣合羊肉熬酒煮服之或單鷓鴣以酒服之¶
神驗散　治中蠱毒¶
　用相思子三七枚搗羅為散毎服二錢以空心温水¶
　調下服後欲吐且忍之忽便吐不可忍即吐其毒出¶
　少時以稀粥助之勿食猪肉輕者七日瘥¶
<pb:KR3e0067_WYG_252-64b>¶
治忽中蠱毒方(出海上/名方)¶
　用白鷄血不拘多少白鴨血亦得取灌口立解¶
生漆丸(出直/指方)耑治蠱毒¶
　用正料平胃散用生漆和丸桐子大毎服七十粒空¶
　腹温酒下加至百粒¶
蠶退散　治蠱毒(方見觧/諸毒類)¶
治蠱毒方¶
　用牡丹根搗為末服一錢毎旦一服良温酒調下¶
<pb:KR3e0067_WYG_252-65a>¶
治蠱毒(出肘/後方)¶
　取白鸛肫用砂石磨水服¶
胡荽根汁(出肘/後方)治中蠱毒神驗¶
　用胡荽根一握先剉搗取自然汁半盞不拘時候服¶
　之其蠱立下和酒服亦佳¶
治中蠱毒(出肘/後方)¶
　用生玳瑁水磨濃汁飲服一盞即解¶
治蠱毒咬¶
<pb:KR3e0067_WYG_252-65b>¶
　用烏雌鷄屎炒服之¶
又方(出聖/惠方)¶
　用土瓜根大如拇指長三寸切以酒半升漬一宿一¶
　服當吐下蠱亦名王瓜¶
又方¶
　用王瓜根及葉搗汁服當吐冝少進之有小毒故也¶
㯽榔散　治諸蠱在臟腑久不瘥¶
　用㯽榔剉五錢搗羅為散毎服一錢至二錢以葱蜜¶
<pb:KR3e0067_WYG_252-66a>¶
　湯調下空心食前服¶
馬兠鈴根湯(出聖/惠方)耑治五種蠱毒及草蠱術在西凉處¶
　嶺南人若行此毒入人咽喉刺痛欲死者¶
　用馬兠鈴根一兩細剉以水一盞煎至七分去滓空¶
　腹頓服即時吐蠱未吐再服以快為度一方用苖為¶
　散温水調服一方用根搗末水服方寸瘥¶
麝香散(出聖/惠方)耑治五種蠱毒蛇食飲中得之咽中如有¶
　物咽不下吐之不出悶亂不得卧心熱不食¶
<pb:KR3e0067_WYG_252-66b>¶
　用麝香研一錢分為二服以温水空腹調下吐出蠱¶
　毒為效¶
獨效飲(出聖/惠方)耑治蝦蟆蠱及蝌蚪蠱其病得之心腹脹¶
　口乾思水不能食悶亂大喘急氣發¶
　用車脂半升漸漸服之其蠱即出一方温酒烊令熱¶
　漸漸服之(車脂乃車/中膏油也)¶
猪脂方(出聖/惠方)耑治蜣蜋得之胸中或哽噎怵怵如蟲行¶
　欬有血咽喉臭氣出¶
<pb:KR3e0067_WYG_252-67a>¶
　用猪脂半合服之其蠱即下或吐之自消也¶
治一切毒方(出肘/後方)¶
　取膽子礬為末用糯米糊丸如鷄頭大以硃砂為衣¶
　以空心服之冷水化一丸立瘥¶
治諸蠱毒方¶
　用鰻鱺魚乾為末空腹食之三五度瘥一方燒炙之¶
　令香食尤佳鰻鱺魚有五色文者良¶
治蠱疰方(方見本門/解蠱毒類)¶
<pb:KR3e0067_WYG_252-67b>¶
又方¶
　用黄瓜楼根乾者二兩搗以綿褁酒一升漬去渣温¶
　服少時吐蠱出後煮粥一兩盞吐痢即斷不斷煮人¶
　參甘草炙生薑各一兩服之¶
又方(出聖/惠方)¶
　用猪膽導下部至良一方以猪膽瀝内下部中以綿¶
　深導内塞之¶
又方(出肘/後方)¶
<pb:KR3e0067_WYG_252-68a>¶
　用隠葱草汁飲一二升此草桔梗苖人皆食之若蠱¶
　已食下部肚盡腸穿者取長股蝦蟆青背一枚鷄骨¶
　一分燒為灰合内下部令深入¶
犀角散(出肘/後方)耑療蠱状如鬼氣者¶
　以犀角射香雄黄為散毎日空心及晩食前温水調¶
　下一錢或帶此於身防預急用甚妙¶
又方(出肘/後方)¶
　用猪肝一具蜜一升共煎之令分為二十服¶
<pb:KR3e0067_WYG_252-68b>¶
解毒散(出肘/後方)治蠱毒(方見解/諸毒類)¶
薺苨湯(出危/氏方)耑治蠱毒¶
　凡毒多因假毒藥投之覺時冝煮大豆甘草薺苨汁¶
　飲之¶
治飲食中蠱毒令人腹内堅痛面黄青筋露骨立病變¶
　無常¶
　用桑木心剉解着釡中以水淹之三斗水煮取二斗¶
　澄清㣲火煎五升宿勿食旦服五合則吐蠱毒出亦¶
<pb:KR3e0067_WYG_252-69a>¶
　可治中蠱吐血肘後用棗木心¶
鐡精丸(出聖/惠方)耑治食中有毒腹内堅痛兩目青黄瘦悴¶
　&KR0377;露骨立病變無常¶
　用鐡精不拘多少搗羅為末研生鷄肝和丸如桐子¶
　大曝乾毎服五丸至七十丸温酒下(鐡精乃煆灶中/如漉紫色輕者)¶
　(為/佳)¶
五蠱丸(出醫方/大成)治蛇蠱蜣蜋蠱蝦蟆蠱蝌蚪蠱草蠱¶
　含升麻嚥汁妙一方治虫蠱毒為末溪水調服¶
<pb:KR3e0067_WYG_252-69b>¶
治黄腫蠱氣通身黄者(出聖/惠方)¶
　用瓜蒂焙乾三四錢細末毎用半字於鼻孔中吹上¶
　日一度併吹三日如不愈後用黄芩末煎湯調下五錢¶
治飛尸逰蠱著喉中氣欲絶者(出聖/惠方)¶
　以鳶尾根削去皮内喉中磨病處令血出佳¶
治百蠱不愈方(出聖/惠方)¶
　右取鵓鴿熱血隨多少服之¶
又方(出聖/惠方)¶
<pb:KR3e0067_WYG_252-70a>¶
　右取越燕頭血隨多少服之¶
甘草湯(出聖/惠方)耑治凡畏忌中蠱欲死¶
　右甘草五錢生用以水一大盞煎至五分頓服之當¶
　吐痰出若單要預防蠱者宜熟炙煮汁服即内消不¶
　吐神驗¶
治中蠱心痛方(出肘/後方)以及欲呼蠱主姓名¶
　右取敗皷皮一片燒灰細研粥飲調服二錢病人須¶
　臾自當呼蠱主姓名可語便去則便愈亦有蛇蜓合¶
<pb:KR3e0067_WYG_252-70b>¶
　作蠱毒着飲食中使人得瘕病此一種積年乃死療¶
　之各自有藥又蘘荷葉宻着病人卧席下其病人即¶
　自呼蠱主姓名也一方水和服之令病人即喚蠱主¶
　姓名其蠱便瘥此症係被他人飲食中所有此病當¶
　令病人吐唾入水沉是浮者非也其蠱状令人心腹¶
　切痛如有物咬或下血不即治之蝕人五臟盡則死¶
　矣¶
寄生散(出聖/惠方)耑治中蠱毒令人腹内堅痛面目青黄形¶
<pb:KR3e0067_WYG_252-71a>¶
　露骨立病變無常¶
　用桃樹上寄生搗羅為散毎服三錢不拘時候如茶¶
　㸃服之¶
萬病丸(一名五/蠱黄丸)耑治蠱注四肢浮腫肌膚消索欬逆腹¶
　大如水狀死後轉移家人(方見食牛馬猪/犬魚蟹中蠱類)¶
相思丸(出聖/惠方)耑治猫鬼眼見猫狸及雜所聞¶
　　相思(一/枚)萞麻(一/枚)巴豆(一枚去/皮心)硃砂(二/分)蠟(三錢/)¶
　右合搗令先取麻子許大含之即以灰圍患人前頭¶
<pb:KR3e0067_WYG_252-71b>¶
　旋吐藥於灰中吐盡即止灰上作十字其猫皆死¶
治中蠱毒¶
　用預知子根冬月採隂乾石臼内搗下篩凡中蛇毒¶
　則水煎三錢温服立效¶
又方(出聖/惠方)¶
　用臘月猪脂小兒頭髪灰相和熱酒調下一錢¶
療内脹病并蠱疰中惡等以及蜂百毒溪毒射工¶
　　雄黄　真丹砂(别/研)礬石(熬各/一兩)生礬(三兩五/錢燒之)鬼臼(一兩/五錢)¶
<pb:KR3e0067_WYG_252-72a>¶
　　蜈蚣(一枚赤足/者少炙)斑猫(去翅/足)附子(炮各/七枚)龍膽(五/錢)藜蘆¶
　　(七分/炙)杏仁(四十枚去/皮尖熬)¶
　右搗篩蜜和搗千杵内脹病中惡邪氣飛尸逰走皆¶
　水服二丸如豆大若積聚堅結服四丸取痢洩下䖝¶
　蛇五色若蛇疰病中惡邪飛尸遊走皆二三丸以二¶
　丸磨痛上若蛇蜂百病若中溪毒射工其服者視强¶
　弱大小及病輕重加减温水服二丸¶
治中蠱毒諸毒　人有行蠱毒以病人者若中之當服¶
<pb:KR3e0067_WYG_252-72b>¶
　藥如知其姓名便呼取以去也凡診法中蠱状令人¶
　心腹痛如有物咬或吐下即治之蝕人五臟盡即死¶
　欲知是蠱當令病人吐水沉者是浮者非也有以䖝¶
　蛇作蠱病飲食中使人得瘕病此一種一年内治可¶
　愈江南山間人有此不可不信之南方有蠱毒處於¶
　他家飲食即以犀角搗之白沫竦起即知有毒無則¶
　無毒也¶
解中蠱毒　造蠱之家用毒有日如正月則用初一日二¶
<pb:KR3e0067_WYG_252-73a>¶
　月二日三月三日四月四日五月五日六月六日七月¶
　七日八月八日九月九日十月十日十一月十一日十¶
　二月十二日延平有僧惠全者刋板以警悟人凡蠱¶
　毒有種皆治¶
辟蠱毒　取生瑇瑁甲帶之凡遇飲食有毒則必揺動¶
　死者則不能神矣薛王之鉏南海人獻生瑇瑁者王令¶
　掲取上甲二月二繫於左臂遇毒瑇瑁甲自動歸乃¶
　飬於便宅後池河其掲處復生還遣送舊處無傷矣¶
<pb:KR3e0067_WYG_252-73b>¶
治草蠱其状入咽刺痛痛欲死者¶
　以胞衣一具切曝乾為末熟水調一錢下最療蛇蠱¶
　蜣蜋草毒等¶
治蠱状如蝸牛食下部痒¶
　取篇竹一把水二升煮熟五歳小兒服三五合隔宿¶
　食明早服之尤佳¶
治蠱毒¶
　以茜根酒煎服¶
<pb:KR3e0067_WYG_252-74a>¶
治蠱¶
　用麥苖煮取汁細細服之¶
治蠱飛尸¶
　取象豌子中仁碎為粉㣲煮水服一二錢¶
治蠱毒¶
　以陳思岌煮服之¶
治蠱殺䖝¶
　以預知子去皮研服有效¶
<pb:KR3e0067_WYG_252-74b>¶
試蠱¶
　取棷子殻為酒器如酒中有毒則酒沸起¶
解蠱毒¶
　以藍汁服之¶
治中蠱及治下血如鷄肝晝夜不絶臟腑敗壊待死¶
　以白蘘荷煮汁服并卧其葉即呼䖝主姓名　搜神¶
　記云昔蒋士先得疾下血言中蠱家人宻以蘘荷置¶
　其席忽然大笑曰蠱我者張小也乃收小小走此解¶
<pb:KR3e0067_WYG_252-75a>¶
　蠱藥多用之¶
去蠱毒¶
　用苦耽苖子煮汁服之亦生搗絞汁服¶
治飛尸遊蠱¶
　以蓼螺生食以薑醋浸之彌佳¶
治䖝蠱¶
　用向東者白蘘荷一把搗絞汁三升服之¶
治蠱諸毒¶
<pb:KR3e0067_WYG_252-75b>¶
　以千金藤煎服¶
療中蠱毒　手脚不隨¶
　以人肝藤用清水磨一彈丸飲之不過三兩服令吐¶
　下諸毒又以猯胞乾之湯摩如鷄卵許空腹服之¶
治蠱毒¶
　以榼藤子燒作灰為末酒調服之¶
治蠱毒¶
　以千里及煮服之吐下¶
<pb:KR3e0067_WYG_252-76a>¶
治蠱毒¶
　取塩麸子乾搗為末食之¶
治蠱毒　中惡腹内不調者¶
　以研藥剉水煎服之海藥云出南海諸州根如烏圓¶
　小封生也¶
治飛尸蠱毒¶
　以紫珠煮汁服之¶
治中蠱毒蕈毒¶
<pb:KR3e0067_WYG_252-76b>¶
　以頭垢用米飲或酒化下並得以吐為度¶
治中蠱¶
　以蠱䖝燒為黑灰水少許下立愈按敗皷皮注云服¶
　敗皷皮即喚䖝主姓名又云古人遇算造䖝圖富取¶
　百䖝甕中盛經年間開之必有一䖝盡食諸䖝即皆¶
　名為蠱能隐形似鬼神與人作禍然中是蠱鬼咬人¶
　至死者或從人諸竅中出信候取之曝乾用之¶
廣南衛生方挑生¶
<pb:KR3e0067_WYG_252-77a>¶
　胡蔓草胡蔓葉如茶其花黄而小凡一葉有百竅漬¶
　血人無復生廣西愚民私怒如以自斃家人覺之急¶
　取抱卵不生鷄兒細研以麻油灌之吐出惡物而甦¶
　少遲不可救矣如人誤服此藥者止以前法解之¶
治蠱毒甚佳¶
　用石垂子四月採焙乾生搗羅蜜丸服¶
療蠱毒¶
　以故錦燒灰煮汁服¶
<pb:KR3e0067_WYG_252-77b>¶
治中藥患蠱毒¶
　用山豆根不拘多少和水研服少許不止冄服¶
通大小便并㵼蠱毒¶
　以白啇陸煎服得大蒜良¶
治蠱毒中惡¶
　用鐺墨以酒或水細研温服之¶
療蠱治諸毒¶
　取預知子二枚綴衣領上遇䖝毒物則聞其聲當便¶
<pb:KR3e0067_WYG_252-78a>¶
　知之¶
炒桃仁　解山嵐氣及蠱毒有驗法¶
　　桃仁(一/把)茱萸(四/両)青塩(四兩如無/食塩亦得)¶
　右用同炒桃仁黄熟了將桃仁茱萸塩入於磁罐内¶
　封閉一七日後取出除了茱萸塩只將桃仁去皮尖¶
　後時時嚼三五顆祛山嵐毒氣曾經使有效或有去¶
　廣者兵士望施散與¶
又方¶
<pb:KR3e0067_WYG_252-78b>¶
　　貝母(末/)¶
　右毎服半兩令病人盡其酒量劇飲良久酒化為水¶
　從傷處出候出盡又以貝母末塞口妙不可加¶
夷堅志云有病此夣道人示頌似犬非犬似猫非猫烹¶
而食之其病自消覺而有狐入其室殺而爛煮食之腹¶
自消白氏六帖云青丘狐食之令人不蠱本草孟鏡云¶
狐補虚又主五臟邪氣䖝毒發寒熱¶
萬病解毒圓治蠱毒挑生毒藥毒草毒畜獸¶
<pb:KR3e0067_WYG_252-79a>¶
　　文蛤(即五焙子/一兩五錢)山茨菰(金炣花根/一兩洗焙)全蝎(五/枚)大山豆¶
　　根　續隨子(取仁去油留/性各五錢)麝香(一/錢)硃砂　雄黄(各/二)¶
　　(錢/)紅芽大㦸(洗焙七/錢五分)¶
　右先以五味藥入木臼搗羅為散研麝隨子硃砂雄¶
　黄夾和糯米糊丸作三十五丸端午七夕重陽臘日¶
　净室修合毎一丸生薑蜜水磨下并井水浸研傅所¶
　患處解毒收瘡收病神妙硃砂雄黄乃收其毒第一¶
　用也一方無山豆根¶
<pb:KR3e0067_WYG_252-79b>¶
觧䖝毒方　頃有朝官與一髙僧西遊道由歸峽程途¶
　荒逺日昃餒其小村舍間有食而勢必就去住未判¶
　僧曰有神咒可無憂也食至僧閉目誦持俄見蜘蛛¶
　縁碗吻曰速殺之於是竟食無所損咒曰姑蘓啄摩¶
　耶吾知虫毒生四角父是穹窿母是舍耶女眷屬百萬¶
　千吾今悉如汝摩薩薩訶時同行者競傳其所至無¶
　恙傳解毒方用¶
　　豆豉(七/枚)巴豆(去皮/二粒)¶
<pb:KR3e0067_WYG_252-80a>¶
　右入百草霜一處研細滴水丸菉豆大以芋香湯吞¶
　下七丸¶
槲皮湯　治䖝毒¶
　用槲皮木北隂白皮一大握長五寸細剉以水三盞¶
　煎至一盞去滓温服空腹頓服得吐即愈¶
豆真圓　治中蠱不深久之變為鬼瘧或中氣結邪或¶
　胸藏痰癖或口中血出或中惡或驚魘或入邪在裏¶
　或産婦胎衣不下或至馬刀腫癰處女經水不調¶
<pb:KR3e0067_WYG_252-80b>¶
　　女青(二両/五錢)蘭草　白兔藿　丹砂(研各/一兩)犀角(鎊/)¶
　　馬先蒿　皂角(酥炙去/皮子)䕡茹(各五/錢)巴豆(十粒去皮/心膜炒紫)¶
　　(色/研)¶
　右除别研外搗羅為末蜜為丸如菉豆大毎服十丸¶
　夜半冷水送下¶
治蠱毒方¶
　白鴿毛糞燒灰以粥飲服之二錢日三四服一方治¶
　急蠱飲調方寸愈¶
<pb:KR3e0067_WYG_252-81a>¶
治蠱毒¶
　用獨行根水煮三兩取汁服¶
導引法　治一切蠱毒¶
　以兩手著頭相叉坐地緩舒兩脚以兩手從外抱膝¶
　中低頭入曲膝間兩手交叉頭十二通愈蠱毒及三¶
　尸毒腰中大氣又云常度日月星辰清浄以鷄鳴安¶
　身卧漱口咽之調五臟殺蠱蟲令人長生治心腹病¶
　又云治百病邪蠱當正卧閉氣内由丹田以鼻徐徐¶
<pb:KR3e0067_WYG_252-81b>¶
　納氣令腹急滿徐徐以口吐之勿令有聲令入多出¶
　少以微為度由是五臟各如其形色又存胃中令鮮¶
　明潔白為素明晨倦極汗出乃止以粉粉身摩挲形¶
　體汗不出而倦者亦可止明復為之又當存作大雷¶
　電隆晃走入腹中為之不止病自除¶
　¶
　¶
　普濟方卷二百五十二¶
