# -*- mode: mandoku-view; -*-
#+TITLE: 普濟方
#+DATE: 2015-08-24 23:06:47.719003
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百十
<pb:KR3e0067_WYG_109-1a>¶
欽定四庫全書¶
　普濟方卷一百十　　　明　周王朱橚　撰¶
　　諸風門¶
　　　大風癩病¶
石榴浸酒方(出聖/惠方)治大風頭面熱毒皮膚生瘡面上生¶
　結如梅子者¶
　　酸石榴　甜石榴(各七枚和/皮搗爛)人参(去蘆/頭)苦参　沙¶
　　参(去蘆/頭)丹参　蒼耳子　羌活(各二/兩)¶
<pb:KR3e0067_WYG_109-1b>¶
　右細剉綿褁以無灰酒一斗於磁瓶中浸之宻封頭¶
　春夏七日秋冬二七日每於食前煖服一中旋添酒¶
　味薄再合¶
苦参散(出儒門/事親)治厲風¶
　　苦参(取頭末/稱二兩)猪肚(一個/去脂)¶
　右以参末掺猪肚内用線縫合隔宿煑軟取出洗去¶
　原藥先不食飯五頓至第二日先飲新水一盞後將¶
　猪肚食之如吐了再食之食後待一二時用肉湯調¶
<pb:KR3e0067_WYG_109-2a>¶
　無憂散五七錢取出小虫一二升為效後用皂角一¶
　斤不蛀者去皮絃及子搥碎用水四碗煑至一碗用¶
　生絹濾去滓再入苦参末攪入稀麵糊膏子相似取¶
　出放冷後出餘藥相和藥附于後¶
　　何首烏(二/兩)防風(一兩/生)芍藥(五/錢)人参(三/錢)當歸(一兩/焙)¶
　右為細末入皂角膏子為丸如梧桐子大每服五十¶
　丸温酒或清茶送下不忌時候日進三服後用荆芥¶
　苦参麻黄煎¶
<pb:KR3e0067_WYG_109-2b>¶
三濟丸(出三/因方)治大風惡疾¶
　　當歸　熟地黄　川芎　荆芥(各三/兩)防風　細辛¶
　　(一/兩)桂心(一/分)¶
　右剉為散先以醋一升浸一宿濾出焙乾再以生地¶
　黄一斤搗汁浸一宿焙乾酒一升浸一宿焙乾旋入¶
　乳香半兩以餘酒醋地黄汁合蒸餅為丸如桐子大¶
　用好川烏頭一個炮製剉荆芥穗半兩酒三升旋温¶
　下藥五十丸¶
<pb:KR3e0067_WYG_109-3a>¶
麋角散(出聖/濟方)治大風惡病滑泄精氣¶
　　麋角(半斤先用桑柴灰二斗煎湯淋取汁三斗次/截麋角入灰汁中漫火煮盡汁為度乾用四)¶
　　(兩/)蘆薈　赤箭　蝎稍　麝香(研/)附子(炮製去皮/臍各半兩)¶
　　乾薑(炮一/分)¶
　右為散每用三錢入好臈茶末七錢和勻丸患此疾¶
　鼻梁未倒語聲未轉精氣滑泄者取藥一錢用荆芥¶
　薄荷湯如茶㸃熱服覺藥力𦂳每㸃入塩少許要出¶
　汗即熱服厚衣覆出汗慎外風為妙¶
<pb:KR3e0067_WYG_109-3b>¶
烏麻子丸(出聖/濟方)治大風癩疾¶
　　烏麻子(一斗九蒸/九晒研)天麻(去苖/二兩)丁香　乳香(另研各/一兩)¶
　　蘇枋木　黄櫨木(各五兩内黄櫨木細剉新汲水/一斗六升磁内浸二七日濾出)¶
　　(焙其浸木/水㽞之)¶
　右為末拌和勻用赤黍米一升淘净以浸木水煑為¶
　稠粥研膏熟杵為丸如桐子大每服二十丸至三十¶
　丸食後用漿水下日二夜一¶
鱟魚膽散(出聖濟/總録)治大風癩¶
<pb:KR3e0067_WYG_109-4a>¶
　　鱟魚膽　白礬　綠礬(各生/用)膩粉　水銀　麝香¶
　　(各半/分)¶
　右作一處細研時㸃少許水銀研水銀星盡為度每服¶
　一錢至二錢井華水空心調下至午時未動腹空更¶
　一服後欬出稠黏涕唾或㵼下五色涎為效一月内¶
　可三度服若牙疼齒縫中涎出乃愈更量虚實用之¶
六神散(出聖濟/總録)治癩病¶
　　螻蛄(一枚去/肚腸)髙陸根(汁半/盞)&KR0097;蜂(七枚用泥半指厚/褁徧以火一斤濕)¶
<pb:KR3e0067_WYG_109-4b>¶
　　(煆候泥乾通赤火放/冷取出細研不羅)生&KR0097;(三/分)薑汁(三/分)菉豆末(一/錢)¶
　右一處和勻更用温酒調下只作一服半日許發動¶
　惡心涕唾汗出仍吐出涎渇時頓與温米湯喫若吐¶
　多㵼多或更有血勿疑是病出也切忌出風中如吐¶
　㵼後取下一塊大小如雞子有諸般顔色者此是病¶
　根也如不思飲食以甘草二寸黄連二條水一盞煎¶
　至半盞温喫其藥即不以老少强弱都作一服若是¶
　半日以來未發動即便服樟栁等根汁投之尚不覺¶
<pb:KR3e0067_WYG_109-5a>¶
　更與喫無妨面上如有紫㾦㿔未銷者用乾斑猫末¶
　以生油調成膏藥傅患上約日許㾦㿔脹起以輭帛¶
　子揩拭去藥以棘針挑破近下令水自出訖即不得¶
　剥其瘡皮斑猫不得令入口眼若面上有小尖㾦㿔¶
　子者不用斑猫即以熱艾入膽礬少許帋杵作釵股¶
　大小艾炷灸之每個灸一炷如手脚上下有瘡未效¶
　煎甘草熱湯淋洗更以白藥子三兩甘草一分荆芥¶
　十穗一處搗羅為末乾貼如浴煎水洗亦好切忌房¶
<pb:KR3e0067_WYG_109-5b>¶
　室事動風發氣塩醋料物等只得喫淡粥過一百日¶
小牛黄丸治心肺積熱腎蔵風毒攻于皮膚時生疥癬¶
　瘙痒難忍時出黄水及大風手足壞爛眉毛脱落一¶
　切風疾¶
　　𤣥参　荆芥(各四/兩)苦参(半/斤)大川烏　宣連(各一/兩)牛¶
　　黄(三/錢)¶
　右為末水糊為丸如桐子大每服三十丸熱水或清¶
　茶下一二兩加升麻防風皂角為膏入煉&KR0097;為丸妙¶
<pb:KR3e0067_WYG_109-6a>¶
治大風證輕者服此¶
　　當歸　羌活　獨活　琥珀(五/錢)金毛狗脊(酒拌蒸/各二兩)¶
　　大楓子肉(十兩炒令香/另搗為末)¶
　右為末入大楓子肉在藥末中飯糊丸如桐子大四¶
　五十丸清茶日進三服半月見效¶
治一切大風癩疾不問久新者百日見效重者半年必¶
　愈¶
　　白花蛇(一條用無灰酒浸去/皮骨取肉焙乾為末)大風子(研五/兩)烏藥(去/心)¶
<pb:KR3e0067_WYG_109-6b>¶
　　(土剉晒乾為/末用二兩)甘草(炙為末/三錢半)香附子(去毛為/末三兩)防風(去/蘆)¶
　　(頭剉細晒乾/為末五兩)¶
　右為末和勻逐杵粳米飯丸如桐子大每服四五十¶
　丸空心食前白湯日進三服忌房事戒食甘味¶
療癩身體面目有瘡¶
　　水銀(研/)蕳茹　䔧蘆　真珠(研/)丹砂　雄黄(研/)¶
　右各一斤皆研如粉以三歳苦酒三石五斗于甕中¶
　漬諸藥令耗七日于净温宻室中漬浴始從足漸至¶
<pb:KR3e0067_WYG_109-7a>¶
　腰浸之且以綿拭面目訖以水洗兩目勿令入目也¶
　七日為之勿令冷忌猩肉生血等物¶
乳香散治大風疾肌肉欲壞顔色變改眉髪落語聲散¶
　　乳香　天麻(各三/兩末)牛黄　麝香(細/研)雄黄(各一/兩研)胡麻¶
　　(二斤净淘四十九遍去乳香再蒸從夘時蒸至酉/時上用黒豆壓之次又用一重濕土葢之恐釡湯)¶
　　(少仍須時添熱湯至酉時後取出炒令香燥/即住候冷搗羅為末散與諸藥味同拌令勻)¶
　右都研令勻細每日空心及晚食前用臈麺清茶調¶
　下二錢初服三日心逆四日多睡五日腰脚疼形如¶
<pb:KR3e0067_WYG_109-7b>¶
　醉人是其候也相次漸愈只須常服此藥風癩必瘥¶
治大風癩疾方¶
　　金漆(五/合)烏蛇(酒浸去/皮骨炙)防風(去蘆/頭)桑鵝(各三兩冬/采者佳)&KR0797;¶
　　&KR0803;根(半/斤)續隨子(一兩半/去皮)¶
　右為末先將烏蛇防風桑鵝等三味搗為末取自醖秫¶
　米酒三升先用一升半研續隨子絞取汁令盡即并¶
　餘酒同内于石鍋中煎三五沸後將鍋離火乃下漆¶
　匀攪候稍稠下桑鵝蛇肉等末不住手攪冄加入&KR0797;¶
<pb:KR3e0067_WYG_109-8a>¶
　&KR0803;粉溶令匀和揑作餅子如錢許大烈日晒乾每服¶
　一片爛嚼茶下空心及晩食前服一百日内鬢眉並¶
　生如常¶
苦参散治大風徧身結聚如桃李核作瘡¶
　　苦参(五兩/剉)生乾地黄(四/兩)朱砂(二兩細研/水飛過)䧺黄(半/兩)甘¶
　　草(一兩/炙剉)¶
　右為末研入朱砂令勻煉蜜為丸如桐子大每服不¶
　忌時候以温水下三十丸¶
<pb:KR3e0067_WYG_109-8b>¶
神仙退風丹治大風疾¶
　　知母　貝母　烏梅肉　海桐皮　金毛狗脊(去/毛)¶
　　(各等/分)¶
　右為細末煉蜜丸如桐子大每日空腹日中臨卧服¶
　三十丸每夜第一次睡覺時即于頭邉取三十丸便¶
　服並用羊蹄根自然汁下大忌酒及房室一切發風¶
　之物只喫淡粥一百日皮肉漸皆復舊半年後無所¶
　忌服時頭每夜專令一二謹信人就病人睡處坐守¶
<pb:KR3e0067_WYG_109-9a>¶
　纔候第一次睡覺時便扶起喫藥一服禁忌房室發¶
　物親見林承務苦此疾服之取效治大風方無如此¶
　效者若不忌房事無益也¶
凌霄散(一名五九散/出儒門事親)治癘風此疾非止肺臓有之以其¶
　病發於鼻從俗呼為肺風也鼻凖腫赤脹大而為瘡¶
　乃血隨氣化也氣既不施則血為之聚血既以聚則¶
　死肉爛而生虫也生虫者厥隂主之以藥緩踈之煎¶
　耳局方升麻湯下㵼青丸餘病各隨經治¶
<pb:KR3e0067_WYG_109-9b>¶
　　蟬殻　地龍(炒/)白殭蠶　全蝎(各七/個)凌霄花(半/兩)¶
　右為細末每服二錢酒調下于浴室内常在湯中汗¶
　出粘臭氣住一時許服藥效¶
天麻丸(出聖濟/總録)治大風癩¶
　　天麻　白茯苓(去黒皮/二兩)白附子(炮一/兩半)白芷　芎藭¶
　　(各三/兩)附子(炮去皮/臍一兩)防風(去蘆/一兩)細辛(去苗葉/半兩)獨活(去/蘆)¶
　　白殭蠶(炒/)桔梗(炒/)馬牙硝(碾各/一兩)丹砂(研三/分)白龍骨¶
　　(一/兩)牛黄(研一/分)麝香(研半/兩)¶
<pb:KR3e0067_WYG_109-10a>¶
　右除研外搗羅為末次將别研藥和勻煉蜜為丸桐¶
　子大每服七丸至十丸温酒下空心日午卧睡服治¶
　一切風要出汗即炒豆淋酒下厚衣葢覆¶
石斛散(出聖惠/目錄)治大風疾四肢不収不能反覆兩眉中¶
　疼痛身重腦急筋攣不可行履時發寒熱足踹似錐¶
　刀所刺此飲酒露卧傷于風濕從下上衝腹背强直¶
　痿痺榮衞不足精氣虚弱血脈壅塞&KR0502;惕不樂&KR0504;下¶
　冷濕(方見諸風/襍治類)¶
<pb:KR3e0067_WYG_109-10b>¶
蒼甘酒療大風惡疾及一切諸風乃至骨髓中毒令人¶
　　悦方¶
　　蒼甘(和莖葉花實刈取/剉一石八月収)牛膝根(切一/升)商陸根(切一/斗白)¶
　　(色/佳)鼠粘根(切一/斗)松葉(切二/斗)¶
　右以水兩石五斗煑取六斗汁如釡小可分煑之即¶
　分三斗汁將浸麴一斗二升髙量其麴加於常法五¶
　分為藥力費麴故也餘三斗汁㽞將拌饙料糯米一¶
　石二斗分作五酘净淘乾漉以上並大斗第一酘一¶
<pb:KR3e0067_WYG_109-11a>¶
　日炊四斗米取藥汁九升拌饙熟細切生地黄三升¶
　和米下之第二饙三日炊二斗米取藥汁七升拌饙¶
　熟與杏仁一斗去皮尖碎和搗如泥下之第三酘五¶
　日炊二斗米取藥汁六升半拌饙熟取大麻子一斗¶
　搗碎和下之第四酘九日炊二斗米取藥汁三升半¶
　拌饙熟取胡麻一斗搗碎和之第五酘九日炊一斗¶
　米取藥汁三升拌酘下之以上五酘法須候米消盡¶
　即煑如米少酒味薄更炊一二斗下之使味足然後¶
<pb:KR3e0067_WYG_109-11b>¶
　去糟取清依常法飲半升下能者可量性多少常使¶
　有氣逼夜飲最宜補養益精神(令人先健/大去風疾)¶
敗龜散治大風緩急四肢拘攣或久癱緩不収攝方¶
　　取龜釀酒飲之皆瘥¶
苦参散治諸癩(方見烏/癩類)¶
葎草方療癩¶
　　用葎草一担以水二斗煑取一担以漬洗瘡不過¶
　　三五度差¶
<pb:KR3e0067_WYG_109-12a>¶
附子酒(出千/金方)治大風冷痰癖脹滿諸痺等病祛風除濕¶
　舒經絡散寒邪用大附子一枚重半兩者兩枚亦可炮¶
　之酒漬春冬五日夏秋三日服一合以瘥為度日再¶
　服無所不治¶
治大風(出本/草)¶
　　以蚺蛇肉一截食之昔泉州府盧元欽患大風唯¶
　　鼻未倒(五月五日取蚺蛇膽欽進或云肉可治風/遂一截蛇肉食之三五日頓覺漸可百日)¶
　　(平/復)¶
<pb:KR3e0067_WYG_109-12b>¶
摩勒香方(出聖/惠方)治大風疾¶
　　摩勒香(一斤乳香内/㨂光明者是)¶
　右細研入牛乳五升甘草末四兩于磁盒中盛都攪¶
　令勻以小桌子&KR0913;于庭中安置利劒一口夜於北極¶
　下禱祝去盒子葢露之一夜來日將合子入甑中蒸¶
　之炊三斗米熟即止夜間依前禱祝露之又蒸如此¶
　三遍方可服之每服抄一茶匙以温酒調空心及晩¶
　食前服之如體上有瘡者以麩兩石作一卧褿令於¶
<pb:KR3e0067_WYG_109-13a>¶
　内卧服藥後當有惡物出至三日三夜當愈¶
通天再造散(出三/因方)治大風惡疾¶
　　欝金(半兩/生)大黄(一兩/炮)白牽牛(六錢重半/生半炒)皂角刺(一/兩)¶
　　(炮經年半/黒者佳)¶
　右為末每服五錢日未出面東以無灰酒下盡量為¶
　度晩利黒頭小虫病稍輕者止利於魚腸臭穢物忌¶
　毒半月但食稠粥軟飯漸生眉毛皮膚如常甚者不¶
　過三兩次須將理不可妄有勞動及終身不得食牛¶
<pb:KR3e0067_WYG_109-13b>¶
　馬驢騾等肉日犯者死不可救凡下藥條至物令病¶
　人知蟲&KR0630;¶
神虎丸治大風癩病¶
　　烏頭(生去/皮臍)茛菪子　吴茱萸(湯浸/七遍)黒豆(生去皮/各等分)¶
　右為末滴水為丸如桐子大每服十五丸冷水下日¶
　三如瘡膿血潰爛甚者更用後藥蛇床子散¶
蛇床散治大風癩病¶
　　蛇床子　茛菪子(等/分)¶
<pb:KR3e0067_WYG_109-14a>¶
　右為散每量多少濃煎汁洗瘡逐日服神虎丸十日¶
　瘡漸乾半月後鬚眉漸生如風癩眼不見物病退更¶
　服二聖散¶
二聖散治大風癘疾眼昏咫尺不見人物眉髪自落鼻¶
　梁崩倒肌膚有瘡(一名追命再造/散一名千金散)¶
　　將皂角刺一二斤燒灰研細&KR0745;大黄半兩調下二¶
　　錢服之方用冷酒調㵼出黒虫為驗如虫口黒色¶
　　乃是多年虫口赤色是為方近三數日又進一服¶
<pb:KR3e0067_WYG_109-14b>¶
　　直候無虫則絶根也¶
蔓荆丸治大風¶
　　蔓荆子　枸杞子　牛蒡子(炒/)黒牽牛(炒/)胡麻¶
　　白芷　何首烏　葳靈仙　荆芥穗　獨活　蒺¶
　　藜(炒杵/去刺)華隂細辛(去苗/葉土)直殭蠶(炒去/絲)道人頭(去刺/取仁)¶
　　(晒各/半兩)皂莢刺(炒/焦)苦参　大草烏(去皮炙/各一兩)¶
　右細末大風油和丸桐子大每服二十四丸食前茶¶
　清下¶
<pb:KR3e0067_WYG_109-15a>¶
換肌丸治諸癩大風疾¶
　　苦参(三/兩)大風油(一/兩)¶
　右將苦参為細末入楓油及少酒糊丸桐子大每服¶
　五十丸時用温酒送下仍將苦参煎湯帶熱洗之為¶
　佳¶
苦参丸治大風癩遍身瘾疹如爛桃李大瘡經年不愈¶
　毛髪脱落¶
　　苦参(十六兩剉搗/取粉八兩)丹砂(研一兩/一分)乳香(半兩炒軟放/冷研再與丹)¶
<pb:KR3e0067_WYG_109-15b>¶
　　(砂末/同研)生乾地黄(焙乾搗/五兩半)¶
　右研匀煉蜜為丸如桐子大每日空腹夜卧以温水¶
　下二十丸漸加三十丸一方無乳香用薫陸香¶
松脂醖酒方治大風癩皮膚瘙痒搔之落如麩片冝安¶
　腑臓去胃伏熱觧&KR0843;乾舌澁除風痺虚羸眉鬚墮落¶
　久服輕身延年不老¶
　　松脂(二斗五升大山/川谷六月採)黍米(二斗/五升)細麯(十五/升半)糯米(五/斗)¶
　右水一担煎松脂浮上掠取入冷水中再揀入湯如¶
<pb:KR3e0067_WYG_109-16a>¶
　此四十五度煑須換湯暴乾研作粉得一斗一升二¶
　合半用煉松脂初法用水四斗浸麴麴發黍米一斗¶
　五升以松脂粉拌飯一如常法相次成料每麯隨常¶
　醖法入更炊一斗黍米拌脂粉下第一料又相次更¶
　炊糯米三斗入松粉和荅酘又相次更炊糯米二斗¶
　同松粉拌匀取其松脂粉並須合飯用盡每一斗米¶
　入松脂粉一升五合拌入酘後壓去滓取清酒每服¶
　五合細飲日夜可四五服漸漸加至一升煎温任性¶
<pb:KR3e0067_WYG_109-16b>¶
　飲之常令醺醺酒勢相接又一方加杏仁五升去皮¶
　及雙仁者隨料均湯退去皮搗破研如膏入之佳¶
治大風癩頑麻風紫㸃白癜¶
　　乳香(黄明者炒/令軟冷搗)白膠香(光明/好者)松脂(各五兩/佳者)龍腦(三/錢)¶
　右將上同三味倒入銀鍋或石鍋中以水一斗五升¶
　煑藥二十沸專看火候如使溢出即㵼入冷水中漉¶
　取藥又依前以水一斗五升又錬一依前法如此三¶
　十遍㵼入冷水中漉出暴乾細研如粉入龍腦同研¶
<pb:KR3e0067_WYG_109-17a>¶
　令均每日空心及晩食前以冷酒調下一錢¶
第一浴法¶
　　麻黄根　地骨皮　草烏頭(各二/兩)¶
　右為剉散研朴硝二兩勻和每用藥二兩水一桶椒¶
　一合葱三十莖艾葉一兩同煎十沸入米醋一中¶
　打勻去滓坐温室中且用手巾撘四肢候湯可浴即¶
　浴令汗透面上如珠流更坐室中或睡片時尤佳候¶
　汗觧方着衣避風而出五日再浴如此兩三浴便服¶
<pb:KR3e0067_WYG_109-17b>¶
　換骨丹¶
換骨丹¶
　　九肋鱉甲(去/裙)海蜈蚣(細剉各/半兩)¶
　右以塩泥固濟候乾火煆存二分性為末巴豆半兩¶
　去皮膜順手研青州棗子七個去核入巴豆膏在棗¶
　中火燒令焦存巴豆五分性將棗巴豆爛研如泥入¶
　前二味同研勻以醋煑糊為丸如菉豆大每服七丸¶
　虚者四五丸用温地黄汁下候利惡物如膿血爛魚¶
<pb:KR3e0067_WYG_109-18a>¶
　腸即住只此三兩服未利更加一二丸次服¶
遇仙丹¶
　　人参　紫参(各一/兩)苦参　白殭蠶(去嘴各/二兩)¶
　右為末白麵糊丸如桐子大每服三十丸温鹽湯下¶
　食前日二次服之¶
踈風散¶
　　山梔仁(一兩/半)大黄　白滑石　熟地黄　懸豆(酥/炙)¶
　　(焦黄各/三兩)¶
<pb:KR3e0067_WYG_109-18b>¶
　右為末入朴硝半兩每服食後淡茶清調下次以佛¶
　手膏¶
佛手膏去黒紫瘡核¶
　　斑猫(七個去/翅皮)巴豆(七粒/去皮)杏仁(二十個/去皮)紅娘子(七/個)黄¶
　　臈　韶粉(各半/兩)瀝清(研一/兩)盆硝(一/兩)硫黄　黄丹(各/三)¶
　　(錢/)膩粉(炒一/兩)菉豆(一/合)槐角(三/條)清油(四/兩)亂髪(一/兩)砒霜¶
　　(一錢/另研)¶
　右用油煎令髪化次下紅娘子次用巴豆槐角等逐¶
<pb:KR3e0067_WYG_109-19a>¶
　味下焦者漉出方下硫黄盆硝及丹粉等以箆子不¶
　住手攪令勻滴水成珠為度用時先將針刺瘡核用¶
　藥一粟米大放針處次日臍瘡有黒臭膿血出三兩¶
　日血漸少次服去毒丹¶
去毒丹¶
　　赤芍藥　甘草　白滑石(各半/兩)朴硝　大黄(各一/分)¶
　　巴豆(去皮炒另/研後入)黒牽牛(一兩半/生炒)¶
　右為麵糊丸菉豆大臨卧服十五丸金銀薄荷湯下¶
<pb:KR3e0067_WYG_109-19b>¶
　加至三十丸次服甘草散¶
甘草散¶
　　甘草　白滑石(各半/兩)山豆根(一/兩)大黄(一/分)¶
　右為末每服一錢蜜湯調下日二服次服觧毒丸¶
觧毒丸¶
　　苽蔞根(三/兩)甘草(半兩/炒)大黄(一分/生)朴硝(一分/另研)¶
　右為末麵糊丸菉豆大每服二十丸至三十丸白湯¶
　下次服福神丹¶
<pb:KR3e0067_WYG_109-20a>¶
福神丹¶
　　訶子(四個/炒)巴㦸(炒/)黒牽牛(生各/半兩)甘遂(二/錢)赤小豆(四/十)¶
　　(九粒/生)¶
　右為末麵糊丸菉豆大每服十丸至十五丸薄荷湯¶
　下次用水膏藥¶
水膏藥傅貼破處及面脚上瘡¶
　　陳皮(去灰土拌/斤炒紫用)陳米(半斤/炒)藿香　馬蹄香　　香¶
　　(一錢/另研)¶
<pb:KR3e0067_WYG_109-20b>¶
　右為末入麝香用冷水調掃傅瘡上有膿䖏如損破¶
　煎槐枝湯洗再上藥此十方乃秘傳大要病人須能¶
　如法將息敬而信之¶
皂角湯治大風(一名通天/再造散)¶
　　皂角刺(燒半生半/灰二錢)北大黄(一/錢)輕粉(半/錢)¶
　右為末酒調空心服取下惡物服藥數日齒出毒血¶
　甚臭一方無輕粉桑栁煎丸治大風&KR0746;神效¶
　　東引桑枝(十二/月採)東引栁枝(正月採/各二斤)乾槐子(十月採/一斤)¶
<pb:KR3e0067_WYG_109-21a>¶
　右用童子小便二斗春夏秋浸經兩日冬浸七日别¶
　用長流水五斗泉水二斗同煎至一斗絞取汁更煎¶
　至五升入白蜜五合又入煎如稠餳以甕合盛經一¶
　宿後服餘藥滓隂乾入熟絹袋収取桃仁吴茱萸各¶
　二兩生用與藥滓三兩半同入鍋内炒黄乗熱入甕¶
　重紙葢口𦂳復一時去桃仁茱萸不用煎滓三兩却¶
　加原蠶沙訖白椹仙靈脾牛膝防風各三兩同搗羅¶
　為末煉蜜丸桐子大每服取前煎三錢至五錢用熱¶
<pb:KR3e0067_WYG_109-21b>¶
　酒五合調化下二十丸空心食前夜卧各一服别更¶
　入紅雪或經火朴硝尤佳¶
胡麻宿肌散治大風癩疾(一名乳香散/方見惡風類)¶
黒豆方治大風癩疾¶
　　黒豆(三升細/粒者佳)天雄(去皮臍生/用五個)烏頭(去皮臍生/用七個)¶
　右剉烏頭天雄如豆粒大用水二斗慢火煎至七升¶
　去滓浸黒豆二升一伏時漉出暴乾更爆以渗乾汁¶
　為度暴取乾每三枚七枚空心食前用酒下日二服¶
<pb:KR3e0067_WYG_109-22a>¶
　夜深更進一服一方取三月四月天䧺烏頭苖及¶
　根去土净勿洗搗汁漬豆忌房事猪魚鷄䓤蒜一¶
　　切發物¶
百花煎治大風癩疾¶
　　白蜜(二十/兩)石榴(七顆酸者/并皮用)生薑(去皮細/切八分)¶
　右先研生薑石榴絞取自然汁更濾令净入蜜盛於¶
　甕瓶以臈紙封口勿泄氣垂繫於釡中勿到底以重¶
　湯煎一復時成煎空心酒調二錢漸至三錢日二夜¶
<pb:KR3e0067_WYG_109-22b>¶
　一旬日内有惡物隨便而出是病根出矣¶
黄精煎(出聖/惠方)治大風癩病面赤疹起手足攣急身發瘡¶
　痍及指落者¶
　　黄精(生者十/二兩)白蜜(五/斤)生地黄(肥者/五斤)¶
　右先將黄精生地黄洗净細剉為末石杵臼搗熟復¶
　研爛入水三斗絞取汁置銀銅器中和蜜攪勻煎之¶
　成稠為度每用温酒化二錢至三錢日三夜一久服¶
　風癩痊平面如童子延年不老¶
<pb:KR3e0067_WYG_109-23a>¶
凝水石塗方(出聖/濟方)治大風癩病¶
　　凝水石(研為細/末四兩)水銀(四/兩)膩粉(一/兩)¶
　右滴水研如薄泥卧病人于宻室先將一半藥遍身¶
　塗之除咽㗋心上不塗以兩手摩令極熱俟夜更將¶
　餘藥准前塗摩或當夜或次日臓腑取下惡物但喫¶
　温補藥忌一切動風物一月皮膚復舊兩月眉睫生¶
　甚者半嵗必再發准前用藥則永安也¶
治風癩¶
<pb:KR3e0067_WYG_109-23b>¶
　　胡麻　白大豆　棗¶
　右同九蒸九曝作團食令人不飢延年斷榖又合蒼¶
　甘子散服之¶
治大風¶
　　大楓子肉　白花蛇(一/條)烏頭(一/條)¶
　右入烏藥順氣散末粳米飯丸服¶
追風散(一名神效追命/散出永類鈴方)治大風神效¶
　　川大黄(實/者)皂角刺(各半/斤)川欝金(五両/)¶
<pb:KR3e0067_WYG_109-24a>¶
　右為細末三大錢用真大楓油入無灰温酒調藥末¶
　臨卧時服臟腑轉時直就地上取下虫如疾多年其¶
　虫色黒日近者其虫色赤隔三兩日再服直候無虫¶
　方是病瘥即止其藥只服平常風藥及諸補藥此藥¶
　大有奇效下藥切不可與病人知恐虫藏匿則疾難¶
　愈六十日齋戒忌房色一切俗念不可嗔怒作善事¶
　為佳大凡服藥之時須忌酒色清油麵食猪羊雞鵝¶
　魚等肉加芎藭同煎亦可¶
<pb:KR3e0067_WYG_109-24b>¶
乳香煎(出聖/惠方)治大風腹臟有䖝令人皮膚生瘡語聲變¶
　眉髪落¶
　　乳香(三兩/細研)雄黄(三兩/細研)預知子(二兩/搗末)¶
　右先以香末用水一斗于銀鍋内漫火煎至五升入¶
　預知子並雄黄慢火𤎅成膏入磁器中盛每空心以¶
　温酒調下一茶匙後有䖝如馬尾随大便出即愈¶
治大風疾神效方(出聖/惠方)¶
　　水銀(三/兩)硫黄(一兩/細研)松脂(煉成者/二兩末)¶
<pb:KR3e0067_WYG_109-25a>¶
　右同入銚子内火上結為砂子烏鵶不損者一隻以¶
　濕紙裹七重又以泥裹作毬候乾大火煆令通赤㣲¶
　冷去泥取出研入砂及松脂末都研令細煉&KR0097;和丸¶
　如桐子大每服空心以温酒下五丸晩食前再服¶
狼毒散(出千/金方)治惡疾及大風疾¶
　　狼毒　秦艽(各等/分)¶
　右治下篩酒服方寸日三服五十日愈¶
萆麻法(出仁/存方)治癘風手指攣曲節間疼痛不可忍漸至¶
<pb:KR3e0067_WYG_109-25b>¶
　斷落及鼻壞者¶
　　萆麻(去/殻)黄連(剉各/二兩)¶
　右以小瓶子入水一升浸春夏三日秋冬五日後每¶
　用萆麻一粒擘破外殻以浸藥水吞下平旦服漸加¶
　至四五粒微利不妨水盡更添一方云服兩月後喫¶
　大蒜諸肉試驗如不發依前法再服如腿脤用針出¶
　毒物乃有神效¶
神效散(出仁/存方)治大風癩疾肌肉瘑潰鼻柱蝕爛¶
<pb:KR3e0067_WYG_109-26a>¶
　　黄柏(三/錢)皂角刺(燒灰/三錢)¶
　右研匀作一服温酒調空心服晩勿飲此藥至二更¶
　後取下䖝或大小長短如墨顔色不一約一二升其¶
　病愈利下惟是䖝更無他物並不損人利後三日内¶
　惟食白粥及補氣血藥忌食麵猪雞動風等物如四¶
　肢腫用針刺出水再服之¶
治大風¶
　　苦參　地龍(去土各/等分)¶
<pb:KR3e0067_WYG_109-26b>¶
　右為細末㸔病淺深多少随意服茶酒任下不拘時¶
　候皮膚有破處用五靈脂細末以清麻油調塗之¶
萆麻煎丸(出聖/濟方)治大風疾¶
　　萆麻子(去皮/十兩)黄連(去鬚五兩二味細剉以水一斗/同水煑水盡取出不用黄連將)¶
　　(萆麻子細/研為膏)九節菖蒲(二/兩)白附子(一/兩)¶
　右除前膏外搗羅為末入萆麻膏中拌勻煉蜜為丸桐¶
　子大每服三十丸薄荷茶下日三服¶
蝦蟆丸(一名小䖝丸/出聖惠方)治大風遍身生瘡腹臟有䖝鬢半¶
<pb:KR3e0067_WYG_109-27a>¶
　落語聲欲破¶
　　乾蝦蟆(一兩/炒黄)肥長皂莢(一條先炒透後去/皮絃以酒再炙)¶
　右為末以竹管引入羊腸内繋兩頭用麩二升鋪甑¶
　中置麩上蒸熟去麩入麝半錢同搗丸桐子大每服¶
　三十一粒空心温酒下劣弱者服二十丸任意飲酒¶
　取醉為度專㸔大腸内有䖝下即瘥¶
治大風瘡(出經驗/良方)¶
　用大風子不拘多少燒存性灰研細羅過與輕粉等¶
<pb:KR3e0067_WYG_109-27b>¶
　分用麻油調於瘡上極妙如濕只乾擦之經騐方云¶
　昔章貢有鼔角匠面生肉瘰因詰之云舊害大風得¶
　道人傳此藥今遂愈矣¶
還肌&KR0745;(出聖/惠方)治大風甘穴鼻梁倒壞¶
　　杜落崔(一稗亦名/克媍草)無灰酒(三/斗)¶
　右和根莖葉細剉置鍋内旋入酒煑令稠濾去滓再¶
　𤎅成膏入新磁器盛取桑東南根汁别収之有患者¶
　與前膏各一匙許以無灰熱酒調下厚衣覆蓋出汗¶
<pb:KR3e0067_WYG_109-28a>¶
　仍於宻室内服藥至醉醒後以温桑枝水洗其壞肉¶
　著綿衣勿令當風¶
苦參丸(出聖濟/總録)治大風癩及熱毒風瘑疥癩¶
　　苦參(于九月末旬掘取根去/黑皮暴乾用粉一斤)枳殻(去瓤麩/炒六兩)¶
　右為末煉蜜為丸桐子大每服三十丸患冷者以温¶
　酒下餘以粟米飲或淡漿水下食後服日二夜一若¶
　苦參根皮薄者即連皮用但細剉搗取粉棄滓不用¶
治癩(出肘/后方)¶
<pb:KR3e0067_WYG_109-28b>¶
　取白蜜一斤生薑二斤搗取汁先秤銅鐺令知斤兩¶
　即下蜜於鐺中消之又秤知斤兩下薑汁於蜜中㣲¶
　火煎令薑汁盡秤蜜斤兩在即休藥已成矣患三十¶
　年癩者平旦服棗許大一丸一日三服酒飲任下忌¶
　生冷醋滑臭物功用甚多活人衆矣能一一具之¶
治大風并壓丹石熱毒(風手脚下逐出/風科集驗方)¶
　　硝石(一大/兩)生烏麻油(二大/斤)¶
　右合内鐺中宻封口以紙泥固濟勿令氣出細進火¶
<pb:KR3e0067_WYG_109-29a>¶
　煎之其藥未熟時氣腥候香氣發即熟更以生麻油¶
　二斤和合又㣲火煎之以意斟量得所即内不津器¶
　中服法患大風者用大火為使在室中重作小紙屋¶
　子外然火令患人在紙屋中發汗日服一大合病人¶
　力壯日服二服服之三七日頭面疱瘡皆滅若諸丹¶
　石藥熱發不得食熱物着厚衣卧厚床者即兩日共¶
　服一劑服法同前不用火為使忌風二七日若丹石¶
　發即不用此發但取一匙内口中待稍嚥汁熱除忌¶
<pb:KR3e0067_WYG_109-29b>¶
　如前法¶
雄黄丸(出聖/惠方)治大風身體若䖝走之狀¶
　　雄黄　松脂(煉/成)¶
　右等分&KR0097;和丸以飲服十丸如桐子大日二百日差¶
　慎酒肉䀋醋生冷生血物等抱朴子載癩病煉松脂¶
　服之久服夜卧多當見有光大如鏡奇效¶
又療通身癩瘡方¶
　用蓮荷二十枚石灰一斗淋取汁合煑令極濃以漬¶
<pb:KR3e0067_WYG_109-30a>¶
　瘡半日許可數為之¶
治大風神驗方(出聖/惠方)¶
　　通明乳香(三十/兩)苦參(四兩肥好/者細剉)¶
　右先用好酒五升浸苦參于磁瓶内以重湯煑一伏¶
　時其鍋釜下火亦不絶猛但令常小沸為候經一伏¶
　時足即取出濾去渣滓祇將好酒量其多少浸乳香¶
　於銀鍋内如餳糖般即止入天末四兩大麻仁二兩¶
　另研如膏内研攪令匀慢火𤎅之可丸即丸如桐子¶
<pb:KR3e0067_WYG_109-30b>¶
　大每日空心及夜飯前以大麻仁酒下二十丸妙¶
大麻仁酒法(出聖/惠方)¶
　用大麻仁三升水淘令淨候乾以酒一斗浸一宿後¶
　和酒研取白汁以生絹濾過却入磁瓶中以重湯煑¶
　數沸止每遍取一小盞煖過下藥仍兼服後散相兼¶
　服之¶
紫茄子根散(出聖/惠方)服前藥後宜服¶
　　紫茄子根(切暴乾搗/取汁一升)白藥末(三/兩)甘草(炙赤取/末一兩)¶
<pb:KR3e0067_WYG_109-31a>¶
　右和令匀早飯後至晩常均匀服三服每服温水調¶
　下二錢¶
治大風疾(出聖/惠方)¶
　　煉成松脂(三/兩)杏仁(一升湯浸去/皮尖䨇仁)¶
　右先將杏仁搗碎漸入水絞取汁五升入松脂煎五¶
　七沸乗熱去渣内磁瓶中更入酒五升同封一宿每¶
　於食前煖一小盞服之¶
何首烏散(出聖/惠方)治大風癩惡疾¶
<pb:KR3e0067_WYG_109-31b>¶
　　何首烏(一斤入白米泔水浸一七夏月逐日/換水用竹刀子刮令碎九蒸九晒)胡麻¶
　　子(四兩九/蒸九曝)¶
　右為細散每服食前用温酒調下二錢荆芥薄荷湯¶
　茶調下亦可¶
治大風半身不遂(出千/金方)¶
　用蠶砂兩石熟蒸分作直袋三枚各受七斗熱盛一¶
　袋著患處如冷即取餘袋前法數數易換百不禁瘥¶
　止須羊肚醸粳米䓤白薑椒豉等爛煑熱喫日食一¶
<pb:KR3e0067_WYG_109-32a>¶
　具十日止¶
又方(出千/金方)¶
　蒸鼠壤土袋盛熨之瘥即止¶
治諸癩大風等證(一名苦參丸/出海上名方)¶
　用苦參為末稀糊丸桐子大每服三十丸苦參湯下¶
　食後滓&KR0745;湯沐浴尤良¶
治大風¶
　用烏蛇三條修治令淨蒸煑熟去皮骨取肉焙乾為¶
<pb:KR3e0067_WYG_109-32b>¶
　細末用宿蒸餅丸為丸如米粒大以喂烏雞其雞食¶
　盡烏蛇三條然後烹雞取肉為末或丸或散酒服之¶
　丸時乃用宿蒸餅每服五十丸甚者不過三五雞即¶
　愈¶
白花蛇造酒方(出瑞/竹堂)治大風¶
　每白花蛇一條蒸米一斗缺底先用酒麴次將蛇用絹¶
　袋盛之頓于麴上用紙封缺口候三七日開缺取酒¶
　將蛇去皮骨為末每酒一盞温服蛇末少許仍將酒¶
<pb:KR3e0067_WYG_109-33a>¶
　脚並糟作餅食之尤佳¶
羊蹄根方治風癩裂口唇(方見澁/瘍風類)¶
皂角丸(出聖/惠方)治大風諸癩¶
　　肥長皂角(先炙透二十條後/去皮絃其核自脱)¶
　右以皂角肉用多酒慢火&KR0745;稠粘濾出清稀者候冷¶
　入雪糕杵為丸桐子大每服五十丸空心用酒送下¶
　一方云凡治大風病先服此宣洩却服他藥一方以¶
　十條塗酥炙黄為末十條去皮子搥碎用水五升煎¶
<pb:KR3e0067_WYG_109-33b>¶
　碎皂角至一升生布濾去滓重&KR0745;成膏和前末為丸¶
得效方(出韋/氏方)治癘風即大惡癩疾是也名曰風未必皆¶
　因風大率多是濁氣外注傳流徧體故色敗皮膚瘍¶
　潰鼻梁塌壞或自作不仁極穢之業所致久之則遍¶
　身白皮脱落如蜕狀如或頭面生瘡眉髪髭落用桑¶
　枝灰一斗熱湯淋取汁先洗頭面之上然後用大豆及¶
　菉豆漿添熟水三日一浴一日一洗面脚用側柏葉¶
　蒸曝乾白膠香各等分為末蜜丸温水下三七粒日三¶
<pb:KR3e0067_WYG_109-34a>¶
　服一方無白膠香¶
治大風(出本/草)¶
　以驢頭撏去毛煑汁以漬麯醖酒服¶
治身上癩瘡¶
　以蒼耳子葉&KR0745;水洗之¶
天門冬丸(出聖/惠方)治大風癩病¶
　用天門冬去心生用五斗研絞取汁内磁器中宻蓋¶
　口以蠟封勿走藥氣于淨室中經一年取開其色赤¶
<pb:KR3e0067_WYG_109-34b>¶
　如沙糖即少入苦參粉及乾地黄末為丸桐子大每¶
　服十丸温熟水下食前服¶
淋渫方(出聖/惠方)治大風癩疾¶
　用馬棘葉三斤為細末夏月取馬棘青葉與乾末同¶
　搗揑作餅子暴乾再為細末每用三兩水十五碗&KR0745;¶
　取沸濾入大盆淋渫徧身及渫肉損爛處日三遍不¶
　過半月肌體復舊¶
治榮氣不清久風入脉因而或癩鼻壞色敗皮肉痒潰¶
<pb:KR3e0067_WYG_109-35a>¶
　(出聖/惠方)¶
　用黄精根去皮洗淨二斤日中曝乾令軟内粟米飯¶
　甑中同蒸之二斗米熟為度不拘時候服之¶
烏蛇浸酒方治大風癩病(方見白虎風/類門内互用)¶
治大風用牝驢生脂和生椒熟搗綿裹塞耳又治積年¶
　耳聾狂癩不能語不識人者和酒服三斤良¶
蒴藋湯治瘑癩風痺(方見風瘙/癮疹類)¶
馬先膏散治癩(方見大風眉/鬚堕落内)¶
<pb:KR3e0067_WYG_109-35b>¶
蒿艾酒治癩疾(出聖/惠方)¶
　取白艾蒿十束如升大煑取汁以麴糯米一如釀酒¶
　法候熟絹濾飲之但是惡疾遍身面目有瘡者皆可¶
　飲之¶
又療身風體如䖝行方(出千/金方)¶
　用鹽一斗水一担煎減半澄清温洗浴三四遍療一¶
　切風¶
又方(出千/金方)¶
<pb:KR3e0067_WYG_109-36a>¶
　以淳灰汁洗面不過一月日愈¶
又方(出千/金方)¶
　以大豆漬飯漿中旦温洗面頭中痒加少麵沐頭復¶
　以水濯之十洗必瘥¶
驅烏丸治大風癩疾皮肉頑麻不仁或風疹腫痒浸淫¶
　惡瘡¶
　以七月十五日取紫背浮萍日乾為末半斤入好消¶
　風散五兩入水數椀&KR0745;𤎅頻頻服之更浸湯洗之去¶
<pb:KR3e0067_WYG_109-36b>¶
　根¶
大蓼粥方(出聖/惠方)治大風疾¶
　取大蓼刮去粗皮碎剉四兩以水一斗&KR0745;取汁一升¶
　去滓將汁煑糯米為粥空腹食之如病在膈上即吐¶
　出在膈中即汗出在膈下即轉出宜避外風之類¶
治大風癩疾肌肉頑痺手足拘攣久服輕身延年好顔¶
　色不老(一名大風丸/出聖惠方)¶
　用煉成松脂三斤研如粉以夾絹袋盛每服空心及¶
<pb:KR3e0067_WYG_109-37a>¶
　晩食前煖無灰酒調下二錢一方煉蜜丸飢即服之¶
　日三鼻柱斷者百日服之瘥忌鹽襍食房事又天門¶
　冬酒服百日愈一方以蜜湯下二十丸¶
上真散(出十便/良方)治患癩大風疾¶
　用浮萍草三月採不拘多少淘浄三五次窨五日焙¶
　乾為細末不得見日食前空心二錢温酒調十服病¶
　退忌猪雞魚蒜¶
通天再造散(出十便/良方)治大風¶
<pb:KR3e0067_WYG_109-37b>¶
　　錦文大黄(一兩濕紙包煨/熟切片焙乾)皂莢刺(一兩去粗皮取/嫩莖者剉碎)¶
　右藥為細末每服十錢空心冷酒調下一方寸至午¶
　時取下毒物如魚腦膠之類如未效再服五錢即取¶
　下如亂髪之䖝惡物取盡然後補藥¶
雄黄膏¶
　　雄黄(一兩/水飛)白花蛇(全者一條五寸許煎浸/一宿去骨炙乾為細末)白砂糖¶
　　(一/斤)杏仁(一斤去皮/尖研爛)¶
　右將雄黄白花蛇末入在蜜杏仁内同煉蜜為膏每¶
<pb:KR3e0067_WYG_109-38a>¶
　服一錢温酒調服日進三服久服絶根本¶
四聖保命丹(出衛生/寳鑑)¶
　　大黄(半/兩)黄蘗(半/斤)苦參(四/兩)荆芥穗(四/兩)蝦蟆灰(一個/燒灰)¶
　右為細末煉蜜為劑分作一百二十丸每服一丸温¶
　酒送下食後日進三服忌肉醬¶
祛風散(出衛生/寳鑑)¶
　　大蠶砂(五斤水/淘三遍)東行蝎虎(一個焙乾為末用白麵/四五斤泮蠶砂為絡素)¶
　　(暴/乾)¶
<pb:KR3e0067_WYG_109-38b>¶
　右每服二合𤎅柏葉湯調服食前日進三服¶
柏葉湯(出衛生/寳鑑)¶
　東南枝上摘柏葉一秤水一桶煑三沸濾滓甕盛起¶
　旋𤎅調蜜初服苦澁三五日後甜十日四肢沉困便¶
　赤白痢服藥一月後發出瘡疙瘩四十日瘡破後瘡¶
　上傅藥¶
烏龍散(出衛生/寳鑑)¶
　　倒懸青灰(二/錢)烏雞子皮¶
<pb:KR3e0067_WYG_109-39a>¶
　右用柏油二兩調搽¶
又方(出海上/名方)治諸癩大風等疾¶
　　苦胡麻(半斤/别搽)天麻(二/兩)乳香(三/分)¶
　右為細末每服三錢荆芥臈湯下忌鹽房事動風物¶
　一百二十日服半月後兩腰眼灸十四狀¶
活血散(出楊/氏方)治大風疾并諸風渾身頑麻瘙痒成瘡¶
　　白花蛇(五兩須/𦂳細者)草烏頭(十/兩)川烏頭(五/兩)防風(二兩/半)¶
　已上四味用水同煑香熟為度濾出先去防風不用¶
<pb:KR3e0067_WYG_109-39b>¶
　次將白花蛇去皮骨焙乾將草去皮臍焙乾稱取五¶
　兩次將川烏去皮臍焙乾秤取二兩外别入草烏生¶
　去皮尖秤五兩川烏生去皮尖秤二兩半一處為末¶
　入後藥¶
　　血竭(一兩/另研)麝香(半錢/另研)¶
　右件和匀臨服藥時先於食後將真大楓油一錢麝¶
　香少許用清茶或酒調服續將活血散每服一錢濃¶
　煎貫衆湯点清茶調下更量疾勢加減服切忌雞肉¶
<pb:KR3e0067_WYG_109-40a>¶
地龍丸(出衛生/寳鑑)治大風一切風毒生瘡¶
　　全蝎　地龍(去/土)蛇退(油/炒)香附子　防風　胡麻子¶
　　(另研已上/各一兩)川烏(去皮/尖)蠶砂　荆芥(已上各/二兩)蒼术(二/兩)¶
　　(半米甘/水浸)¶
　右碾為細末用醋糊為丸桐子大每服二十丸至三¶
　十丸茶酒任下不拘時候用朱砂為衣¶
廬山胡以方嘗患此在北方傳得此方效(出永類/鈴方)¶
　　杏仁　鐵屑　夜明沙　朴硝　地骨皮¶
<pb:KR3e0067_WYG_109-40b>¶
　右等分為末入柏子油内&KR0745;三兩去滓用酒搽南方¶
　少得柏子油以老節有油者燒漉亦可並治疥瘡諸¶
　惡瘡¶
袁髙致傳來一方田菜子根又枸杞子根等分皆同外¶
　有服藥并洗藥(出永類/鈴方)¶
　　蒼术(二兩/半)白芷(一/兩)天麻　白蛇　淨逺志肉　全¶
　　蝎　自然銅　牽牛　北細辛　白术　地龍¶
　　甘草　殭蠶　狗&KR0387;　青皮　陳皮(各一/兩)南木香¶
<pb:KR3e0067_WYG_109-41a>¶
　　草烏　麻黄　苦參(各半/兩)薄荷　當歸　荆芥¶
　　防風　藁本　乳香　没藥(各三/錢)川山甲　川芎¶
　　人參(各二/兩)烏蛇(一/錢)麝香(二/錢)龍腦(一錢二味/别研為末)¶
　右為末煉蜜桐子大不拘時四十丸服茶酒任下¶
洗藥(出永類/鈴方)¶
　　蒼术　防風　荆芥　細辛　川烏　苦參　麻¶
　　黄　地骨皮　何首烏　百草澤(各二/兩)¶
　右剉散&KR0745;常洗搽藥當用丸罐𤎅十個時¶
<pb:KR3e0067_WYG_109-41b>¶
苦參丸(出澹/察方)治肺腎先受風邪腠理發作遍身成瘡片¶
　片皮膚燥痒痛不已大風癩發眉髪不存亦可服之¶
　　苦參　香白芷　荆芥　蒼耳子(無則以/莖代之)蔓荆子¶
　　香附子　撫芎(各三/兩)¶
　右㕮咀於甑内蒸過三曝為末用猪脂十五兩畧𤎅¶
　冷成油入宿蒸餅五七餅同搗成膏可丸即丸如不¶
　可則添入白糊一處為膏丸桐子大每服三十丸荆¶
　芥湯下¶
<pb:KR3e0067_WYG_109-42a>¶
苦參丸(出澹/寮方)治肺積熱腎臟風毒攻于皮膚時生疥癩¶
　燥痒難忍時出黄水及大風手足壞爛眉毛脱落一¶
　切風疾¶
　　苦參(二十/兩)荆芥(去梗十/六兩)¶
　右為末水糊丸桐子大每服三十丸好茶吞下或荆¶
　芥湯食後一方有熱者宜荆芥大黄通利之即愈¶
治癩方(出本/草)¶
　煉松柏脂服之¶
<pb:KR3e0067_WYG_109-42b>¶
　昔趙翟病癩厯年醫不瘥家乃齎粮棄送於山穴中¶
　翟自怨不幸悲歎涕泣經月有仙人經穴見之哀之¶
　具問其詳翟知其異人也叩頭自陳乞命於是仙人¶
　取&KR0504;中藥賜之教其服百餘日瘡愈顔色悦肌膚潤¶
　仙人再過視之翟謝活命之㤙乞遺其方仙人曰此¶
　是松脂彼中極多汝可煉服之長服身輕力百倍登¶
　危涉險終日不困年百嵗齒固髮不白夜卧常見有光¶
　大如鏡者以問左右皆云不見久而漸大一室盡明¶
<pb:KR3e0067_WYG_109-43a>¶
　如晝日又夜見面上有綵女二長二三寸面體皆具¶
　但短小耳游戱其口鼻之間如是且一年此女漸長¶
　大出在其側又嘗聞琴瑟之音欣然獨笑在人間三¶
　百許年色如少童乃入抱犢山去必為地仙也¶
治大風及諸惡瘡(出本/草)¶
　以蝮蛇酒浸服之¶
　昔宣城間山人取蝮蛇一枚活著器中以好酒一斗¶
　投之埋於馬溺處周年已後開取酒味猶存蛇已消¶
<pb:KR3e0067_WYG_109-43b>¶
　化有患大風及諸惡風惡瘡瘰皮膚頑痺半身枯死¶
　皮肉手足臟腑間重疾並主之不過服一升已來當¶
　覺舉身輕健服訖不服他藥得力亦有小毒不可長¶
　服¶
治風癩(出本/草)¶
　以胡麻合蒼耳子為散服之¶
治水癩偏大上下不定疼痛(出本/草)¶
　以牡蠣不限多少鹽泥固濟炭三斤煆令火盡冷取¶
<pb:KR3e0067_WYG_109-44a>¶
　二兩乾薑一兩炮又為細末用冷水調稀稠得所塗¶
　病處小便大利即愈¶
治患大風(出本草烏/蛇酒浸方)¶
治大風(出風科/集旋方)¶
　釋普明齊州人久止靈巖晩逰五䑓得風疾眉髪俱¶
　堕百骸腐潰哀號苦楚人不忍聞忽有異人教服長¶
　松明不知識復告之云長松生石松下取根餌之皮¶
　色如薺菜長三五寸味㣲苦類人參清香可愛無毒¶
<pb:KR3e0067_WYG_109-44b>¶
　服之益人兼觧諸䖝毒明採服不旬日毛髪俱生顔¶
　貎少色如故今并代間世人多取長松襍甘草乾山¶
　藥為湯&KR0745;服甚佳然木草及諸方書皆不載獨釋慧¶
　祥清涼傳怡序之¶
治大風身痒¶
　用蛇床子&KR0745;湯服之差¶
治肺毒瘡如大風疾¶
　用桑葉好者淨洗過蒸一宿後日乾為末水調二錢¶
<pb:KR3e0067_WYG_109-45a>¶
　服¶
治瘡疹及癩疾¶
　用苦參五斤切以好酒三斗漬三十日每飲一合日¶
　二服常服不絶若覺痺即差或取根為末服之亦良¶
治癩方¶
　用乾艾随多少浸麴醸酒如常法飲之覺痺即差也¶
　¶
　¶
<pb:KR3e0067_WYG_109-45b>¶
　¶
　¶
　¶
　¶
　¶
　¶
　¶
　普濟方卷一百十¶
