# -*- mode: mandoku-view; -*-
#+TITLE: 普濟方
#+DATE: 2015-08-24 23:06:45.398932
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二十六
<pb:KR3e0067_WYG_026-1a>¶
欽定四庫全書¶
　普濟方卷二十六　　　明　周王朱橚　撰¶
　　肺臟門¶
　　　總論¶
夫肺主魄魄臟者任物之精也為上将軍使在上行所¶
以肺為五臟之華葢並精岀入謂之魄魄者肺之臟也¶
鼻者肺之官肺氣通於鼻鼻和則能知香矣循環紫宫¶
上出於頰候於鼻中下逥肺中榮華於髪外主氣内主¶
<pb:KR3e0067_WYG_026-1b>¶
胸與乳相當左乳庚右乳辛肺重三觔三兩六葉兩耳¶
凢八葉有十四童子七女子守之神名鴻鴻隨節應㑹¶
故云肺蔵氣氣舎魄為欬在液為涕肺氣虚則鼻息利¶
肺氣實則喘咳胸憑仰息肺氣虚夢白物斬人血籍籍¶
氣衰則夢見兵戰氣盛則夢恐懼哭泣厥氣客於肺則¶
夢飛揚見金鐡之器及竒物○凢肺臟相金與大腸合¶
為腑其經手太隂與陽明為表裏其脉浮相於季夏王¶
於秋秋時萬物之所終宿葉落柯萋枝條兀然獨在其¶
<pb:KR3e0067_WYG_026-2a>¶
脉微浮衞氣遲榮氣數數則在上遲則在下故名曰毛¶
陽當䧟而不䧟隂當昇而不昇為邪所中陽中邪則捲¶
隂中邪則𦂳捲則惡寒緊則為慄寒慄相搏名曰癨弱¶
則發熱浮乃來出旦中旦發暮差臟有逺近脉有遲疾¶
周有度數行漏刻遲在上傷毛采數在下傷中焦有惡¶
則見有善則匿陽氣下陷隂氣則温陽反則下隂反在¶
巔故名曰長而且留秋脉如浮秋肺脉也西方金也萬¶
物之所收成也故其氣來輕虚而浮來急去散故曰浮¶
<pb:KR3e0067_WYG_026-2b>¶
反此者病何如而反其氣之來毛中央堅兩傍虚此謂¶
太過病在外其氣來毛而微此謂不及病在中太過則¶
令人氣逆而皆痛愠愠然不反則令人喘呼吸少氣而¶
欬上氣見血下問病者○肺脉來厭聶聶如落榆葉曰¶
肺平秋以胃氣為本肺脉來不上不下如循鷄羽曰病¶
脉來如物浮如風毛曰肺死○其肺脉至大而虚如以¶
毛羽中人膚色白赤不澤毛折者死○其肺脉至大而¶
虚如以毛羽中人膚色白赤不澤毛折及死○秋胃微¶
<pb:KR3e0067_WYG_026-3a>¶
毛曰平毛多胃少曰肺病但毛無胃氣曰死毛而有弦¶
曰春病弦甚曰金病肺藏氣氣舎魄喜樂無極則傷魄¶
魄傷則狂狂者意不存人皮革焦毛悴色夭死于夏○¶
手太隂氣絶則皮毛焦太隂者行氣温皮毛者也氣弗¶
榮則皮毛焦皮毛焦則津液去津液去則皮節傷皮節¶
傷者則爪枯毛折毛折則氣先死丙篤丁死火勝金也¶
肺死臟浮之脉按之弱如䓤葉下無根者死秋金肺旺¶
其脉微澀而短曰平反得大而緩者是脾之乘肺母之¶
<pb:KR3e0067_WYG_026-3b>¶
歸子為虚邪雖病易治反得沉濡而滑者是腎之乘肺¶
子之乘母為實邪雖病自愈反得浮大而洪者是心之¶
乘肺火尅金為賊邪大逆十死不治反得弦細而長者¶
是肝之乘肺木之凌金為微邪雖病則瘥肝乘肺必作¶
虚○右手闗前寸口隂絶者無肺脉也若短氣欬逆喉¶
中寒噫逆刺手陽明治陽○右手闗前寸口隂實者肺¶
實也若少氣胸中滿膨膨與肩相引刺手太隂治隂○¶
肺脉來泛泛輕如微風吹鳥背上毛二至曰平三至曰¶
<pb:KR3e0067_WYG_026-4a>¶
離經病四至脫精五至死六至命盡手隂脉也○肺脉¶
急甚為癲疾微急為肺寒熱怠惰欬唾血引腰背胸若¶
鼻息内不通緩甚為多汗微緩為痿漏風頭已下汗出¶
不可止太甚為脛腫微大為肺痺引胸背起腰内小甚¶
為飱血微小為消痺滑為息賁上氣微滑上下出血濇¶
甚為嘔血微濇為鼠瘻在頸肢腋之間下不勝其上其¶
能喜酸○肺脉搏緊而長者當病唾血其濡而散者當¶
病漏汗至令不復發散白脉之至也喘而浮上虚下實¶
<pb:KR3e0067_WYG_026-4b>¶
驚有積氣在胸中喘而虚名曰肺痺寒熱得之醉而使¶
内也○黄帝問曰經脉十二而手太隂之脉獨動不休¶
何也(手太隂在/寸口中)岐伯對曰足陽明胃脉也胃者五臟六¶
腑之海(胃脉在足趺上寸骨觧/中是大趾間上行三)其精氣上清注於肺肺¶
氣從太隂而行之其行也以息往來故人一呼脉再動¶
一吸脉亦再動呼吸不已脉動不止○黄帝問曰氣口¶
何以獨為五臟主岐伯曰胃者水糓之海六腑胃居其¶
大五味入於口藏於胃以養五臟氣氣口者太陽是也¶
<pb:KR3e0067_WYG_026-5a>¶
臟腑之氣味皆出於胃變見於氣口氣口屬腑臟主即¶
呼寸口者也○扁鵲曰肺有病則鼻口張實熱則喘逆¶
胸憑仰息陽氣壮則夢恐懼等虚寒則欬息下利少氣¶
其隂氣壮則夢涉水等肺在聲為哭在變動為欬在志¶
為憂傷肺精氣并於肺則悲味主秋結滿而血者病在¶
胸及以飲食不節得病者取之合故命曰味主合○病¶
先發於肺喘欬三日之肝脅痛支滿四日之痺閉寒不¶
通身痛體重五日之胃腹脹十日不已死冬入夏日出¶
<pb:KR3e0067_WYG_026-5b>¶
病在肺下脯慧日中甚夜半靜○假令肺病南行若食¶
馬肉及麞肉得之不者當以夏時發得病以丙丁日也¶
宜服赤藥○凢肺病之状必喘欬逆氣肩息背痛汗出¶
尻隂股膝攣䏷腨胻足背痛虚則少氣不能報息耳聾¶
嗌乾取其經手太隂足太陽之外厥隂内少隂血者○¶
肺脉沉之而數浮之而喘苦忽忽寒熱膓滿膓中熱小¶
便肩背痛從腰已上汗出得之房内汗出當風○肺病¶
其色白身體但寒無熱時時欬其脉微遲為可治宜服¶
<pb:KR3e0067_WYG_026-6a>¶
五味子大補肺湯㵼肺散春當刺少商夏刺魚際皆㵼¶
之季夏刺大滿秋刺經渠冬刺尺澤皆補之又當炙膻¶
中百壮皆第三椎二十五壮○邪在肺則皮腹痛發寒¶
壮上氣氣喘汗出欬動肩背取之膺中外腧皆第三椎¶
之傍以手重按之快然乃刺之取之缺盆中以越之○¶
形寒寒飲則傷肺以其兩寒相感中外皆傷故氣逆於¶
熱喘息鼻衂肩膺好者則肺端正端則和利難傷膺徧¶
欹者則肺偏傾偏傾則病胸偏痛鼻亦偏疾凢人分部¶
<pb:KR3e0067_WYG_026-6b>¶
䧟起者必有病生大膓陽明為肺之部為藏氣通於内¶
外部亦隨而應之沉濁為内浮清為外若外病内入則¶
所部起内病裏出則所部䧟外入前治陽後治隂内出¶
前治隂後治陽實㵼虚補陽主外隂主内凢人死生休¶
否則藏神前變形於外人肺前病鼻則為之孔開焦枯¶
若肺前死鼻則為之梁折孔閉青黑色若天中等分墓¶
色應之必死不治看色深淺斟酌賖足逺不出一年促¶
不延時月肺疾少愈而卒死何以知之曰赤黑如拇指¶
<pb:KR3e0067_WYG_026-7a>¶
厭黑見面頰上此必卒死肺絶三日死何以知之口張但¶
氣出面白目青是謂亂經飲酒當風風入肺經膽氣妄¶
泄目則為青雖有天救不可傷生面黄目白如枯骨死¶
吉㐫之色在於分部順順而見赤白入鼻必病不出其¶
年若年上不應三年之中禍必應也○秋金肺脉色白¶
主手太隂脉也秋取經腧秋者金始治脉将收殺金将¶
勝火陽氣在合隂氣初勝温氣及體隂氣未勝未能深¶
入故取腧以㵼隂邪取合以虚陽邪陽氣治襄故取於¶
<pb:KR3e0067_WYG_026-7b>¶
合其脉本在寸口之中掌後兩筋間二寸中應在腋下¶
動脉其脉根於太倉太倉在臍上三寸一分是也○秋¶
三月者主肺大腸白氣狸病也其源從太陽擊手太隂¶
太隂受淫邪之氣則經結壅滯毛皮𦂳腎發泄邪生則¶
臟腑傷温隨秋受厲其病相反若腑虚則為隂邪所傷¶
乍寒乍熱損傷脉氣暴欬嘔臟實則為陽毒所損體熱¶
生班氣喘引飲故曰白氣狸病也○扁鵲云心肺二俞¶
主治丹毒白狸病當依源為療調其陽理其隂則臟腑¶
<pb:KR3e0067_WYG_026-8a>¶
之病不生矣○夫六極者天氣通於肺地氣通於嗌風¶
氣通於肝雷氣動於心糓氣感於脾(糓素問/作谷)雨氣潤於¶
腎六經為川腸胃為海九竅為水注之於氣所以竅應¶
於五臟五臟而上行肺傷其人勞倦則欬唾血其脉細¶
𦂳浮皆唾血此為躁擾嗔怒得之肺傷氣壅所致也○¶
肺中風者口燥而喘身運而重冐而腫脹○肺中寒者¶
其人唾濁涕肺水者其人身體腫而小便難時時大便¶
鳴溏○肺脹者虚而滿喘欬目如脫状其脉浮大○跌¶
<pb:KR3e0067_WYG_026-8b>¶
陽脉浮緩少陽脉微𦂳微為血虚𦂳為微寒此為䑕乳¶
診得肺疾脉浮而毛按之辟易脇下時時痛逆皆相引¶
痛少氣善悲目瞑結癰皮膚寒利遇夏劇主皮中時癢¶
如虱縁之状甚者如針刺之状時癢色白也○肺病身¶
當有熱欬嗽短氣吐出膿血其脉當短濇今反浮大其¶
色當白而反赤者此是火之尅金為大逆十死不治商¶
音人者主肺其聲哭其音磬其志樂其經手太隂厥逆陽¶
明則榮衞不通隂陽反作陽氣内擊隂氣外傷則寒寒¶
<pb:KR3e0067_WYG_026-9a>¶
則虚而厲風所中嘘吸戰掉語聲嘶塞而散下氣息短¶
憊四肢僻弱面色青葩遺失便利甚則不可治依源麻¶
黄續命湯主之○又言音喘急短氣好唾此為火尅金¶
陽擊隂隂氣沉陽氣昇昇則實實則熱熱則狂狂則秘¶
眼悸言非常所說口赤而張飲無時度此熱傷肺肺化¶
為血不治若面赤而鼻不欹可治也○白為肺肺合脾¶
白如豕膏者吉肺主鼻鼻是肺之餘其人金形相比於¶
上商白色小頭方面小肩背小腹小手足發動身輕精¶
<pb:KR3e0067_WYG_026-9b>¶
㢘急心静悍性喜為吏耐秋冬不耐春夏春夏感而生¶
病主手太隂㢘㢘然肩膺厚薄正踈則肺應之正白色¶
小理者則肺小小則少飲不病喘鳴粗理者則肺大大¶
則虚虚則寒喘鳴多飲喜病胸喉痺逆氣巨肩反應䧟¶
喉者則肺高高則實實則熱上氣肩息欬逆合腋脹脇¶
者則肺下下則逼賁迫肝善脇下痛鼻塞或壅而涕生¶
息肉好肩背厚者則肺堅堅則不病欬上氣肩背薄者¶
則肺脆脆則易傷邪傷則六腑生極故曰五臟六極也¶
<pb:KR3e0067_WYG_026-10a>¶
　　　肺實(附論/)¶
夫右手寸口以前脉隂實者手太隂經也盖肺實則生¶
熱熱則陽氣盛○病若肺脹汗出若露上氣喘逆咽中¶
塞如欲嘔吐胸中滿膨膨與肩相引名曰肺實熱也○¶
扁鵲云肺實熱則喘嘔胸憑仰息咽中不利手太隂經¶
為熱氣所加故為肺實之病甚則口赤鼻張引飲無時體¶
背生瘡自尻至股隂膝喘經皆痛○右手寸口氣口以¶
前脉隂陽俱實者手太隂與陽明俱實也病若頭痛目¶
<pb:KR3e0067_WYG_026-10b>¶
眩驚狂喉痺痛手臂捲唇吻不收肺與大腸俱實也¶
　　　方¶
煮散方　治肺實與大腸俱實令人氣憑滿¶
　　茯苓　麻黄(各六/分)黄耆　大青　桂心(各三/分)細辛¶
　　　杏仁(各五/分)石膏(二/兩)丹參(半/兩)五味子　丼草　貝¶
　　母　橘皮　芎藭(各一/兩)枳實(二/枚)¶
　右為散帛裹方寸井花水一升五合煮取七合為一¶
　服日再¶
<pb:KR3e0067_WYG_026-11a>¶
㵼肺散　治酒客勞倦或出當風喜怒氣舎於肺面目¶
　黄腫起即頭眩欬逆上氣時忽忽欲絶心下弦急不¶
　能飲食或唾膿血胸痛引背支滿欲嘔¶
　　五味子　　百部(各二/兩半)茯苓　附子　蓯蓉　當歸¶
　　　石斛　　逺志　續斷(各一/兩)細辛　丼草(各七/分)防¶
　　風　蜀椒　　紫苑　桂心　欵冬花　乾薑(各一/兩半)¶
　　桃仁(六十/枚)杏仁(三十/枚)¶
　右搗篩以酒服方寸匕日三後稍加二匕¶
<pb:KR3e0067_WYG_026-11b>¶
黄耆煮散　治肺氣盛實其氣上蒸發多痰心胸煩躁¶
　往往咯血¶
　　黄耆(剉/)桑根白皮(剉/)杏仁(去皮尖/雙仁炒)紫苑(去苖/土)貝母¶
　　(去/心)黄芩(去黒/心)麻黄(去根/節)麥門冬(去心/焙)升麻　羌活¶
　　(去蘆/頭)蛤蚧(酥炙各/一分)胡黄連(一/錢)¶
　右為散每服三錢水一盞生薑一片棗二枚拍碎煎至九¶
　分去薑食後臨臥温服若人病咯血先當喫上面清¶
　心氣方兩三盞¶
<pb:KR3e0067_WYG_026-12a>¶
天門冬煎　治肺熱實欬𠻳涕唾稠黏氣促急不思食¶
　　生天門冬(二兩去心以水一升/煮爛候水盡細研)紫苑(去土/一兩)貝母(去/心)¶
　　(三/兩)桔梗　白茯苓(去黑/皮)桑白皮根(剉/)木通(剉各一/兩半)¶
　　白蜜(二/兩)土酥(一/合)生地黄汁(四/合)藕汁　生麥門冬汁¶
　　(各三/合)¶
　右為末先下地黄麥門冬藕汁煎五六沸次下天門¶
　冬并蜜煎五六沸次下紫苑等末攪勻次下酥慢火¶
　煎攪如餳傾於合中待凝每服一匙食後夜臥細細¶
<pb:KR3e0067_WYG_026-12b>¶
　蒸之日三五服¶
清肺飲子　治渇而小便閉邪熱在氣分也¶
　　茯苓(三/錢)猪苓(三/錢)澤㵼(五/錢)琥珀(半/錢)燈心(二/分)木通(七/分)通¶
　　草(二/分)車前子(炒二/錢)瞿麥(半/錢)扁畜(七/分)白术(三/錢)桂(半/錢)¶
　右為細末每服五錢水一盞半煎至一盞帶熱服或¶
　剉如豆作湯煎服亦可八正散或五苓散皆得用之¶
　一方無术桂¶
麻黄引氣湯　治肺勞實氣喘鼻張靣目苦腫¶
<pb:KR3e0067_WYG_026-13a>¶
　　麻黄　杏仁　生薑　半夏(各五/分)紫蘇(四/分)白前(亦/作)¶
　　(白/术)細辛　桂心(各三/兩)橘皮(二/分)石膏(八/兩)竹葉(切一/升)¶
　右㕮咀以水一斗煮取三升去滓分三服¶
龍腦丸　治腦中欝熱肺喘𠻳口臭喉腥或口甜丈夫¶
　咯血婦人血崩並皆治之¶
　　龍腦　薄荷(五兩/净葉)真蒲黄(一/兩)麥門冬(去心/二兩)阿膠(一/兩)¶
　　甘草(一/兩)人參(一/兩)川當歸(一兩/半)黄耆(一兩/半)木通(一/兩)生¶
　　乾地黄(三/兩)柴胡(好者去/苖半兩)¶
<pb:KR3e0067_WYG_026-13b>¶
　右為末煉蜜丸如桐子大每服二十丸病上焦食後¶
　用熱水吞下微嚼破更好病下焦空心服小兒加減¶
　與之此藥大有竒效不可盡述¶
葉氏清膈丸　治肺氣上壅氣促迫塞面赤痰實咽膈¶
　不利頭昏目眩背痛拘急及治面生赤&KR1439;瘙痒¶
　　人參　赤茯苓　木通　黄耆(蜜/炙)生乾地黄　桑¶
　　白皮(蜜/炙)青皮(去/白)防風(去/皮)丼草(炙各/一兩)枳殻(麸炒/去穰)麥門¶
　　冬¶
<pb:KR3e0067_WYG_026-14a>¶
　右煉蜜為丸彈子大每一丸水七分煎六分温服食¶
　後日三服一方作散用蜜煎服亦得¶
天門冬煎　治肺間熱欬喉塞¶
　　天門冬(二兩/去心)麥門冬(二兩/去心)欵冬花(一/兩)貝母(一/兩)紫苑¶
　　(二/兩)茯苓(二/兩)升麻(二/兩)生薑汁(三/升)蜜(一升/)酥(一/合)地黄汁(三/升)¶
　右先以水八升煮七物取一升去滓内生薑汁地黄¶
　汁煮取一升内蜜酥於銀器中加湯上煎令成煎一¶
　服如彈子丸一枚含嚥日夜三五丸忌醋物蕪荑鯹¶
<pb:KR3e0067_WYG_026-14b>¶
　魚等顔仁楚處傳¶
羚羊角散(出千/金方)　治肺熱喘息鼻衂血¶
　　羚羊角　𤣥參　射干　鷄蘇　芍藥　升麻¶
　　栢皮(各二/兩)生地黄(切一/升)梔子仁(四/兩)淡竹茹(鷄子大/一枚)¶
　右㕮咀以水九升煮三升分三服湏利者下芒硝二¶
　兩更煎三沸¶
黄芩湯　治肺臟熱實涕涶稠粘咽喉不利¶
　　黄芩(去黒/心)黄耆(剉/)柴胡(去/苖)秦芁　赤茯苓(去黒/皮)人¶
<pb:KR3e0067_WYG_026-15a>¶
　　參　梔子仁(各一/兩)升麻　地骨皮　甘草(炙剉/半兩)¶
　右搗篩每服三錢水一盞煎至六分去滓食後温服¶
百部根飲　治肺氣客熱暴傷風寒因嗽不安¶
　　百部根(一兩/半)天門冬(二兩/去心)紫苑(一兩/半)貝母　乾葛¶
　　　白前　橘皮(各一/兩)生薑(二/兩)䓤白(切三/寸)豉(三/合)¶
　右切以水六升煮取二升七合去滓分服三服踈數¶
　任情亦可分四服間食亦得禁生冷鯉魚蒜¶
桔梗湯(楊子建/䕶命方)治肺氣盛實上焦不通面目浮腫大便¶
<pb:KR3e0067_WYG_026-15b>¶
　燥又治肺氣盛實痞膈中焦大腸與肺表裏不能相¶
　通毒熱之氣上蒸於肺因而生疾若肺病診其脉氣¶
　脾肺洪大即宜先服此通脾氣方¶
　　桔梗(炒/)大黄(剉/炒)麻黄(去根/節)枳殻(去穰/麸炒)大腹皮(剉/)柴¶
　　胡(去/苖)杏仁(去皮尖/雙仁炒)羌活(去蘆/頭)木香(各一/分)¶
　右搗篩每服三錢水一盞生薑二棗大拍碎煎至七¶
　分去滓食後臨臥温服¶
地黄通音散(出千/金方)治肺熱言音喘急短氣好唾膿血¶
<pb:KR3e0067_WYG_026-16a>¶
　　生地黄(切二/升)石膏(八/兩)麻黄(五/兩)杏仁(四/兩)升麻　羚羊¶
　　角　芒硝(各三/兩)赤蜜(一/升)淡竹茹(鷄子大/一枚)¶
　右㕮咀以水七升煮取二升去滓下蜜煮兩沸分三¶
　服¶
㵼白湯(出一/日方)治大腸實熱腹脹不通夾臍痛食不化喘¶
　不能息久㾦生瘡¶
　　橘皮　淡竹葉　黄芩　梔子仁　蘗皮(炙各一/兩半)¶
　　茯苓　芒硝(各一/兩)生地黄(五/兩)¶
<pb:KR3e0067_WYG_026-16b>¶
　右為剉散每服四錢水一盞半薑棗煎七分空心服¶
㵼白散(出永類/金方)治肺臓氣實心胸壅悶欬嗽煩喘大便¶
　不利¶
　　桑白皮(炙/)桔梗(去蘆/炒剉)地黄皮(去/木)𤓰蔞子　半夏(湯/泡)¶
　　(七/次)升麻　杏仁(去皮/尖)丼草(炒各/等分)¶
　右㕮咀每服四錢水一盞半薑五片煎至八分去滓¶
　食後温服¶
二母湯(出永類/金方)治肺勞實熱面目苦腫欬嗽喘急煩熱¶
<pb:KR3e0067_WYG_026-17a>¶
　頰赤骨節多痛乍寒乍熱¶
　　知母　貝母(去心/膜)杏仁(去皮/尖炒)甜葶藶(畧/炒)半夏(炮七/次)¶
　　秦艽(去/蘆)橘紅(各一/兩)丼草(炙半/兩)¶
　右㕮咀每服四錢水一盞半薑五片煎至八分去滓¶
　温服不拘時候¶
㵼肺大麻仁散(出聖/惠方)治肺臟氣實心胸壅悶欬嗽煩喘¶
　大腸不利¶
　　大麻仁(口一/兩)桑根白皮(二分/剉)㯽榔(一/兩)天門冬(二分/去心)¶
<pb:KR3e0067_WYG_026-17b>¶
　　赤茯苓(三/兩)枳殻(三分麸炒/微黄去瓤)漢防己(三/分)丼草(半兩/炙剉)¶
　右搗篩為散每服三錢以水一中盞入生薑半分煎¶
　至六分去滓不計時候温服忌炙煿熱麫大蒜¶
麻黄湯　治肺實熱喘逆胸滿仰息急氣¶
　　麻黄(去根節煮/掠去沫炒)半夏(湯洗七/遍焙)桑根白皮(剉各二/兩半)杏¶
　　仁(去皮尖雙/仁炒三兩)石膏(碎五/兩)赤茯苓(去裏皮/二兩)紫苑(去土/二兩)¶
　　(半/)¶
　右剉如麻豆大每服五錢水一盞半入生薑半分切¶
<pb:KR3e0067_WYG_026-18a>¶
　竹葉二七片煎至八分去滓温服¶
橘皮湯(出千/金方)治肺熱氣上欬息奔喘¶
　　橘皮　麻黄(各三/兩)柴胡(去/苖)亁紫蘇(剛繁作亁/藍各二兩)宿薑¶
　　　杏仁(各四/兩)石膏(八/兩)¶
　右㕮咀以水九升煮麻黄兩沸去沫下諸藥煮取三¶
　升去滓分三服不瘥與兩劑¶
人參丸　治肺氣上攻鼻塞不通¶
　　人參　防風(去/草)細辛　黄耆　甘菊花　木通¶
<pb:KR3e0067_WYG_026-18b>¶
　　沙參(各半/兩)¶
　右為細末煉蜜和丸如桐子大每服五十丸食後温¶
　水下¶
羚羊湯飲　主肺熱胸背痛時時亁欬不能食¶
　　羚羊角(屑二/兩)貝母　生薑　茯苓(各三/兩)橘皮　人¶
　　參　芍藥(各二/兩)¶
　右切以水五升煮取一升八合去滓分温三服每服¶
　如人行八九里乆便服禁生冷蒜麫醋¶
<pb:KR3e0067_WYG_026-19a>¶
清氣湯(出千/金方)治肺熱飲酒當風風入肺膽氣妄泄目青¶
　氣喘¶
　　麻黄(四/兩)甘草　五味子(各三/兩)杏仁(五十枚去/皮雙仁炒)母薑¶
　　　淡竹葉(切一/升)¶
　右㕮咀以水七升先煮麻黄去沫下諸藥煮取三升¶
　去滓分三服¶
枸把湯(出千/金方)治肺熱實凢右手寸口氣口以前脉隂實¶
　者若肺服汗出氣喘逆咽中寒如欲嘔状名肺實者¶
<pb:KR3e0067_WYG_026-19b>¶
　若胸溝仰息泄氣隂熱¶
　　枸杞根皮(剉/炒)石膏(碎各/四兩)陳橘皮(湯浸去/白焙)白前(各二/兩半)¶
　　杏仁(去皮尖雙仁/炒各一兩半)白术(各二/兩半)¶
　右搗篩每服三錢水一盞煎至七分去滓入蜜半匙¶
　再煎令沸食後温服日三¶
人參湯　療肺客熱并肝心家氣¶
　　桂心　甘草(炙各/三兩)人參　亁薑　防風(各一/兩)白术¶
　　(一/兩)¶
<pb:KR3e0067_WYG_026-20a>¶
　右切以水八升煮取三升分三服日三宜温忌桃李¶
　雀肉生葱海藻菘菜¶
細辛湯(出本/事方)治肺虚實不調鼻塞多涕咽中有涎而喘¶
　項強筋急或痛¶
　　細辛　半夏麫　茯苓　桔梗(各四/錢)桂枝(三/錢)甘草¶
　　(二/錢)¶
　右為粗末每服四錢水二盞生薑四片蜜半匙同煎¶
　至七分温日三¶
<pb:KR3e0067_WYG_026-20b>¶
㵼肺大黄煎(出聖/惠方)治肺臟氣實心胸煩壅欬嗽喘促大¶
　腸氣滯¶
　　川大黄(二兩剉/研微炒)生地黄汁(三/合)杏仁(一兩湯浸去皮/尖雙仁生焙)¶
　　枳殻(一兩剉炒/微黄去瓤)牛蒡根汁(二/合)郁李仁(二兩湯浸去/皮尖微焙)¶
　右件搗羅為末用蜜四兩酥二兩入前二味汁同入¶
　銀鍋内入諸藥末攪令匀慢火煎令成膏收於磁盒¶
　内每服不計時候以清粥調下¶
清肺湯(出三/因方)治肺實熱肺壅汗出若露上氣喘逆欬嗽¶
<pb:KR3e0067_WYG_026-21a>¶
　咽中寒如嘔状短氣客熱或吐膿血¶
　　薏苡仁　防己　杏仁　冬𤓰子仁(各三/分)鷄子白¶
　　皮(一/分)¶
　右為剉散每服四錢先以石葦切半握水二盞煎盞¶
　半入藥同煎至七分去滓食前服¶
地黄麥門冬煎　主肺氣熱兼欬嗽¶
　　生地黄汁(三/升)生薑汁(一/合)酥(二/合)麥門冬汁(三/升)白蜜(二/合)¶
　右先煎地黄麥門冬薑汁等三分可减一分内酥蜜¶
<pb:KR3e0067_WYG_026-21b>¶
　煎如餳内貝母末八分紫苑末四分攪令調一服一¶
　匙日二服夜二服切忌蕪荑¶
㵼肺散(出聖/惠方)治肺氣臟實上焦痰滯不下飲食¶
　　枳殻(三分麸炒/微黄去穰)旋復花(半/兩)川芒硝(一/兩)前胡(三分去/蘆頭)¶
　　川大黄(一兩剉/微炒)¶
　右件藥搗粗羅為散每服三錢水一中盞入生薑半¶
　分煎至六分不計時候温服¶
牽牛子丸(出聖/惠方)治肺臟氣實胸膈壅滯大腸下利¶
<pb:KR3e0067_WYG_026-22a>¶
　　牽牛子(一分/生用)馬牙硝(一兩煉/令汁盡)鷄肶胵(半兩生/隂亁)甜葶¶
　　藶(半兩隔紙/炒令紫色)杏仁(半兩湯浸去皮尖/雙仁麸炒微黄)¶
　右件藥搗羅為末煉蜜丸桐子大每服不計時候以¶
　温酒下三十丸¶
葶藶丸(出聖/惠方)治肺臟氣實心胸壅悶欬𠻳喘促大腸氣¶
　滯¶
　　甜葶藶(三分隔紙/炒令紫色)杏仁(二七枚湯浸去皮/尖雙仁麸炒微黄)牽牛子¶
　　(一兩/微炒)漢防己(一/兩)陳橘皮(半兩湯浸/去白穰焙)¶
<pb:KR3e0067_WYG_026-22b>¶
　右件藥搗羅為末煉蜜桐子大每服不計時候煎桑¶
　白皮湯下二十丸¶
地骨皮湯　治肺臟實熱喘促上氣胸隔不利煩躁鼻¶
　亁¶
　　地骨皮(二/兩)桑白皮(剉一/兩半)紫蘇莖葉(一/兩)甘草(炙剉/一兩)¶
　右麄搗篩每服三錢水一盞煎至七分去滓食後臨¶
　臥温服¶
百部湯　治肺臟實熱喘嗽鼻塞口亁咽痛¶
<pb:KR3e0067_WYG_026-23a>¶
　　百部　欵冬花　杏仁(去皮尖/雙仁炒)甘草(炙剉各/一兩)¶
　右搗篩每服三錢水一盞入糯米少許煎七分去滓¶
　温服不拘時¶
葶藶丸　治肺熱實喘嗽¶
　　甜葶藶子(紙上炒/一錢)大黄(蒸熟剉/一錢)杏仁(二七枚去皮/尖雙仁燈上)¶
　　(燎/熟)¶
　右搗研為末用棗肉丸如桐子大每服五丸至七丸¶
　食後臨臥生薑烏梅湯下¶
<pb:KR3e0067_WYG_026-23b>¶
黄連阿膠丸　治肺熱或咯血¶
　　黄連(浄二/兩)赤茯苓(二/兩)阿膠(炒一/兩)¶
　右黄連茯苓同末水調阿膠和衆手丸桐子大每服¶
　三十丸食後米飲下黄連茯苓能抑心火則肺得其¶
　清¶
大黄五味子丸(出聖/惠方)治肺臟氣實心胸壅悶咳𠻳喘促¶
　大腸氣滯¶
　　五味子(一/兩)川大黄(一兩剉/研微炒)車前子(一/兩)¶
<pb:KR3e0067_WYG_026-24a>¶
　右件藥搗篩為末煉蜜和搗三百杵丸如桐子大每¶
　服不計時候以温湯下三十丸¶
治肺乆積堅實如皷食即吐臥不安喘急方(余居士/選竒方)¶
　　白术　防葵(各六/分)郁李仁(八/分)訶子(七/分)茱茰(三/分)杏仁¶
　　(三/分)大黄(六/分)㯽榔(八/分)¶
　右㕮咀以水二升煎白术防葵大黄等至一升内諸¶
　藥更煎至半升濾去滓分作三服如人行五里乆又¶
　進服以泄為度¶
<pb:KR3e0067_WYG_026-24b>¶
治肺臟實熱相刑於肝即受病先當平其脉氣若肺脉¶
　洪大宜先服此方(楊子建/護命方)¶
　　柴胡(去/苖)前胡(去蘆/頭)麻黄(去/根)貝母(去/心)紫苑　桔梗¶
　　杏仁(去/尖)黄芩　牡丹皮(去/心)紫蘇子(以上各/一分)蒼术(半/分)¶
　右細搗羅為末煮散每服二錢水一盞生薑一片同¶
　煎取八分食後除去滓熱服¶
治逺年肺氣上攻喘息急涕稠黏胸中痰實大腑實熱¶
　俱喘急時痰結氣悶痞滿胸中宜服此方(楊子建/䕶命方)¶
<pb:KR3e0067_WYG_026-25a>¶
　　紫蘇(去苖/土)桂(去粗/皮)欵冬花(各一/兩)麻黄(去/根)杏仁(去/尖)升¶
　　麻　羌活(各一/兩)¶
　右細杵羅為末每服二錢水一盞煎取九分食後臨¶
　臥和滓温和頓服大腑虚體氣弱不要喫¶
治肺氣盛實痞塞上焦不能不生病腎乏生氣因而生¶
　疾宜先喫此藥肺散若人腎臟感邪先看肺脉若脉¶
　法大上焦壅熱宜服此方(楊子建/䕶命方)¶
　　麻黄(去/根)杏仁(去/尖)桔梗　紫苑　牡丹皮(去/心)前胡¶
<pb:KR3e0067_WYG_026-25b>¶
　　柴胡(各去/蘆頭)紫蘇子(各一/分)枳殻(只使青/三銖)¶
　右杵細搗羅為末每服二錢水一盞生薑二片煎取¶
　八分食後臥服¶
　　　肺虚(附論/)¶
夫右手寸口氣口以前脉隂虚者手太隂經也名曰肺¶
虚冷盖虚則生寒寒則隂氣盛則聲嘶語言用力顫掉¶
緩弱少氣不足咽中亁無津液寒虚乏氣恐怖不樂欬¶
及喘鼻有清皮毛焦枯診其脉沉緩此是肺虚之候虚¶
<pb:KR3e0067_WYG_026-26a>¶
則宜補也○夫臓腑之精華皆上注於肺肺主於氣氣¶
為衞流行於諸陽之經榮華於皮毛若其氣不足則胸¶
膈短氣咽中閉塞欬逆嘔唾寒從背起口中如含霜雪¶
語言失聲皮毛萎瘁皆肺不足之候也右手寸口氣口¶
以前脉隂陽俱虚者手太隂與手陽明經俱虚也病若¶
耳鳴嘈嘈時妄見光明情中不樂或如恐怖肺與太陽¶
俱虚也¶
　　　方¶
<pb:KR3e0067_WYG_026-26b>¶
通音散(出千/金方)治肺虚寒冷聲嘶傷語言用力戰掉緩弱¶
　虚瘠風入肺¶
　　防風　獨活　芎藭　秦椒　亁薑　黄耆(各四/十二)¶
　　(銖/)天雄　麻黄　五味子　山茱茰　甘草(各三/十七)¶
　　(銖/)秦艽　桂心　薯蕷　杜仲　人參　細辛¶
　　防己(各三/十銖)甘菊花　紫苑(各一十/四銖)貫衆(三/枚)附子(七/分)¶
　右治下篩以酒服方寸匕日二一方有石膏六分當歸¶
　五分¶
<pb:KR3e0067_WYG_026-27a>¶
補傷散(千金/方)治肺腸善泄欬善驚恐不能動筋不可逺¶
　行膝不可乆立汗出鼻亁少氣喜悲心下急痛痛引¶
　胸中臥不安席忽忽喜夢寒小便赤黄目不逺視唾¶
　血¶
　　天門冬(一/升)防風　澤㵼　人參　阿膠　栝蔞根¶
　　　前胡　芍藥　白蘞(各一/兩)亁薑　大豆卷(二/兩)¶
　　紫苑　石膏　桂心　白术(各四/兩)亁地黄　甘草¶
　　　薯蕷　當歸(各二/兩半)¶
<pb:KR3e0067_WYG_026-27b>¶
　右治下篩食上酒服方寸七日三¶
鍾乳黄耆湯(出千/金方)治肺氣不足逆滿上氣咽中悶塞短¶
　氣寒從背起口中如含霜雪言語失聲甚者唾血¶
　　黄耆(五/兩)甘草　鍾乳　人參　乾地黄　桂心¶
　　茯苓　白石英　桑白皮　厚朴　亁薑　紫苑¶
　　　橘皮　當歸　五味子　逺志　麥門冬(一/兩)大¶
　　棗(二十/枚)¶
　右㕮咀以水四升一斗煮取四升分五服日三夜二¶
<pb:KR3e0067_WYG_026-28a>¶
大阿膠丸　治肺有熱或因勞呌怒肺胃致傷𠻳中有¶
　血¶
　　葶藶(二兩/炒)人參(去/蘆)逺志(去/心)防風　白茯苓(去/皮)貝母¶
　　(炒/)阿膠　五味子　熟地黄(洗/)杏仁(湯浸去/皮尖)山藥¶
　　(各一/兩)丹參　麥門冬　杜仲(去皮剉/炒令黒)栢子仁　甘¶
　　草(炙/)百部(炙半/兩)¶
　右為末蜜丸如彈子大磁器收勿泄氣每服一盞研¶
　化煎六分食後臨卧温服日二三服張氏方無丹參¶
<pb:KR3e0067_WYG_026-28b>¶
　逺志防風以葶藶五味加川芎當歸細辛各半兩通¶
　前十七味為末蜜丸彈子大(此方得之或用寒應治/斟酌損益使可通行者)¶
　(盛文肅太尉因赴召甚急後病嘔血/醫官獨孤及為處此方服之立効)¶
厚朴湯　治肺勞氣虚冷痰水氣盡夜不得臥頭不得¶
　近枕上氣胸滿喘息氣絶此痰水盛溢¶
　　厚朴　麻黄　桂心　黄芩　石膏　大㦸　橘¶
　　皮(各三/兩)枳實　甘草　秦艽　杏仁　茯苓(各二/兩)¶
　　細辛　　半夏　生薑(十/兩)大棗(十五/枚)¶
<pb:KR3e0067_WYG_026-29a>¶
　右㕮咀以水一斗三升煮取四升分五服¶
紫蘇子湯　治肺氣不足欬逆上氣牽繩而坐吐沫唾¶
　血不能食¶
　　蘇子(一/升)桑白皮(五/兩)半夏(六/兩)紫苑　人參　甘草¶
　　五味子　杏仁(各三/兩)欵冬花　射干(各一/兩)麻黄¶
　　亁薑　桂心　細辛(一兩/半)¶
　右㕮咀以水一斗二升煮取三升半分五服日三夜¶
　二¶
<pb:KR3e0067_WYG_026-29b>¶
補肺湯　治肺氣不足欬逆短氣寒從背起口中如含¶
　霜雪言語無聲音而渇舌本亁燥甚者欬唾膿血¶
　　五味子(一/兩)白茯苓(去黒兩/皮一)白石英　鍾乳(各三/兩)竹葉¶
　　　橘皮(各二/兩)杏仁(去皮尖雙仁/炒研一兩半)紫苑(去苖/土)桂(去粗/皮)¶
　　欵冬花　紫蘇子(炒/)麥門冬(去心焙/各二兩)¶
　右搗篩與杏仁白石英鍾乳通研勻每服三錢水二¶
　盞竹茹彈子大粳米半匙薑一片棗二枚同煎至一¶
　盞去滓温服日再夜一¶
<pb:KR3e0067_WYG_026-30a>¶
人參益肺湯　治肩背痛汗出小便數而疼者風熱乗¶
　肺肺氣欝甚也當㵼風熱則愈¶
　　柴胡(一/錢)升麻(一/錢)黄耆(一/錢)羌活(一/錢)防風(半/錢)陳皮　人¶
　　參　甘草(各半/錢炙)蒿本(三/分)青皮(二/分)黄芩(二/分)白豆䓻(二/分)¶
　右㕮咀只作一服水二盞煎至一盞去滓温服食後¶
　如面色脱氣短不可服¶
參蘇温肺湯　治形寒飲冷則傷肺喘渇煩心胸滿短¶
　氣不能宣暢¶
<pb:KR3e0067_WYG_026-30b>¶
　　人參(二/兩)肉桂(二/兩)甘草(一/兩)木香(二/兩)桑白皮(二/兩)陳皮¶
　　白术　半夏(製各/二兩)五味子(二/兩)白茯苓(一/兩)紫蘇梗葉¶
　　(二/兩)¶
　右㕮咀水一盞半生薑三片每服五錢煎至七分去¶
　滓食後温服如冬寒每服加不去節麻黄半錢先煎¶
　去沫下諸藥¶
麥門冬丸　治肺虚咳𠻳氣喘經乆即生蟲在肺令人¶
　欬逆氣促氣膈所致(方見本門/肺勞類)¶
<pb:KR3e0067_WYG_026-31a>¶
鍾乳養肺丸　治肺臟虚損咳不已漸致羸瘦¶
　　鍾乳粉(一/兩)人參(去蘆/頭)紫苑(去土/洗焙)黄耆　欵冬花(以/上)¶
　　(各半/兩)桑根白皮(一/分)¶
　右為細末蜜和丸如梧子大每服三四十丸米湯飲¶
　下食後服¶
補肺白石英散　治肺氣虚惡寒欬𠻳鼻有清涕喘息¶
　氣微四肢少力¶
　　白石英(一兩細/研如粉)五味子(一/兩)麥門冬(三分/去心)亁薑(半兩/炮製)¶
<pb:KR3e0067_WYG_026-31b>¶
　　(剉/)白茯苓(一/兩)附子(一兩製炮/去皮臍)甘草(半兩炙/微赤剉)桂心(一/兩)¶
　　阿魏(一兩搗碎/炒令黄燥)人參(一兩去/蘆頭)陳橘皮(一兩湯浸/去白穣焙)¶
　右搗為散每服三錢以水一中盞棗三枚煎至六分¶
　去滓不計時候温服忌生冷油膩等物¶
補肺人參散　治肺臟氣虚欬𠻳少力言語聲嘶喫食¶
　全少日漸羸瘦¶
　　人參(一兩去/蘆頭)紫苑(洗去苖土/各半兩)黄耆(一兩/剉)鹿角膠(一/兩)¶
　　(搗研炒/令微黄)桂心(一/兩)白术(三/兩)紫蘇莖葉(三/分)五味子(半/兩)熟¶
<pb:KR3e0067_WYG_026-32a>¶
　　亁地黄(一/兩)杏仁(半兩湯浸去皮尖/雙仁麸炒微黄)亁薑(半兩炮/製剉)¶
　右為散每服三錢以水一中盞入棗三枚煎至六分¶
　去滓不計時候温服¶
補肺杏仁散(出聖/惠方)治肺臟氣虚傷冷欬𠻳怯寒無力不¶
　思飲食¶
　　杏仁(一兩湯浸去皮尖/雙仁麸炒微黄)桂心(一/兩)厚朴(二兩去粗皮/塗生姜汁炙)¶
　　(令香/熟)人參(一兩去/蘆頭)訶梨勒(一兩煨/用皮)白术(三/分)甘草(半/兩)¶
　　(炙微/赤剉)亁薑(三兩炮/製剉)陳橘皮(一兩湯浸/去白穣)附子(一兩炮/裂皮臍)¶
<pb:KR3e0067_WYG_026-32b>¶
　　(去/)白茯苓(一/兩)¶
　右為散每服三錢以水一中盞入棗三枚煎至六分¶
　去滓不計時温服¶
補肺鍾乳丸(出聖/惠方)治肺臟氣虚失聲胸中痛喘息鳴¶
　　鍾乳粉(一/兩)麥門冬(三分去/心焙)桂心(一/兩)五味子(一/兩)桑根¶
　　白皮(半兩/剉)白石英(一兩細研/水飛去)人參(一兩去/蘆頭)亁薑(半/兩)¶
　　(炮製/剉)陳橘皮(一兩湯浸/去白穣焙)薯蕷(三/分)白茯苓(三/分)¶
　右為末用棗肉和丸如桐子大每服不計時候以粥¶
<pb:KR3e0067_WYG_026-33a>¶
　　飲下三十丸¶
白石英湯(永類/鈐方)治肺氣虚弱惡寒咳𠻳鼻流清涕喘息¶
　氣微¶
　　白石英　細辛(洗去/土)五味子　陳皮(去/白)鍾乳粉(各/半)¶
　　(兩/)阿膠(剉烚粉/炒半兩)紫苑(洗一/兩)桂心(不見/火)人參　甘草¶
　　(炙各/半兩)¶
　右㕮咀每服四錢水一盞半薑五片煎至八分去滓¶
　温服不拘時候¶
<pb:KR3e0067_WYG_026-33b>¶
人參茯苓丸　治肺氣虚寒欬逆不利少氣¶
　　人參　白茯苓(去黒/皮)白术(各二/兩半)桂(去粗/皮)亁薑(炮/)甘¶
　　草(炙/剉)芎藭　黄耆(剉各/二兩)當歸(切焙/二兩)陳皮(湯浸去白/焙一兩半)¶
　右為末煉蜜丸如桐子大每服三十丸空心酒下生¶
　薑湯亦得稍加至五十丸日二若利甚加厚朴去粗¶
　皮二兩半¶
白石英散(聖惠/方)治肺氣不足煩滿喘咳氣逆上衝唾血¶
　或自驚恐皮毛自起或嘔逆歌笑心煩不定耳中虚¶
<pb:KR3e0067_WYG_026-34a>¶
　鳴如風雨面色常白¶
　　白石英(一兩細/研如粉)種乳粉(一/兩)欵冬花　桂心(二/兩)天門¶
　　冬(一兩/去心)桑根白皮(一兩/剉)紫苑(一兩洗/去苖土)人參(一兩半/去蘆頭)¶
　　五味子(二/兩)白茯苓(一/兩)¶
　右為散每服三錢以水一中盞入生薑半分棗子三¶
　枚糯米五十粒煎至六分去滓不計時候温服¶
白术散(聖惠/方)治肺氣不足胸中短氣欬𠻳惡寒¶
　　白术(三/分)紫苑(半兩洗/裂剉)人參(二兩去/蘆頭)熟亁地黄(二/分)桂¶
<pb:KR3e0067_WYG_026-34b>¶
　　心(一/兩)五味子(二/分)甘草(半兩炙/微赤剉)黄明膠(三分剉令/黄搗研)白¶
　　茯苓(三/分)¶
　右為散每服三錢以水一中盞入棗三枚糯米五十¶
　粒煎至六分去滓不計時候温服¶
五味子散(聖惠/方)治肺氣不足心胸煩悶咳𠻳喘促¶
　　五味子(一/兩)白石英(一兩細/研如粉)桂心　紫苑(三分洗/去苖土)鍾¶
　　乳粉(一/兩)桑根白皮(一兩/剉)紫蘇子(一兩/㣲炒)麥門冬(一兩/去心)¶
　　陳橘皮(一兩半湯/浸去白穣)杏仁(三十枚湯浸去皮/尖雙仁炒微黄)¶
<pb:KR3e0067_WYG_026-35a>¶
　右為末毎服四錢以水一中盞入生薑半分棗三枚¶
　糯米五十粒煎至六分去滓不計時候温服¶
欵花散(出千/金方)治肺氣不足心腹支滿欬𠻳喘逆上氣唾¶
　膿血胸背痛手足煩熱愓然自驚皮毛起或哭或歌¶
　或怒亁嘔心煩耳中聞風雨聲面色白¶
　　欵冬花　桂心(各二/兩)桑白皮(一/斤)生薑　五味子¶
　　鍾乳(各二/兩)粳米(五/合)大棗(十/枚)麥門冬(四/兩)¶
　右㕮咀以水一斗二升先煎粳米棗令熟去之内藥¶
<pb:KR3e0067_WYG_026-35b>¶
　煎取二升分三服温服之一方用白石英二兩¶
麻子湯(出千/金方)治肺氣不足欬唾膿血氣短不得臥¶
　　麻子(一/升)桑白皮　餳(各一/斤)桂心　人參　阿膠¶
　　紫苑(各一/兩)生薑　亁地黄(四/兩)¶
　右㕮咀以酒一斗五升水一斗五升合煮取四升分¶
　五服(一方棗煎/)¶
五味子丸　治平肺氣補虚消飲¶
　　五味子(二/兩)大杏仁　桂心　青皮　細辛　人參¶
<pb:KR3e0067_WYG_026-36a>¶
　　　㯽榔(煨各/一兩)亁薑(炮/)附子(各半/兩)¶
　右為細末煉蜜丸如桐子大每服三四十丸酒或湯¶
　下空心食前日三服¶
補肺阿膠散(出聖/惠方)治肺臟氣虚胸中短氣欬𠻳聲微四¶
　肢無力¶
　　阿膠(炒令/燥)山芋　人參　白术　五味子　麥門¶
　　冬(去心焙/各一兩)亁薑(炮半/兩)杏仁(湯浸去皮尖/雙仁麸炒)桂心(去粗/皮各)¶
　　(三/分)¶
<pb:KR3e0067_WYG_026-36b>¶
　右為散每服三錢粥飲調下不拘時日三服¶
九味湯(楊子建/䕶命方)治肺氣虚冷胸中氣微不能太息形體¶
　怯寒鼻多清涕¶
　　黄耆(剉一/分)厚朴(去粗皮生薑/汁炙一分)陳皮(湯浸去/白焙)白术¶
　　訶梨勒皮　防風(去/叉)甘草(炙/剉)桂(去粗/皮)細辛(去苖葉/各一分)¶
　右每服三錢水一盞薑三片煎至九分去滓空心温¶
　服¶
桑白皮湯　治肺氣不足胸中痛牽背上氣失聲¶
<pb:KR3e0067_WYG_026-37a>¶
　　桑白皮(剉/炙)欵冬花　麥門冬(去心/焙)甘草(炙/剉)亁薑(炮/各)¶
　　(一/兩)桂(去粗皮/二兩)五味子　白石英(研各一/兩一分)¶
　右将七味粗搗篩白石英同拌冷勻每服三錢水一¶
　盞棗五枚擘破煎至七分去滓温服日三不拘時¶
補虚湯　治肺虚寒咳𠻳不利少氣¶
　　半夏(湯浸七/次焙)亁薑(炮各/三兩)白茯苓(去黒/皮)厚朴(去粗皮/薑汁炙)¶
　　甘草(炙/剉)五味子(各二/兩)黄耆(二兩/半)陳橘皮(湯浸去白/焙一兩半)¶
　右剉如麻豆大每服五錢水一盞半煎至八分去滓¶
<pb:KR3e0067_WYG_026-37b>¶
　温服¶
鍾乳丸　治肺虚失聲胸中痛上氣息鳴¶
　　鍾乳(研一兩/一分)五味子(一兩/半)白石英(研/)欵冬花　亁¶
　　薑(炮/)麥門冬(去黒/心焙)桂(去粗/皮)桑根白皮(剉炒各/一兩)¶
　右将六味為末與鍾乳白石英通研令勻以棗肉研¶
　膏丸如桐子大每服十五丸粥飲下日三不拘時¶
補肺湯(出千/金方)治肺氣不足逆滿上氣咽中塞悶短氣寒¶
　從背起口中如含霜雪言語失聲甚者唾血¶
<pb:KR3e0067_WYG_026-38a>¶
　　五味子(三/兩)亁薑　桂心　欵冬花(各二/兩)麥門冬(一/升)¶
　　大棗(一百/枚)粳米(二/合)桑根白皮(一/斤)¶
　右㕮咀以水一斗先煎桑白皮五沸下藥煎取三升¶
　分三服¶
温肺湯(出濟/生方)治肺勞虚寒冷氣心腹胸脇逆滿氣從胸¶
　連背痛飲食即唾虚乏不足¶
　　人參　鍾乳粉　半夏(湯泡/七次)桂心(不見/火)橘紅　亁¶
　　薑(炮各/一兩)木香(不見/火)甘草(炙各/半兩)¶
<pb:KR3e0067_WYG_026-38b>¶
　右㕮咀每服四錢水一盞半薑五片煎至七分去滓¶
　温服不拘時¶
補肺丸　治肺虚咳喘少氣¶
　　鍾乳粉　人參　白石英(各半/兩)阿膠(炒令/燥)五味子¶
　　(各一/兩)甘草(炙剉/三錢)細辛(去苖葉/二錢)¶
　右為末麫糊為丸如梧桐子大每服十五丸至二十¶
　丸甘草湯下¶
人參厚朴湯(一名半/夏湯)治肺勞虚寒心腹冷氣逆遊氣胸¶
<pb:KR3e0067_WYG_026-39a>¶
　脇氣滿從胸連背痛嘔飲食即吐虚乏不足(出千/金方)¶
　　人參　厚朴(薑製/炒)甘草(炙各/二兩)桂心(四/兩)橘皮　麥門¶
　　冬(去心各/三兩)半夏(湯洗/五兩)¶
　右剉散每服四錢水兩盞薑七片去滓食前服腹痛¶
　加當歸¶
静神丸(出本/草)治肺氣潤五臟其功至多亦能休粮填人¶
　骨髓甚有益於男子以胡麻三升去黄黒者微炒令¶
　香搗為末下白蜜三升和調煎杵三百杵如梧桐子¶
<pb:KR3e0067_WYG_026-39b>¶
　大丸旦服二十丸年若過四十以上服之效¶
地黄煎　治肺虚聲嘶氣乏¶
　　生地黄汁(五/兩)生薑汁　蜜(各三/兩)沙糖(一兩/半)升麻(細/剉)¶
　　(綿裹/同煎)杏仁(去皮尖雙仁研/成膏各二兩)人參(為末/三兩)¶
　右七味先将六味於銅器中微火煎頻攪地黄等汁¶
　盡為度乃去升麻下人參末攪勻候冷收置磁盒中¶
　宻盖每服一棗大含化日夜各三服¶
五味子湯　療肺氣不足寒從背起口如含霜雪語無¶
<pb:KR3e0067_WYG_026-40a>¶
　聲音劇者吐血苦寒¶
　　五味子(三/兩)大棗(五十/枚擘)桑根白皮(一/升)藁本(二/兩)鍾乳(二/兩)¶
　　(綿/裹)欵冬花(二/兩)鷄蘇(二/兩)¶
　右切以水九升煮取三升分温三服每服如人行八¶
　里進一服不拘時忌猪魚炙肉熱麫陳酒等物¶
人參湯　治肺虚短氣咳𠻳唾膿血不得臥¶
　　人參　桂(去粗皮/各二兩)阿膠(炒令/燥)紫苑(去苖土/各一兩)桑根白¶
　　皮(剉炒/八兩)熟亁地黄(切炒/四兩)¶
<pb:KR3e0067_WYG_026-40b>¶
　右搗篩每服五錢水一盞半生薑大棗飴糖棗大煎¶
　至八分去滓温服日三夜一¶
杜仲湯　治肺虚寒損腰背苦痛難以俛仰短氣唾稠¶
　如膿温中下氣¶
　　杜仲(去粗皮/酥炙剉)白术(各一兩/一分)&KR1181;薢　桂(去粗皮/各一分)甘草¶
　　(炙/剉)附子(炮製去皮/臍各三分)¶
　右搗篩每服五錢水一盞棗二枚生薑一棗大煎至¶
　八分去滓温服食前後各一¶
<pb:KR3e0067_WYG_026-41a>¶
紫苑散　治肺氣不足逆滿上氣咽喉中閉塞寒從背¶
　起口中如含霜雪言語失聲甚者吐血¶
　　紫苑(一兩洗/去粗皮)五味子(一/兩)欵冬花(一/兩)桂心(一/兩)麥門冬¶
　　(二兩/去心)桑根白皮(二兩/剉)¶
　右為散每服四錢以水一盞入生薑半分棗三枚粳¶
　米五十粒煎至六分去滓不計時温服¶
厚朴湯　治肺氣虚乏不能生肺而肺氣不足多感風¶
　邪益脾補肺¶
<pb:KR3e0067_WYG_026-41b>¶
　　厚朴(去粗皮生薑/汁炙一兩)人參　草荳蔲(去皮各/半兩)亁薑(炮/一)¶
　　(錢/半)甘草(炙剉/一分)¶
　右搗篩每服三錢水一盞煎至八分去滓空心温服¶
紫苑花湯　治肺臟寒虚痰逆咳𠻳胸滿多涕¶
　　紫苑(去苖/土)五味子(各一/兩)貝母(去心炒/二分)天門冬(去心/焙)¶
　　升麻(各一/兩)¶
　右粗搗篩每服三錢水一盞生薑三片棗一枚煎至¶
　七分去滓温服不拘時¶
<pb:KR3e0067_WYG_026-42a>¶
補肺湯¶
　　地黄(二斤生/净洗)生薑(四/兩)杏仁(二/兩)蜜(四/兩)¶
　右搗如泥瓦盒盛飯上蒸五七度每日五更挑三匙¶
　嚥下¶
定喘欵氣丸　治肺臟氣虚觸冒風冷呼吸邪氣喘促¶
　痞悶眠睡不得¶
　　葶藶(紙上炒/二兩)馬兠鈴根(一/兩)麻黄(去根/節)桑根白皮(剉/各)¶
　　(五/錢)¶
<pb:KR3e0067_WYG_026-42b>¶
　右搗羅為末用蒸棗和丸如梧桐子大每服三十丸¶
　食後煎阿膠皂子湯下¶
三味丸　治肺虚聲音不出(一名出聲散/)¶
　　桔梗(一兩切用蜜拌/於飯上蒸三日)訶梨勒(去穰黑核四個二/個生炮趂熟搗)甘¶
　　草(半兩半/生半炙)¶
　右為末每服二錢用馬勃同沙糖少許和丸含化嚥¶
　津一方用童子小便和藥煎五七沸温服甚者不過¶
　五服一方無馬勃¶
<pb:KR3e0067_WYG_026-43a>¶
沙糖補正湯　治肺虚通身汗出不止¶
　　白藥(二/兩)甘草(剉/炙)芍藥(各一/兩)¶
　右粗搗篩每服三錢水一盞煎至七分去滓温服¶
橘皮湯　治肺氣虚乏胸喉中亁¶
　　陳橘皮(湯浸去/白焙)麻黄(去根節/各一兩)¶
　右搗篩每服五錢水一盞半小麥一匙煎至小麥熟去¶
　滓温服日三不拘時¶
餳煎　治肺氣不足咽喉苦亁¶
<pb:KR3e0067_WYG_026-43b>¶
　米餳任多少取乾棗一升去核熟搗水五升和使相¶
　得絞去滓澄去上清取濁者内餳中攪火上煎勿令¶
　堅令連連服如雞子大漸漸吞之日三夜二¶
潤肺氣助五臟津液¶
　右以石蜜棗肉及巨勝末丸每食後含一兩丸一方¶
　有甘蔗汁牛乳汁和¶
小建中湯　治肺與大腸俱不足虚寒少氣小腹俱急¶
　腰痛羸瘠百病¶
<pb:KR3e0067_WYG_026-44a>¶
　　大棗(十二/枚)生薑　桂心(各三/兩)甘草(二/兩)芍藥(六/兩)¶
　右㕮咀以水八升煮取三升去滓内糖八兩煮二服¶
　分三服後用黄耆人參各二兩名黄耆建中湯¶
治肺寒損傷氣欬及涕唾鼻塞語聲嘶塞喘憊止氣𠻳¶
　通聲¶
　　棗肉(三升研/作膏)杏仁(一升熬/研為)酥　生薑汁　白糖¶
　　白蜜　生百部汁(各一/升)¶
　右和合微火煎常攪約一炊乆下之細細温清酒服¶
<pb:KR3e0067_WYG_026-44b>¶
　二合日二一方有甘草五加皮¶
團參黄耆散　治肺虚熱咳嗽氣急胸中煩悸支體倦¶
　痛口燥咽亁情思不樂多唾涎沫或有惡物肌瘦發¶
　熱减食嗜臥並宜服之¶
　　好人參　好黄耆(各二/兩)甘草(一/兩)¶
　右為細末每服二錢水一盞煎至六分加生薑三片¶
　棗肉一枚同煎温服不拘時¶
平肺湯　治肺虚有熱¶
<pb:KR3e0067_WYG_026-45a>¶
　　黄耆(一/兩)芍藥(一兩/半)半夏(一兩/一錢)人參　甘草(各半/兩)¶
　右為細末每服四錢以水一盞半加生薑五片棗二¶
　枚餳一塊煎至八分去滓温服食後¶
金露散(出十便/良方)平順肺氣¶
　　人參　白术　五味子(各三/分)甘草(一/分)¶
　右為細末每服二錢不以時白湯㸃下¶
益肺散(出十便/良方)調益肺胃收歛榮衞¶
　　糯米(炒/)阿膠　黄耆(各一/分)¶
<pb:KR3e0067_WYG_026-45b>¶
　右為細末每服二錢以鹿角膠煎湯調下非時¶
鍾乳圓(出十便/良方)治肺虚寒𠻳不已¶
　　鍾乳粉(二/兩)人參　白术　亁薑　甘草(各二/兩)紫苑¶
　　　欵冬花(各一/兩)¶
　右為末蜜和丸如彈子大每服一丸含化¶
利肺湯(出濟生/拔萃方)脉中少有力浮則似止胸中元氣不及¶
　是也¶
　　人參　麥門冬　沉香　白荳䓻　五味子　益¶
<pb:KR3e0067_WYG_026-46a>¶
　　智　丁香　川芎(各等/分)¶
　右㕮咀每服七錢用水一盞半生薑三片煎至八分¶
　去滓温服食後¶
欵冬花膏(出楊氏/家藏方)治肺氣虚寒咳𠻳不止痰唾併多或¶
　吐血勞𠻳並皆治之¶
　　欵冬花　紫苑　百部(已上三味/各一兩)人參(去蘆/頭)甘草¶
　　(炙/)白术(三味各/一兩)乾薑(二兩/炮)¶
　右件為細末煉蜜丸每一兩作一十五丸每服一丸¶
<pb:KR3e0067_WYG_026-46b>¶
　含化食後臨臥¶
補肺湯(出炮/氏方)治肺虚寒逆滿上咽中悶塞寒從背起口¶
　如含霜言無聲音舌本乾吐沫唾血不能食¶
　　欵冬花(一/兩)桂心(一/兩)桑白皮(四/兩)人參(一/兩)紫苑茸(一/兩)白¶
　　石英(一/兩)五味子(一兩/半)麥門冬(二/兩)鍾乳(一兩/半)¶
　右為散每服四大錢薑五片棗三枚米一撮煎食前¶
初病時右肩臂膊痛無主持不能舉動汗多出肌肉瘦¶
不能正臥臥則痛甚經言汗出偏沮使人偏枯予思内¶
<pb:KR3e0067_WYG_026-47a>¶
經云虚與實鄰决而通之又言留瘦不移節而刺之使¶
經絡通和血氣乃復又言陷下者灸之為陽氣下䧟入¶
隂中肩膞時痛不能運動以火導之火引而上補之温¶
之也上證皆冝灸刺謂皆先刺十二經井穴四月十二¶
日於右肩臂上井穴内先鍼後灸六七壮至瘡發微於¶
枯瘦處添肌肉汗少出肩臂微有力至五月初八日再¶
炙肩井次灸尺澤穴各二十八壮引氣不行與正氣相¶
接次日臂膞又添氣力自能動揺矣時值仲夏暑熱微¶
<pb:KR3e0067_WYG_026-47b>¶
盛以清肺飲子補肺氣養脾胃定心氣¶
清肺飲子(出衞生/寳鎰方)¶
　　天門冬(去心/三分)麥門冬(去心/三分)人參(四/錢)甘草(二錢/生)白芍¶
　　藥(五/錢)陳皮(去白二/錢半)黄芩(二/錢)升麻　柴胡　甘草(炙/)¶
　　　黄蘗　汗多加黄耆(三/錢)¶
　右件㕮咀都作一服水二盞煎至一盞去滓温服食後¶
審平湯(出衞生/家寳方)治肺氣不足寒邪留滯上氣喘急咳𠻳¶
　無時¶
<pb:KR3e0067_WYG_026-48a>¶
　　人參　木香　半夏(生/用)阿膠(炒成/珠子)𤓰蔞(連子/炒熟)紫苑¶
　　(洗浄各/一錢)五味子(一兩/炒)欵冬花(去皮/梗)真紫蘇子　苦¶
　　葶藶(剉一/錢)陳皮(去白/半兩)甘草(炙/)桂心　亁薑(炮製/一兩)¶
　右為粗末每服稱半兩用水二大盞入薑十片慢煎¶
　至半盞去滓放温細細呷不拘時候¶
八物湯(出保命/治集方)心肺虚損皮聚而毛落血脉虚損婦人¶
　月水愆期宜益氣和血¶
　　白术　人參　黄耆　茯苓　川芎　熟地黄¶
<pb:KR3e0067_WYG_026-48b>¶
　　當歸　芍藥(各等/分)¶
　右粗末每服五七錢水一盞煎至七分去滓食後温¶
　服¶
治肺虚寒(出本草/)¶
　以覆盆子取汁作煎為菓仍少加蜜或熬為稀湯㸃¶
　服¶
治心肺虚熱并虚勞客熱(出本草/)¶
　取麥門冬作膏熟水飲¶
<pb:KR3e0067_WYG_026-49a>¶
利肺氣和中明目止痛(出本草/)¶
　用薺尼&KR0034;蒸切作羮粥食之虀爼亦得¶
潤肺(出本草/)¶
　以枇杷子食之¶
潤肺治氣(出本草/)¶
　取苧麻汁煮粥食之¶
澤膝湯(出本/草)治肺欬上氣脉沉者¶
　澤膝三斤以東流水五升煮取一斗五升然後用半¶
<pb:KR3e0067_WYG_026-49b>¶
　夏半升紫參生薑白煎各五兩甘草黄芩人參桂各¶
　三兩八物㕮咀之内澤膝汁中煎取五升每服五合¶
　日三至夜盡服¶
療丈夫心肺中虚風乃客熱膀胱間連脇下時有氣妨¶
　皮膚瘙癢癮疹飲食不多日漸瘦損常有憂愁心忪¶
　少氣(出本草/)¶
　此方春生莎草苖及花隂亁入冬採根切貯於風凉¶
　處有患前病者取苖二十餘斤剉以水二石五升煮¶
<pb:KR3e0067_WYG_026-50a>¶
　取一石五升於浴斛中浸身令汗出五六度浸兼浴¶
　其肺中風膚痒即止每歳四時常用則癮疹風永差¶
　其心客熱膀胱間連脇下氣痛每日憂悶不樂兼心¶
　忪者取根二大斤煮熟令香以生絹袋盛貯於三大¶
　斗無灰清酒中浸之春三月浸一日即堪服冬十月¶
　後即七日近煖處乃佳每空腹服一盞夜三四服之¶
　常令酒氣相續以醉為度若不飲酒即取根十兩加¶
　桂心五兩蕪荑三兩和搗為散以蜜為丸搗一千杵¶
<pb:KR3e0067_WYG_026-50b>¶
　如桐子大每空腹以酒及薑蜜湯飲汁等下二十丸¶
　日再服漸加至三十丸以差為度¶
助肺氣去胃家風消糓不化者(出本草/)¶
　以魴魚和芥子醤食之¶
治肺病¶
　用丹黍米作粥飲食之丹黍米是肺之糓肺病宜食¶
　之¶
　普濟方卷二十六¶
