# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.649246
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十九 
<pb:KR3e0067_WYG_138-1a>¶
欽定四庫全書¶
　普濟方卷一百三十九　明　周王朱橚　撰¶
　　傷寒門¶
　　　傷寒畜血(論/)¶
夫傷寒畜血者如血在下焦結聚而不行畜積而不㪚¶
者是也血菀於上而吐血者謂之薄厥留於下而瘀者¶
謂之畜血此由太陽隨經瘀熱在裏血為熱所搏結而¶
不行畜於下焦之所致經曰太陽病七八日表症仍在¶
<pb:KR3e0067_WYG_138-1b>¶
脉微而沈反不結胷其人如狂者以熱在下焦小腹當¶
鞭滿小便自利者下血乃愈抵當湯主之者是也大抵¶
㸔傷寒必先觀兩目次㸔口舌然後自心下至小腹以¶
手攝按之覺有滿鞭者則當審而治之如小腹覺有鞭¶
滿便當問其小便若小便不利者則是津液留結可利¶
小便若小便自利者則是畜血之症可下瘀血經曰傷¶
寒有熱小腹滿應小便不利今反利者為有血也太陽¶
病身黄脉沈結小腹鞭小便不利者為無血也小便自¶
<pb:KR3e0067_WYG_138-2a>¶
利其人如狂者血症諦也皆須抵當湯丸下之陽明病¶
其人喜忘屎雖硬大便反易其色必黒亦是畜血之症¶
畜血於下所以如狂者經謂熱結膀胱其人如狂者是¶
也血瘀於下所以喜忘者内經曰血并於下亂而喜忘¶
者是也二者若有其一則為畜血症明矣畜血之症又¶
有輕重焉如狂者喜忘也皆畜血之甚者須抵當湯丸¶
以下之如外已解但小腹急結者則為畜血之輕也須¶
桃仁承氣湯以利之醫妙者何也在乎識形症明脉息¶
<pb:KR3e0067_WYG_138-2b>¶
曉虛實知傳變其於形症之明者衆人所共識又何以¶
見其妙必也形症之參差衆人所未識獨先識之乃所¶
以為妙且如病人無表裏症發熱七八日雖脉浮數者¶
可下之假令已下脉數不解合熱則消糓善饑至六七¶
日不大便者此有瘀血抵當湯主之當不大便六七日¶
之際又無喜忘如狂之症亦無小腹鞭滿之候當是之¶
時與承氣湯下者多矣獨能處以抵當湯下之者是為¶
醫之妙者也若是者何以知其有畜血也其脉浮而數¶
<pb:KR3e0067_WYG_138-3a>¶
者浮則傷氣數則傷血熱客於氣則脉浮熱客於血則¶
脉數因下之後浮數俱去則已若下之後數去其脉但¶
浮者則榮血間熱去而衛氣間熱在矣為邪氣獨留心¶
則飢邪熱不殺糓潮熱發渇也及下之後浮脉去而數¶
不解者則衛氣間熱去而榮血間熱在矣熱則氣合覆¶
血乃下行胃虛協熱消糓善飢血至下焦若下不止則¶
血得以去泄必便膿血也若不大便六七日則血不得¶
出泄必畜在下焦為瘀血是須抵當湯下之　又傷寒¶
<pb:KR3e0067_WYG_138-3b>¶
留畜惡血内外俱熱昏憒譫語亦有耳聾虛鳴之症與¶
少陽經受病相似如服小柴胡湯不效當以黄連一分¶
赤茯苓半分剉細入燈心煎與之男女通用凡大小産¶
熱入血室小柴胡湯力所不及者於内加五靈脂仍以¶
黄連赤茯苓湯佐之盖心主血黄連茯苓皆清心凉血¶
之劑所以收功若夫疎利血毒則活人書桃仁承氣湯¶
有餘勇矣¶
　　　方¶
<pb:KR3e0067_WYG_138-4a>¶
大黄芍藥湯(出聖濟/總錄)治傷寒太陽病隨經入裏瘀熱内¶
　積畜血喜忘如狂¶
　　大黄(剉炒/五錢)芍藥　牡丹皮　犀角(鎊生用/各一兩)生乾地¶
　　黄(兩/半)¶
　右剉如麻豆大毎服五錢用水二盞煎至一盞去滓¶
　　温服¶
大黄湯(出聖濟/總錄)治傷寒内有瘀血大便不利小便急痛¶
　　大黄(剉炒/一兩)桃仁(湯浸去皮尖雙仁/麩炒黄研半兩)水蛭(米炒黄/一分)木¶
<pb:KR3e0067_WYG_138-4b>¶
　　通(半兩/剉)¶
　右除桃仁外麄搗篩入桃仁同研令勻毎服二錢以¶
　　水一盞煎至七分去滓温服不計時候¶
犀角地黄湯　治傷寒及瘟病應發汗而不汗内畜為¶
　瘀血及鼻衂血也吐血不盡餘血停留致面黄大便¶
　黑¶
　　犀角(一/兩)生地黄(八/兩)芍藥(三/兩)牡丹皮(二/兩)¶
　右㕮咀水九升煮三升分三服有熱如狂者加黄芩¶
<pb:KR3e0067_WYG_138-5a>¶
　　大黄腹不滿為無熱不可加升麻與犀角性味主¶
　　治不同何以升麻代之以是知引入陽明也兼治¶
　　瘡疹大成¶
芍藥地黄湯　治傷寒發熱疹出血并有積喜忘如狂¶
　鼻衂面黄大便黑者¶
　　芍藥　生地黄　黄芩　牡丹皮(各五/錢)¶
　右以水六升煮取三升去滓温服一升日三時行本¶
　　有畜血者腹脇滿如搗¶
<pb:KR3e0067_WYG_138-5b>¶
　　　傷寒舌腫脹(論/)¶
夫傷寒舌腫脹者病在三隂也太隂之脉連舌本㪚舌¶
下少隂之脉循喉嚨夾舌本厥隂之脉循喉嚨之後又¶
手少隂心之經其氣通於舌凡此經絡為風熱所乗隨¶
脉至舌熱氣留於血血氣壅故令舌腫脹診其脉數急¶
者是其候也(傷寒舌腫者是熱毒傷於心脾也心侯於/舌主於血血虚為熱所束又脾之大絡出)¶
(於舌下若心脾有/熱則令舌腫也)¶
　　　方¶
<pb:KR3e0067_WYG_138-6a>¶
大黄㪚(出聖/恵方)治傷寒心脾熱舌腫¶
　　川大黄(剉碎/㣲炒)黄連(去鬚各/一兩)黄芩　川升麻　黄蘖¶
　　(各三/錢)甘草(半兩/生用)¶
　右為麄㪚毎服四錢水一中盞入黑豆三十粒煎至¶
　　五分去滓不計時候温服¶
𤣥參㪚(出聖/恵方)治傷寒上焦虛毒氣熱壅塞咽喉連舌腫¶
　痛¶
　　𤣥參　射干　黄蘖(各一/兩)¶
<pb:KR3e0067_WYG_138-6b>¶
　右為麄㪚毎服五錢水二大盞煎至五分去滓不計¶
　　時候温服¶
治傷寒咽喉閉塞舌根腫痛方(出聖/恵方)¶
　　蒼耳根(兩半/剉)甘草(三錢/生剉)¶
　右為麄㪚毎服五錢水一大盞煎至五分去滓不計¶
　　時候温服¶
治傷寒心脾虛熱舌腫方(出聖/恵方)¶
　　黄蘖(一/兩)甘草(三錢/生剉)¶
<pb:KR3e0067_WYG_138-7a>¶
　右為麄㪚毎服二錢水一中盞煎至五分去滓不計¶
　　時候温服¶
治傷寒心脾熱口瘡舌腫咽喉疼痛宜服此方(出聖/恵方)¶
　　羚羊角屑　黄蘖(塗蜜炙/㣲赤剉)甘草(生/剉)川大黄(各半肉/剉碎微)¶
　　(炒/)𤣥參(三/錢)¶
　右為細末毎服不計時候煎竹葉熟水調下一錢¶
鈆霜㪚　治傷寒心脾壅熱舌腫多吐痰逆¶
　　鈆霜(細/研)牛黄(各一分/細研)麥門冬(一兩去/心焙)白菊花　甘¶
<pb:KR3e0067_WYG_138-7b>¶
　　草(各半兩炙/微赤剉)黄連(三分/去鬚)¶
　右為細末入牛黄鈆霜同研令勻不計時候以淡竹¶
　　瀝二合調下二錢如無竹瀝犀角温水調下亦得¶
龍膽㪚　治傷寒心脾熱多乾舌腫口内生瘡¶
　　龍膽(去蘆/頭)麥門冬(去心/焙)知母　人參(去蘆/頭)柴胡(去/苗)¶
　　(各半/兩)甘草(一分/生剉)¶
　右為細末不計時候磨犀角温水調下二錢¶
升麻㪚　治傷寒喉中痛舌根腫滿不能轉動此謂心¶
<pb:KR3e0067_WYG_138-8a>¶
　脾熱毒宜先用針當舌中針入五分出血即消後服¶
　此藥¶
　　川升麻　車前子　川大黄(剉碎/微炒)甘草(生用各/半兩)生¶
　　乾地黄(三/兩)川朴硝(三/分)¶
　右為麄㪚毎服五錢以水一大盞煎至五分去滓不¶
　　計時候温服¶
升麻湯　治傷寒熱病咽喉壅塞連舌根痛及乾嘔頭¶
　痛不下食¶
<pb:KR3e0067_WYG_138-8b>¶
　　升麻　麥門冬(去心/焙)石膏(碎各/一兩)木通(剉/)黄蘖(去粗/皮剉)¶
　　青竹茹(各半/兩)𤣥參　前胡(去蘆頭/各三分)朴硝(二/兩)¶
　右麄搗篩毎服五錢用水一盞煎至八分去滓食後¶
　　温服日再¶
乾地黄湯　治傷寒心脾虛熱喉中有瘡連舌根腫涕¶
　唾不下食¶
　　生乾地黄(焙二/兩)青竹茹　鷄蘇　赤茯苓(去黒皮/各一兩)¶
　　麥門冬(去心焙各/一兩半)𤣥參(五/分)¶
<pb:KR3e0067_WYG_138-9a>¶
　右麄搗篩毎服五錢水一盞半煎至八分去滓食後¶
　　温服日再¶
犀角湯　治傷寒脾肺虛熱毒氣壅塞咽喉連舌根腫¶
　滿疼痛¶
　　犀角(鎊/屑)當歸(切/焙)白芷(各一/兩)升麻　甘草(炙/剉)射干¶
　　杏仁(湯浸去皮尖雙/仁炒黄各半兩)¶
　右麄搗篩毎服三錢水一盞煎至七分去滓食後温¶
　　服¶
<pb:KR3e0067_WYG_138-9b>¶
馬藺根湯　治傷寒喉咽閉塞連舌腫疼小便赤澀¶
　　馬藺根　升麻(各一/兩)瞿麥　射干(各三/分)犀角屑¶
　　木通(剉各/半兩)𤣥參(一/兩)¶
　右麄搗篩毎服三錢水一盞煎至七分去滓食後温¶
　　服日再¶
木通湯　治傷寒熱病喉咽閉塞連舌根腫痛熱毒氣¶
　聚於心胷¶
　　木通(剉/)絡石(碎/)朴硝(各一/兩)升麻　犀角屑　山梔¶
<pb:KR3e0067_WYG_138-10a>¶
　　子仁　青竹茹(各半/兩)射干(半/分)桔梗(炒/)芍藥　𤣥參¶
　　(各三/分)¶
　右麄搗毎服三錢水一大盞煎至七分去滓食後温¶
　　服¶
治傷寒上焦虛熱毒氣壅塞喉咽連舌腫痛方¶
　　𤣥參　射干　當歸(切焙各/一兩)¶
　右搗羅為㪚毎服三錢水一大盞煎至半盞許去滓¶
　　食後温服日再服¶
<pb:KR3e0067_WYG_138-10b>¶
治傷寒舌腫口内生瘡此是心脾積熱上衝所致湯方¶
　　大青　升麻　大黄(剉炒各/半兩)黄連(去鬚/一分)¶
　右麄搗篩毎服三錢水一大盞煎至半盞去滓食後¶
　　温服¶
治傷寒舌出寸長連日不收名應手方¶
　右用梅花片腦為末摻舌上隨手而收用五錢重¶
治傷寒心脾有熱舌本腫痛(方見本門前口舌/生瘡類地黄煎)¶
　　　傷寒咳嗽(論/)¶
<pb:KR3e0067_WYG_138-11a>¶
夫傷寒咳者盖欬謦欬之欬俗謂之嗽者是也肺主氣¶
形寒飲冷則傷之使氣上而不下逆而不收衝擊膈咽¶
令喉中淫淫如痒習習如梗是令咳也甚者續續不已¶
連連不止坐卧不安語言不竟動引百骸聲聞四近矣¶
咳之由來有肺寒而咳者有停飲而咳者有邪氣在半¶
表半裏而咳者雖同曰咳而治各不同也内經曰肺之¶
令人咳何也皮毛者肺之客也皮毛先受寒氣以從共¶
合其寒飲食入胃從肺脉上至於肺肺寒則内合外邪¶
<pb:KR3e0067_WYG_138-11b>¶
因而客之則為咳嗽者是肺寒而咳也傷寒表而不解¶
心下有水氣乾嘔發熱而咳小青龍湯主之少隂病腹¶
痛小便不利四肢沈重疼痛自下利者此為有水氣其¶
人或欬者真武湯加五味子細辛乾薑主之二者是停¶
飲而咳者也雖皆為水飲所作而小青龍湯所主為水¶
飲與表寒相合而咳者真武湯所主為水飲與裏寒相¶
合而欬者又不可不知也傷寒中風往來寒熱胷脇苦滿¶
黙黙不欲飲食心煩喜嘔或咳者小柴胡湯去人參大¶
<pb:KR3e0067_WYG_138-12a>¶
棗生薑加乾薑五味子主之少隂病四逆其人或咳者¶
四逆㪚加乾薑五味子主之二者是邪氣自表傳裏而¶
欬者雖皆為氣傳裏而小柴胡湯所主為陽邪傳¶
裏動肺而咳者四逆㪚所主為隂邪傳裏動肺而咳者又¶
不可不知也表寒也裏寒也協水飲則必動肺以形寒¶
寒飲則傷肺故也陽邪也隂邪也自表傳裏則必動肺¶
以臓真高於肺故也咳為肺疾治之必發㪚而可矣而¶
又有不可發汗者經曰咳而小便利者不可發汗發汗¶
<pb:KR3e0067_WYG_138-12b>¶
則四肢厥逆又曰咳而發汗踡而苦滿腹中復堅茲難¶
逆也又脉㪚者為心火形於肺金鬼賊相刑必死臨病¶
之側可察之歌曰嗽家嘔喘属膀胱寒熱毒堅值少陽¶
若是少隂類下利四肢沈重更青凉肺主氣氣逆而不¶
下則嗽熱邪乗之氣則燥欝寒邪乗之氣則冷滯水飲¶
乗之又與氣搏熱寒水飲皆生痰壅嗽之所從始乎隂¶
陽致法因自條其間水嗽三症不可無辯小青龍湯太¶
陽之表水也十棗湯太陽之裏水也真武湯隂症之水¶
<pb:KR3e0067_WYG_138-13a>¶
氣也常須知之雖然古人一藥對一病所主安在哉曰¶
水與表寒也今而嗽則小青龍汗之水與表寒相合而¶
嗽則真武湯温之裏癖合水動肺為嗽焉十棗所以下¶
之也太陽病身熱嗽喘心下怔忡乾嘔微利此水氣在¶
裏小青龍小便不利小腹滿者去麻黄加茯苓發熱惡¶
寒身體痛者只依本方若身凉咳嗽乾嘔微利心下痞¶
滿引脇疼痛為裏有水十棗湯少陽病寒熱往來胸脇¶
鞭滿而痛嗽小柴胡湯或利去人參生薑棗加五味子¶
<pb:KR3e0067_WYG_138-13b>¶
乾薑少隂病水氣咳嗽四肢痛重腹痛小便不利下利¶
或嘔真武湯加五味子乾薑細辛少隂咳而四逆或腹¶
痛或泄利或悸四逆㪚加五味子乾薑少隂咳而嘔渇¶
心煩不得眠下利猪苓湯熱𠻳金沸草散或唾濃血小柴¶
胡加黄芩生薑煎湯咳嗽頭痛不惡寒身大熱若臍腹¶
亦有熱而作痛者須下之大柴胡湯張氏曰發汗不解¶
腹滿痛者急下之可大承氣湯又曰腹中滿痛此為實¶
大柴胡下之咳嗽中滿而嘔用大半夏湯解利以後胃¶
<pb:KR3e0067_WYG_138-14a>¶
寒不食則理中湯加橘皮半夏茯苓細辛五味子痰多¶
二陳湯加細辛五味子治嗽通用大橘皮湯下利六七¶
日咳而嘔渇心煩不得眠猪苓湯表未解心下有水乾¶
嘔發熱而嗽小青龍湯小便不利小腹滿者青龍湯去¶
麻黄加茯苓也¶
　　　方¶
射干㪚　治傷寒咳嗽氣促喉鳴乾嗽無唾喉中如硬¶
　者¶
<pb:KR3e0067_WYG_138-14b>¶
　　射干　麻黄(去根/節)麥門冬(去/心)赤茯苓　枳殻(麩炒/微黄)¶
　　(去穰各/一兩)杏仁(湯浸去皮尖雙/仁麩炒微黄)貝母(煨令微黄/各三分)百合¶
　　(二/分)甘草(半兩炙/微赤剉)¶
　右麄搗篩毎服四錢水一中盞入生薑半分煎至六¶
　　分去滓不計時候温服¶
柴胡㪚　治傷寒咳嗽煩熱四肢骨節頭目疼痛¶
　　柴胡(一兩半/去苗)貝母(煨微/黄)葛根(剉/)赤芍藥　黄芩¶
　　梔子仁(各一/兩)石膏(二/兩)知母　杏仁(湯浸去皮尖雙/仁麩炒㣲黄各)¶
<pb:KR3e0067_WYG_138-15a>¶
　　(三/分)¶
　右麄搗篩毎服四錢水一中盞入生薑半分煎至六¶
　　分去滓不計時候温服¶
陳橘皮㪚(出活/人書)治春冬傷寒秋夏冷温咳嗽喉中鳴聲¶
　上氣不得下頭痛方¶
　　陳橘皮(湯浸去/白穰焙)紫苑(去苗/土)麻黄(去根/節)杏仁(湯浸去/皮尖雙)¶
　　(仁麩炒/微黄)當歸　桂心　甘草(炙微/赤剉)黄芩(各半/兩)¶
　右八味切以水七升煮取三升分三服不差重合之¶
<pb:KR3e0067_WYG_138-15b>¶
　　忌海藻菘菜生葱一方用薑半分同煎¶
杏仁湯　治傷寒肺壅咳嗽上氣喉咽氣逆或惡寒鼻¶
　中清水出者¶
　　杏仁(湯浸去皮尖/雙仁炒半兩)紫苑(去苗/土)黄芩(去黒/心)當歸(切/焙)陳¶
　　橘皮(湯浸去白/焙各半兩)木香(一/分)大黄(炒一/兩半)甘草(炙/剉)麻黄(去/根)¶
　　(節湯煮/掠去沫)桂(去粗皮/各半兩)¶
　右麄搗篩毎服三錢水一盞煎至七分去滓温服¶
又方(出楊子逹/䕶命方)治傷寒壮熱頭及身痛胸膈不利咳嗽¶
<pb:KR3e0067_WYG_138-16a>¶
　多痰宜服¶
　　杏仁(湯浸去皮尖/雙仁麩炒)麻黄(去根節湯煮/掠去沫焙)貝母(去/心)射干¶
　　紫蘇葉　柴胡(去/苗)紫苑(去苖/土)桔梗(炒各/一分)羗活(去蘆/頭半)¶
　　(兩/)防風(去又/一分)¶
　右搗篩毎服三錢水一盞半入生薑二片同煎八分¶
　　去滓食後臨卧熱服一方有黄芩¶
欵冬花㪚(出聖/恵方)治傷寒咳嗽喘息不得¶
　　欵冬花　杏仁(湯浸去皮尖雙/仁麩炒微黄)生乾地黄　百部¶
<pb:KR3e0067_WYG_138-16b>¶
　　赤茯苓　甘草(炙微赤剉/各三分)¶
　右搗篩為㪚毎服四錢水一中盞入生薑半分煎至¶
　　六分去滓不計時候温服¶
旋復花㪚(出聖/恵方)治傷寒咳嗽涕出唾腥氣心胸壅悶¶
　　旋復花　桑根白皮(剉/)紫苑(去苗/土)赤茯苓　生乾¶
　　地黄(各一/兩)百部　甘草(炙微赤剉/各半兩)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
<pb:KR3e0067_WYG_138-17a>¶
赤芍藥㪚(出聖/恵方)治傷寒咳嗽引心腹痛¶
　　赤芍藥　桔梗(去蘆/頭)陳橘皮(湯浸去/穰焙)白茯芩(各三/分)¶
　　桃仁(湯浸去皮尖/雙仁炒微黄)肉桂(去皺/皮)細辛(各半/兩)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
前胡㪚(出聖/恵方)治傷寒欬嗽頭目痛痰滯胸膈不利¶
　　前胡(去蘆/頭)麻黄(去根/節)桂心　甘草(炙微/赤剉)　葛根¶
　　百部　貝母(煨令微黄已/上各三分)柴胡(一兩去/蘆頭)石膏(二/兩)¶
<pb:KR3e0067_WYG_138-17b>¶
　右麄搗篩毎服四錢水一中盞煎六分去滓不計時¶
　　候温服¶
人參㪚(出聖/恵方)治傷寒咳嗽嘔逆不納飲食¶
　　人參(去蘆/頭)赤茯苓　陳橘皮(湯浸去/白穰焙)紫蘇莖葉¶
　　前胡(去蘆/頭)白术　紫苑(去苗土/各半兩)半夏(三分湯洗/七遍去滑)甘¶
　　草(一分炙/微赤剉)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
<pb:KR3e0067_WYG_138-18a>¶
生乾地黄㪚(出聖/恵方)治傷寒咳嗽唾血¶
　　生乾地黄　車前子(各一/兩)桑根白皮(剉/)紫苑(去苗/土)¶
　　鹿角膠(搗碎炒令黄/燥各半兩)赤茯苓(三/分)甘草(一分炙/微赤剉)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
百合㪚(出聖/恵方)治傷寒咳嗽頭目連背膞浮腫喘促大小¶
　便不利¶
　　百合　郁李仁(湯浸去皮/尖微炒)大腹皮(剉/)赤茯苓　紫¶
<pb:KR3e0067_WYG_138-18b>¶
　　蘇莖葉　陳橘皮(湯浸去穰/焙各三分)甜葶藶(隔紙炒/令紫色)桑根¶
　　白皮(剉/)漢防己(各半/兩)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
天門冬㪚(出聖/恵方)治傷寒咳嗽連胸背痛¶
　　天門冬(去/心)赤茯苓　生乾地黄　枳殻(麩炒微/黄去穰)細¶
　　辛　貝母(煨令/微黄)前胡(去蘆頭已/上各半兩)甘草(一分炙/微赤剉)¶
　右麄搗篩毎服四錢水一中盞入生薑半分煎六分¶
<pb:KR3e0067_WYG_138-19a>¶
　　去滓不計時候温服¶
麻黄㪚(出聖/恵方)治傷寒咳嗽胷膈壅悶心神煩躁¶
　　麻黄(去根/節)貝母(煨令微黄/各三分)川升麻　葛根(剉/)知母¶
　　甘草(炙微赤剉/各一分)前胡(去蘆/頭)猪苓(去黒/皮)枳殻(麩炒微/黄去穰)¶
　　(各半/兩)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
治傷寒咳嗽鼻塞壅悶大腸氣滯¶
<pb:KR3e0067_WYG_138-19b>¶
　　細辛(三/分)百合　川大黄(剉碎/微炒)枳殻(麩炒微黄去/穰各一兩)前¶
　　胡(去蘆/頭)生乾地黄　甘草(炙微/赤剉)陳橘皮(湯浸去/白穰焙)杏¶
　　仁(湯浸去皮尖雙仁/麩炒微黄各半兩)¶
　右麄搗篩毎服四錢水一中盞入生薑半分煎六分¶
　　去滓不計時候温服¶
桑根白皮㪚　治傷寒肺熱咳嗽涕唾稠黏背拘急口¶
　乾頭痛大小便閉澀¶
　　桑根白皮(剉/)白前　麥門冬(去心各/一兩半)木通　川大¶
<pb:KR3e0067_WYG_138-20a>¶
　　黄(剉碎炒㣲/黄各一兩)旋復花　甘草(炙微赤剉/各半兩)川朴硝(三/分)¶
　右麄搗篩毎服四錢水一中盞煎六分去滓不計時¶
　　候温服¶
治傷寒咳嗽鼻有清涕喫食减少¶
　　細辛　五味子　人參(去蘆/頭)肉桂(去皺/皮)陳橘皮(湯/浸)¶
　　(去白/穣焙)白术(各半/兩)甘草(一分炙/微赤剉)¶
　右麄搗篩毎服四錢水一中盞入生薑半分棗三枚¶
　　煎六分去滓温服不計時¶
<pb:KR3e0067_WYG_138-20b>¶
石膏㪚　治傷寒頭痛咳嗽壮熱四肢酸痛¶
　　石膏　前胡(去蘆/頭)葛根(剉/)赤芍藥　柴胡(去苗各/一兩)¶
　　子芩　桑根白皮(剉/)荆芥(各三/分)川升麻(半/兩)¶
　右麄搗篩毎服四錢水一中盞入生薑半分豉五十¶
　　粒煎六分去滓不計時候温服¶
細辛㪚　治傷寒咳嗽喘促鼻塞¶
　　細辛　人參(去蘆/頭)麻黄(去根/節)附子(炮製去/皮臍)赤茯苓¶
　　杏仁(湯浸去皮尖雙/仁麩炒微黄)前胡(去蘆/頭)百合(各三/分)肉桂(去皺/皮)¶
<pb:KR3e0067_WYG_138-21a>¶
　　紫苑(洗去/苗土)白术　乾薑(炮製/剉)桔梗(去蘆/頭)赤芍藥¶
　　甘草(炙微赤剉/各半兩)厚朴(一兩去粗皮塗生/姜汁炙令香熱)¶
　右麄搗篩毎服四錢水一中盞入生薑半分棗三枚¶
　　煎六分去滓不計時候温服¶
麻黄㪚　治傷寒風冷入肺咳嗽不止¶
　　麻黄(一兩去/根節)桔梗(去蘆/頭)五味子　紫蘇(微/炒)知母(各/半)¶
　　(兩/)桂心　甘草(炙微赤剉/各一分)¶
　右為細末毎服一錢如茶煎五七沸不計時候稍熱¶
<pb:KR3e0067_WYG_138-21b>¶
　　服¶
天門冬丸　治傷寒心肺壅熱咳𠻳口苦氣促¶
　　天門冬(一兩去/心焙)漢防己　甜葶藶(隔紙炒/令紫色)桑根白¶
　　皮(剉/)杏仁(湯浸去皮尖雙/仁麩炒微黄)枳殻(去穰麩/炒微黄)甘草(炙微/赤剉)¶
　　(各三/分)¶
　右為細末煉蜜和搗一二百杵丸如梧桐子大毎服¶
　　不計時候生薑湯下二十丸日三四服¶
皂莢丸　治傷寒氣壅咳嗽咽喉胸膈不利喘息¶
<pb:KR3e0067_WYG_138-22a>¶
　　皂莢(半斤不蚛者以童子小便三升浸/三日挼汁去滓於銀器中熬如膏)百合　貝¶
　　母(煨令/微黄)杏仁(湯浸去皮尖雙/仁麩炒㣲黄)甘草(炙微赤剉/各一兩)皂莢¶
　　(五挺去黒皮塗/酥炙令燥去子)¶
　右為細末用皂角膏和搗一二百杵丸如梧桐子大¶
　　毎服不計時候以清粥飲二十丸¶
麻黄湯　治傷寒咳嗽日夜不止¶
　　麻黄(去根節湯煮/掠去沫焙)桑根白皮(剉/)赤茯苓(去黒皮/各一兩)鷄¶
　　蘇莖葉　葛根　五味子　甘草(炙剉各/半兩)紫苑(去/苗)¶
<pb:KR3e0067_WYG_138-22b>¶
　　(土半/兩)石膏(一兩/半)葶藶(微炒/一分)桂(去粗皮/一兩)¶
　右搗篩毎服五錢水一中盞入生薑半分拍碎棗三¶
　　枚擘破同煎八分去滓不計時候温服¶
五味子飲　治傷寒咳嗽¶
　　五味子(炒/)麻黄(去根節湯煮/掠去沫焙)陳橘皮(湯浸去白/焙各一兩)阿¶
　　膠(炙燥/一兩)甘草(炙/剉)杏仁(湯浸去皮尖雙/仁炒各半兩)¶
　右粗搗篩毎服三錢水一中盞入生薑三片同煎六¶
　　分去滓不拘時候温服¶
<pb:KR3e0067_WYG_138-23a>¶
紫蘇湯　治傷寒咳嗽¶
　　紫蘇葉(一/兩)麻黄(去根節湯煮掠/去沫焙兩半)杏仁(湯浸去皮尖/雙仁炒二兩)¶
　　甘草(炙剉/半兩)¶
　右粗搗篩毎服三錢水一中盞煎至六分去滓温服¶
　　不計時¶
加減真武湯(出聖濟/總錄)主少隂症二三日不已至四五日¶
　腹痛小便不利四肢沉重自下利者此為有水氣或¶
　嘔或咳¶
<pb:KR3e0067_WYG_138-23b>¶
　　白茯苓(去黒/皮)芍藥　白术　五味子(炒各/三分)附子(一/枚)¶
　　(炮製去/皮臍)細辛(去苗/葉)乾薑(炮各/一分)¶
　右剉如麻豆大毎服五錢水一盞半入生薑四片煎¶
　　八分去滓温服¶
前胡湯(出聖濟/總録)治傷寒咳嗽痰唾胷膈不利頭目昏眩¶
　　前胡(去蘆/頭)大腹皮　半夏(湯浸七遍/去滑焙)甘草(炙/剉)陳橘¶
　　皮(湯浸去白/焙各一兩)¶
　右粗搗篩毎服三錢水一盞生薑三片煎六分去滓¶
<pb:KR3e0067_WYG_138-24a>¶
　　温服不拘時候¶
四逆㪚(出活/人書)主少隂病四逆其人或悸或小便不利者¶
　或腹中痛或泄利下重¶
　　甘草(炙/剉)枳實(麩炒/去穰)柴胡(去/苗)芍藥　五味子(半/兩)乾薑¶
　　(炮半/兩)¶
　右搗羅為㪚毎服二錢米飲調下日三服¶
馬兠鈴湯(出聖濟/總錄)治傷寒熱病發嗽坐卧喘息不安診¶
　其脉右手寸關洪大浮數宜服此方¶
<pb:KR3e0067_WYG_138-24b>¶
　　馬兠鈴　杏仁(去皮尖雙/仁炒黄)羗活(半/兩)柴胡(去/苗)貝母(炒/去)¶
　　(心/)桔梗(剉炒/一分)麻黄(去根節湯煮/掠去沫焙)麥門冬(去心/焙)紫苑¶
　　(去苗/土)大腹皮(各一/兩)大黄(三/株)¶
　右麄搗篩毎服四錢水一盞半生薑三片同煎一沸¶
　　去滓温服徐徐喫¶
赤茯苓㪚(出聖/恵方)治傷寒咳嗽心膈壅悶肩背煩痛四肢¶
　無力¶
　　赤茯苓　紫蘇莖葉　桔梗(去蘆頭/各三分)半夏(湯浸七/遍去滑)¶
<pb:KR3e0067_WYG_138-25a>¶
　　(半/兩)㯽榔　麥門冬(去/心)前胡(去蘆頭/各三分)陳橘皮(湯浸去/白穰焙)¶
　　甘草(炙微/赤剉)桑根白皮(剉各/半兩)¶
　右麄搗篩毎服四錢水一中盞生薑半分煎六分去¶
　　滓不拘時候温服¶
石膏湯(出聖濟/總錄)治傷寒咳嗽肺熱頭痛¶
　　石膏　人參　貝母(炮去心/各半兩)麥門冬(去心/焙)赤茯苓¶
　　(去黒皮/各三分)¶
　右麄搗篩每服五錢水一盞半入竹葉三七片同煎¶
<pb:KR3e0067_WYG_138-25b>¶
　　八分去滓食後温服¶
生地黄飲(出聖濟/總錄)治傷寒毒氣攻肺咳嗽喉中生瘡¶
　　生乾地黄(焙三/兩)大黄(生/剉)升麻　貝母(去心/炒黄)麥門冬¶
　　甘草(炙剉各/一兩)¶
　右麄搗篩毎服三錢水一盞蜜一小匙頭同煎三兩¶
　　沸去滓温服不拘時候¶
欵氣湯(出聖濟/總錄)治傷寒邪熱攻肺咳嗽心悶唾膿¶
　　赤茯苓(去黒/皮)前胡(去蘆頭/各一兩)杏仁(湯浸去皮尖/雙仁炒兩半)甘草¶
<pb:KR3e0067_WYG_138-26a>¶
　　(炙剉/三分)欵冬花(三/分)麻黄(去根節/一兩)天門冬(去心焙/半兩)¶
　右搗篩毎服五錢水一盞半生薑半分拍碎同煎八¶
　　分去滓温服¶
半夏湯(出聖濟/總錄)治傷寒咳嗽頭痛¶
　　半夏(湯浸洗/去滑焙)麻黄(去根節/各一兩)附子(炮製去皮/臍半兩)欵冬花¶
　　(一/兩)乾薑(炮一/分)¶
　右剉如麻豆毎服三錢水一盞生薑半分拍碎同煎¶
　　六分去滓食後温服¶
<pb:KR3e0067_WYG_138-26b>¶
射干湯(出聖濟/總錄)治春冬傷寒秋夏中冷咳嗽喉鳴聲嗄¶
　乾噦喉中不利¶
　　射干　杏仁(湯浸去皮尖雙/仁炒各一兩)半夏(湯洗去/滑炒)甘草(炙/剉)¶
　　桔梗(炒各/三分)桑根白皮　麻黄(去根節湯煮掠去/沫焙各用一兩)紫¶
　　苑(去苗土/半兩)陳橘皮(湯浸去白/焙半兩)¶
　右麄搗篩毎服五錢水一盞半生薑一分拍碎棗三¶
　　枚擘破同煎八分去滓食後温服¶
治傷寒咳嗽肢體疼痛煩熱¶
<pb:KR3e0067_WYG_138-27a>¶
　　柴胡(去/苗)桑根白皮　天雄(炮製去/皮臍)芎藭　赤石脂¶
　　五味子(各兩/半)桂(去粗/皮)黄連(去/鬚)百合　地榆　厚朴¶
　　(去粗皮生姜/汁炙各一兩)¶
　右剉如麻豆毎服五錢水一中盞半生薑五片煎八¶
　　分去滓温服¶
前胡湯(出聖濟/總録)治肺臓感寒發嗽不止兼頭痛不可忍¶
　　前胡(去蘆/頭)桂(去粗/皮)𤣥參　射干　欵冬花　馬兠¶
　　鈴　杏仁(去皮尖雙/仁炒研)貝母　甘草(炙剉各/一兩)麻黄(去/根)¶
<pb:KR3e0067_WYG_138-27b>¶
　　(節/)旋復花(各一/兩)¶
　右搗篩毎服五錢水一中盞半煎取八分去滓食後¶
　　温服¶
潤肺湯　治傷寒客邪在肺咳嗽聲重身體微熱¶
　　杏仁(湯浸去皮/尖雙仁炒)甘草(炙剉各/一兩)乾薑(炮/)麻黄(去根節/湯煮掠)¶
　　(去沫/焙)知母(焙各/半兩)欵冬花　桑根白皮(剉各/半兩)陳橘皮¶
　　(湯浸去白穰/焙一兩半)¶
　右麄搗篩毎服三錢水一盞煎七分去滓熱呷食後¶
<pb:KR3e0067_WYG_138-28a>¶
　　臨卧服¶
葛根湯　治傷寒聲不出咳嗽頭疼¶
　　葛根(剉/焙)麻黄(去根節/各二兩)桔梗(炒/)杏仁(湯浸去皮尖/雙仁炒黄)甘¶
　　草(炙/剉)葶藶(紙上/炒)石膏(研各/一兩)¶
　右麄搗篩毎服三錢水一盞煎八分去滓温服不拘¶
　　時¶
杏仁煎　治傷寒聲重暴欬語音不出¶
　　桑白皮(蜜/炙)木通　貝母(各一兩/三錢)紫苑　五味子(各/一)¶
<pb:KR3e0067_WYG_138-28b>¶
　　(兩/)蜜(兩/半)杏仁(去皮尖三兩/另研為末)¶
　右㕮咀煎五味水三升慢火熬取一升去滓同連生¶
　　薑研自然汁一兩半同杏仁蜜一處熬成膏用磁¶
　　罐收盛旋挑膏藥噙化一方有沙糖一兩半¶
無比㪚　治傷寒胷中有痰咽中作聲咳不已者¶
　右用石碌一兩臼中杵為㪚取半錢水痰多者一錢¶
　　用薄荷湯和服痰積久者加藜蘆一兩¶
射干湯　治傷寒冬春秋夏冷咳嗽曲拘不得氣息喉¶
<pb:KR3e0067_WYG_138-29a>¶
　啞失聲乾嗽無唾喉中如硬者方¶
　　射干(二/兩)半夏(五兩/洗)杏仁(三兩去皮/尖雙仁)乾薑(炮/)甘草(炙/)¶
　　紫苑　肉桂　呉茱茰　當歸　橘皮　麻黄(去/節)¶
　　獨活(各二/兩)¶
　右切以水一斗煮取三升去滓温分三服如病一二¶
　　日者可服此湯汗後重服勿汗也病久者初服可¶
　　用大黄二兩初秋夏月暴雨冷及天行暴寒熱氣¶
　　伏於内宜生薑四兩代乾薑除茱茰用枳實二兩¶
<pb:KR3e0067_WYG_138-29b>¶
　　炙忌羊肉海藻菘菜湯生葱¶
知母湯　治傷寒骨節頭痛眼睛疼咳嗽¶
　　知母(二/兩)貝母　乾葛　芍藥　黄芩　梔子仁(擘/各)¶
　　(三/兩)石膏　杏仁(一兩去皮/尖及雙仁)¶
　右切以水七升煮取二升五合去滓分為三服如人¶
　　行八九里再服忌蒜麪¶
人參石膏湯　治傷寒咳嗽不已心煩及風熱頭疼精¶
　神不利惽憒宜服¶
<pb:KR3e0067_WYG_138-30a>¶
　　人參(錢/半)半夏(去/滑)大梔子　黄芩(各三/錢)芎　白术¶
　　茯苓　知母(各半/兩)甘草(一兩/炙)石膏(三/兩)¶
　右為末毎服一錢水一中盞生薑三片煎六分去滓¶
　　温服¶
細辛㪚　治傷寒咳嗽胷膈不利四肢煩痛壮熱頭痛¶
　　細辛　麻黄(去根節/各一兩)葛根　紫苑(洗去土苗/各三分)荆芥¶
　　白术　赤芍藥　桔梗(去蘆/頭)桂心(各一/兩)甘草(炙微/黄剉)¶
　　五味子(各半/兩)¶
<pb:KR3e0067_WYG_138-30b>¶
　右麄搗篩毎服五錢水一大盞生薑半分棗三枚煎¶
　　六分去滓不拘時候温服¶
桔梗甘草湯　治傷寒咳嗽胷膈壅悶心神煩躁¶
　　桔梗(炒/)甘草(炙/剉)半夏(湯洗去/滑焙)芍藥(各三/分)旋復花¶
　　大腹皮(剉/)枳殻(去穰/麩炒)赤茯苓(去皮各/半兩)前胡(去蘆頭/一兩)¶
　右麄搗篩毎服五錢用水一盞半生薑半分拍碎同¶
　　煎八分去滓食前温服¶
本末丸　治傷寒素有喘息嗽發動不得卧胸滿短氣¶
<pb:KR3e0067_WYG_138-31a>¶
　者本末丸主之以病本在腎末在肺故也¶
　　雄黄　硃砂　鉛丹　風化灰(各三/錢)砒(一/錢)¶
　右麄搗篩以棗十枚煮取肉丸如梧桐子大各於丸¶
　　上針一孔日乾取二丸服以針穿定藥燈上燒紅¶
　　急投麻油中取出冷虀汁下便卧禁熱物喘甚加¶
　　砒二錢亦治瘧最良¶
前胡飲　治肺臓感寒痰嗽不止心膈煩滿飲食¶
　不得常多嘔逆¶
<pb:KR3e0067_WYG_138-31b>¶
　　前胡(去蘆/頭)桔梗(剉/炒)旋復花(炒/)𤣥參　人參　桂(去/粗)¶
　　(皮/)生乾地黄(焙/)甘草(炙剉各/一兩)厚朴(去粗皮生姜/汁炙兩半)半¶
　　夏(湯浸去滑/焙二兩)¶
　右搗篩毎服五錢水一盞半生薑一分切同煎取八¶
　　分去滓食後頓服¶
　　　傷寒霍亂(論/)¶
夫隂陽不順清濁二氣相干臓腑不調真邪交錯腸胃¶
變亂故令吐㵼也若夫傷寒脾氣既虛心膈煩熱腹脹¶
<pb:KR3e0067_WYG_138-32a>¶
頭痛身體惡寒宿食不消中焦壅滯榮衛氣逆冷熱相¶
攻四肢厥冷或吐或利故名霍亂也傷寒霍亂者上吐¶
而下利揮霍而撩亂是也邪在上焦者但吐而不利邪¶
在下焦者但利而不吐若邪在中焦胃氣不治為邪所¶
傷使隂陽乖隔遂在上吐而下利若上嘔吐而利經上¶
謂之吐利必也上吐下利躁擾煩亂乃謂之霍亂其與¶
但稱吐利者有以異也傷寒吐利者邪氣所傷霍亂吐¶
利者飲食所傷也其有兼傷寒之邪内外不和者謂之¶
<pb:KR3e0067_WYG_138-32b>¶
頭痛發熱而吐利也經曰發熱頭痛身疼惡寒吐利者¶
此属何病荅曰霍亂者頭痛發熱熱多欲飲水者五苓¶
㪚主之寒多不用水者治中丸主之以其中焦之失治¶
隂陽乖隔必有偏之者偏陽則多熱偏隂則多寒許仁¶
則曰病有乾霍亂者有濕霍亂者乾霍亂者死多濕霍¶
亂者死少盖吐利所傷之物得以出泄雖霍亂甚則上¶
于胃中水穀泄盡則止矣所以死者少及其乾霍亂而¶
死多者以其上不得吐下不得利則所傷之物不得出¶
<pb:KR3e0067_WYG_138-33a>¶
泄壅閉正氣隔隂陽煩攪悶亂初無所安喘脹乾霍亂¶
而死嗚呼飲食有節起居有常者豈得致霍亂耶飲食¶
自倍腸胃乃傷䘮身之由實自致爾　夫嘔吐而利病¶
名霍亂皆邪氣在中焦使隂陽二氣不能升降則心腹¶
皷痛而作吐利也其候心先痛則先吐先腹痛則先利¶
心腹俱痛則吐利並作古人以其病迅暴揮霍之間便¶
致撩亂故謂霍亂傷寒霍亂亦由中焦隂陽不和所致¶
故其状有熱而渇有寒而渇者有發熱惡寒汗出厥逆¶
<pb:KR3e0067_WYG_138-33b>¶
者有病勢已止而身體疼痛不休者治之亦不可槩以¶
一法歌曰四肢拘急仍兼厥發熱憎寒四逆湯吐利止¶
而身體痛桂枝和解最為良吐利止汗出而厥四肢拘¶
急脈微欲絶者通脉四逆加猪膽湯汗後霍亂身作痛¶
桂枝湯熱多而渇者五苓㪚寒多不渇者皆用理中湯¶
加石膏　又歌云霍亂湯來用五苓寒多不水理中尋¶
憎寒厥熱薑甘附中暑焦煩腹痛侵張氏但稱吐利者¶
非霍亂也霍亂邪在中焦以飲食無節居處不常得之¶
<pb:KR3e0067_WYG_138-34a>¶
夾食傷寒隂陽乖隔上吐下利而躁攪痛悶是其候爾¶
偏陽則多熱偏隂則多寒卒然而走危甚風燭許仁則¶
謂濕霍亂死者少乾霍亂死者多盖以所傷之物或因¶
吐利而出泄泄盡則止其少死也夫上不得吐下不得¶
利所傷之物壅閉正氣間隔隂陽煩悶脇脹其死多也¶
夫飲食起居當以此為戒霍亂吐利熱多則渇者五苓¶
㪚寒多而不飲水者理中湯丸或有寒腹滿而痛四肢¶
拘急轉筋下利者用理中湯加生附子官桂吐利汗出¶
<pb:KR3e0067_WYG_138-34b>¶
發熱憎寒手足厥冷拘急其脈沈細四逆湯中暑霍亂¶
煩躁大温心腹撮痛四肢冷冷汗出脚轉筋香苓㪚千¶
金云轉筋者用理中湯加煆石膏汗後霍亂雖吐利已¶
止而身痛不少休與桂枝湯吐利已止汗出四肢厥而¶
拘急脈微欲絶通用四逆加猪膽湯霍亂通用霍香正¶
氣㪚腹痛加桂痛甚加茱茰霍香小便不利加茯苓㵼¶
而不吐除濕湯去蒼术加桂丁香乾霍亂心腹作痛欲¶
吐不吐欲下不下先以鹽湯一盞頓服候吐出令透即¶
<pb:KR3e0067_WYG_138-35a>¶
可用理中湯倍加橘紅與之凡氣痞于中不吐不㵼害¶
人甚急可用蘇合香丸用枳殻㪚下或用霍香正氣㪚¶
加官桂茯苓倍加枳殻大抵風雨寒濕邪自外入霍香¶
正氣㪚除濕湯為要飲食居處邪由内發治中湯主之¶
其或吐㵼不止面青厥冷者震靈丹研開木香乾薑煎¶
湯下大柴胡湯一症云發熱汗出不解嘔吐下利而心¶
中痞者大柴胡湯主之此别非霍亂故也¶
　　　方¶
<pb:KR3e0067_WYG_138-35b>¶
人參㪚　治傷寒霍亂吐利心煩腹痛¶
　　人參(去蘆/頭)枳實(麩炒令/黄色)附子(炮製去/皮臍)桂心　甘草¶
　　(炙微/赤剉)乾薑(炮製/剉)黄連(去/鬚)赤石　當歸(剉微/炒)半夏(湯/洗)¶
　　(七遍/去滑)白茯苓(已上各/半兩)¶
　右搗篩細毎服四錢水一中盞入生薑半分煎六分¶
　　去滓不拘時稍熱服¶
白术㪚(出聖/恵方)治傷寒霍亂胃氣不和心煩吐利不下飲¶
　食¶
<pb:KR3e0067_WYG_138-36a>¶
　　白术(一/兩)厚朴(一兩去粗皮塗生/姜汁炙令香熟)人參(一兩去/蘆頭)陳橘¶
　　皮(三分湯浸/去白穰焙)甘草(半兩炙/微赤剉)¶
　右搗篩為㪚毎服四錢水一中盞入生薑半分棗三¶
　　枚煎六分去滓不拘時温服¶
治傷寒霍亂發熱身體疼痛多欲飲水宜服此藥方(出/聖)¶
　(恵/方)¶
　　猪苓(三分去/黒皮)白术(三/分)赤茯苓(三/分)桂心(半/兩)甘草(半兩/炙㣲)¶
　　(赤/剉)¶
<pb:KR3e0067_WYG_138-36b>¶
　右搗羅為㪚毎服四錢水一中盞煎六分去滓不計¶
　　時候温服¶
四逆㪚(出聖/恵方)治傷寒霍亂吐利發熱惡寒四肢拘急手¶
　足厥冷¶
　　甘草(炙微/赤剉)附子(炮製去/皮臍)桂心(已上各/一兩)乾薑(半兩炮/製剉)¶
　右搗羅為㪚毎服四錢水一中盞入棗三枚煎六分¶
　　去滓不計時稍熱頓服¶
治傷寒霍亂吐㵼四肢逆冷宜服此方(出聖/恵方)¶
<pb:KR3e0067_WYG_138-37a>¶
　　厚朴(一兩去粗皮塗生/姜汁炙令香熟)桂心(一/兩)髙良薑(一兩/剉)¶
　右㕮咀毎服三錢水一中盞煎至五分去滓不計時¶
　　候温服¶
治傷寒霍亂吐㵼腹痛手足逆冷宜服此方(出聖/恵方)¶
　　附子(一兩炮製/去皮臍)甘草(半兩炙/微赤剉)人參(一兩去/蘆頭)乾薑(一/兩)¶
　　(炮製/剉)白术(三/分)厚朴(一兩去皮塗生/姜汁炙令香熟)¶
　右㕮咀毎服三錢水一中盞煎至六分去滓不計時¶
　　候温服¶
<pb:KR3e0067_WYG_138-37b>¶
白术㪚(出聖/恵方)治傷寒冷熱氣相乗霍亂吐利轉筋不止¶
　　白术　人參(去蘆/頭)白茯苓　乾木𤓰　陳橘皮(湯/浸)¶
　　(七遍去白穰焙/已上各一兩)甘草(一兩炙/微赤剉)¶
　右搗篩為㪚毎服四錢水一中盞入生薑半分煎六¶
　　分去滓不計時候稍熱宜服¶
人參㪚(出聖/恵方)治傷寒霍亂吐㵼不定兼脾胃冷氣攻心¶
　腹脹滿不下飲食宜服¶
　　人參(一兩去/蘆頭)陳橘皮(湯浸去白/穰焙一兩)白术(一/兩)厚朴(一兩/去粗)¶
<pb:KR3e0067_WYG_138-38a>¶
　　(皮塗生姜汁/炙令香熟)枳殻(一兩麩炒/微黄去穰)肉荳蔲(半兩/去殻)桂心(一/兩)¶
　　甘草(半兩炙/微赤剉)¶
　右搗麄羅為㪚毎服三錢以水一中盞入生薑半分¶
　　煎六分去滓不計時稍熱頓服¶
訶梨勒丸(出聖/恵方)治傷寒霍亂心腹疼痛四肢不和宜服¶
　　訶梨勒(一兩煨/用皮)桂心(一/兩)青橘皮(半兩湯浸/去白穰焙)髙良薑¶
　　(一兩/炮)人參(一兩去/蘆頭)白术(一/兩)厚朴(一兩去皮塗生/姜汁炙令香熟)甘¶
　　草(半兩炙/微赤剉)木香(半/兩)¶
<pb:KR3e0067_WYG_138-38b>¶
　右搗羅為末煉蜜和搗三二百杵丸如梧桐子大毎¶
　　服不計時候以生薑湯下二十丸¶
蘆參湯(出聖濟/總錄)治傷寒後霍亂心煩乾嘔¶
　　蘆根(剉二/兩)人參　麥冬(去心焙/各一兩)赤茯苓(去黒皮/一兩)枇¶
　　杷葉(拭去毛/炙一分)¶
　右麄搗篩毎服五錢水一盞半薤白三寸煎至一盞¶
　　去滓温服日三¶
朴蔞湯(出聖濟/總録)治傷寒後霍亂心膈不利¶
<pb:KR3e0067_WYG_138-39a>¶
　　厚朴(去粗皮生/姜汁炙)髙良薑(炒/)陳橘皮(去白/炒)人參(各三/分)¶
　　草荳蔲(去白/半兩)¶
　右麄搗篩毎服三錢水一盞生薑三片棗一枚劈破¶
　　煎至七分去滓温服日三¶
人參湯(出聖濟/總錄)治傷寒後霍亂吐利不止吃食不消心¶
　腹脹悶¶
　　人參　厚朴(去粗皮生/姜汁炙)乾木𤓰(各一/兩)髙良薑(炒/)木¶
　　香　芍藥　白茯苓(去黒/皮)白豆蔲(去/皮)桂(去粗/皮)白术¶
<pb:KR3e0067_WYG_138-39b>¶
　　陳橘皮(去白炒/各半兩)¶
　右麄搗篩毎服三錢水一盞煎至七分去滓温服日¶
　　三¶
藿香湯(出聖濟/總錄)治傷寒後霍亂轉筋嘔吐不止悶絶¶
　　藿香葉　當歸(切/焙)附子(炮製去/皮臍)人參　桂(去粗/皮)木¶
　　𤓰(各一/兩)¶
　右剉如麻豆毎服三錢水一盞生薑三片煎至七分¶
　　去滓温服不拘時候¶
<pb:KR3e0067_WYG_138-40a>¶
荳蔲湯(出聖濟/總錄)治傷寒後霍亂吐利不止及脚轉筋¶
　　肉荳蔲仁　髙良薑(炒/)枇杷葉(拭去毛/各半兩)桂(去粗皮/一兩)¶
　　厚朴(去粗皮生姜/汁炙二兩)呉茱茰(湯浸焙乾/炒一分)¶
　右麄搗篩毎服三錢水一盞棗一枚劈破煎至七分¶
　　去滓温服日三¶
厚朴湯(出聖濟/總錄)治傷寒霍亂轉筋風寒客於胃府吐利¶
　不止心腹氣脹不思飲食¶
　　厚朴(去粗皮生/姜汁炙剉)乾木𤓰(各一/兩)髙良薑(炒/)香薷葉¶
<pb:KR3e0067_WYG_138-40b>¶
　　陳橘皮(去白/炒)紫蘇莖葉(各半/兩)¶
　右麄搗篩毎服三錢水一盞生薑三片鹽少許煎至¶
　　七分去滓温服不拘時候¶
呉茱茰湯(出聖濟/總錄)治傷寒後霍亂吐利腹脹轉筋手足¶
　冷飲食不消¶
　　呉茱茰(一分湯浸/焙乾炒)厚朴(去粗皮生薑/汁炙剉一兩)人參　乾木¶
　　𤓰　藿香葉　甘草(炙/剉)桂(去粗/皮)丁香(炒各/半兩)¶
　右麄搗篩毎服三錢水一盞入生薑三片煎至七分¶
<pb:KR3e0067_WYG_138-41a>¶
　　去滓温服日三¶
白术湯(出聖濟/總錄)治傷寒後霍亂吐利脚轉筋¶
　　白术　陳橘皮(湯浸去白/炒各一兩)乾木𤓰(二/兩)¶
　右搗篩毎服三錢入生薑三片煎至七分去滓温服¶
　　日再¶
又方¶
　　乾薑(炮半/兩)附子(炮製去皮/臍二兩)厚朴(去粗皮生姜/汁炙剉一兩)¶
　右搗篩細研為末醋煮麪糊丸如梧桐子大毎服三¶
<pb:KR3e0067_WYG_138-41b>¶
　　十丸食前米飲送下¶
丁香和脾飲子(出廣南/攝生方)治一切傷寒霍亂吐㵼¶
　　丁香　木香(各一/分)大腹子(三/箇)草荳蔲(十五/箇)人參(半/兩)¶
　　白术(一/兩)茯苓(一/兩)甘草(半/兩)訶子(二箇/)¶
　右細剉分作十五服毎服用水五合煎二合去滓温¶
　　服滓併煎作一服¶
濟生竹葉湯(出永類/鈐方)治傷寒大霍亂吐㵼後心虛煩悶¶
　内熱不解¶
<pb:KR3e0067_WYG_138-42a>¶
　　竹葉　麥門冬(去/心)人參　茯苓　小麥(炒/)製半夏¶
　　(各一/兩)甘草(炙半/兩)¶
　右㕮咀毎服四錢水一盞半生薑五片煎八分温服¶
香薷㪚(出活/人書)治隂陽不順清濁相干氣射中焦名霍亂¶
　此皆由飽食豚膾亂啖乳酪海陸百品無所不饔多¶
　飲寒浆卧冷席風冷之氣傷於脾胃致諸食結而不¶
　消隂陽二氣壅而不反陽氣欲降隂氣欲升隂陽交¶
　錯變成吐利不已百脈昏亂榮衛俱虛冷摶於筋令¶
<pb:KR3e0067_WYG_138-42b>¶
　轉筋宜服此方¶
　　香薷(穗一/兩半)厚朴(去皮/三兩)黄連(二兩二味入生姜四/兩同杵炒令紫色)¶
　右為末毎服三錢水一盞酒半盞同煎至七分去滓¶
　　用新汲水頻頻浸換令頓服之藥冷則效速也仍¶
　　煎時不得犯鐡器慢火煎之兼治非時吐利霍亂¶
　　腹中撮痛大渇煩燥四肢逆冷冷汗出自兩脚轉¶
　　筋疼痛不可忍者須井中沈令極冷頓服之乃有¶
　　神效¶
<pb:KR3e0067_WYG_138-43a>¶
　　　傷寒心腹痞滿(論/)¶
夫傷寒太陽少隂并病脈浮而下之反入裏則作痞痞¶
者心下滿也病發於隂者則不可下之若心腹痞滿手¶
按之自軟但氣痞爾不可復下也若熱毒氣乗心則心¶
下痞滿面赤目黄狂言恍惚者此為内實宜吐下之也¶
傷寒病發於隂而醫悞下之邪氣入裏胃中虛客氣上¶
逆心下滿不痛按之不堅此為痞也法宜㵼心唯表未¶
解者未可攻之當先解表然後攻痞若表解而裏未和¶
<pb:KR3e0067_WYG_138-43b>¶
或㵼心而痞不解其人口煩燥渇皆隨症處治其眩冐¶
而經脈動惕者久則成痿若表裏俱虛之人有氣痞隂¶
陽氣并竭無陽則隂獨復加火鍼因而致煩面青黄膚¶
瞤者難治其脈微浮而氣上衝咽喉不能息者非痞有¶
寒在胸中故也治属吐法(活人書云問心下滿而不痛/此名痞也傷寒本無痞因其)¶
(有身冷醫反下遂成痞枳實理中丸最良仲景治痞氣/諸湯中有生薑㵼心湯半夏㵼心湯此方平和宜常用)¶
(仲景云滿而不痛者為痞柴胡不可與也半夏㵼心湯/主之此湯藥味盖本理中人参黄芩湯方也審知是痞)¶
(先用桔梗枳殻湯尤妙縁桔梗枳殻行氣下膈先用之黄/無不應結胷與痞關脈須皆沈若關脈浮者大黄黄連)¶
<pb:KR3e0067_WYG_138-44a>¶
(芩㵼心湯主之聞沸則結熱三黄以驗也㵼肝若復惡/寒汗出者附子㵼心湯主之病人心下痞與㵼心湯痞)¶
(不解發渇口熱煩小便不利者五苓㪚主之汗出表解/而胃中不和心下痞鞭乾噫食臭脅下有水氣腹中雷)¶
(鳴下利者生薑㵼心湯主之下利已數十次榖不化腹/中雷鳴心下痞鞭而滿此以醫下之也若復下之其痞)¶
(益甚甘草㵼心湯主之盖以此非結熱以胃中虚客氣/上逆故使鞭也下利而心下痞生薑㵼心湯甘草㵼心)¶
(湯主之利不止者當治其下焦赤石脂禹餘粮湯主之/盖生薑㵼心甘草㵼心皆治中焦此利在下焦若只治)¶
(中焦則利益甚耳服赤石脂禹餘粮湯利復不止者當/利其小便五苓㪚主之凡痞服㵼心湯不愈然後可與)¶
(䧟胸九下之不可用䧟胷湯盖大猛只用䧟胷丸大抵/結胸與痞皆應不然表未解者不可攻也仲景云當先)¶
(解表表解乃可攻痞解表宜桂枝湯攻痞宜大黄黄連/黄苓湯外症未解心下妨悶者非痞也謂之肢結柴胡)¶
<pb:KR3e0067_WYG_138-44b>¶
(桂枝湯主之胷脅滿㣲結小柴胡加乾薑牡蠣湯主之/若太陽症未除而數下之遂脅熱而利反不止心下痞)¶
(鞭表裏不解者桂枝人參湯主之十棗湯大柴胡湯皆/治心下痞此方尤難用須是表症罷不惡寒身凉其人)¶
(熱浆汗出發作有時頭疼心下痞鞭滿引脇下下疼乾/嘔短氣者乃可行十棗湯表未解者甚不可用也大柴)¶
(胡湯治傷寒發熱汗出不解心中痞鞭嘔吐而下利者/非大柴胡不可也若發汗吐下後心下痞鞭怒氣不除)¶
(者旋復代赭湯主之有旋復代赭湯症之人其或咳逆復/氣虛者先服四逆湯主之胃寒者先服理中丸次服旋)¶
(代赭湯為良旋復代赭湯是/解心下痞鞭症宜詳察之也)¶
又云傷寒心下滿者謂正當心下髙起滿硬者是也不¶
經下後而滿者則有吐汗之殊若下後者又有結胷痞氣¶
<pb:KR3e0067_WYG_138-45a>¶
之别經曰病人手足厥冷脈乍𦂳邪結在胷中心滿而¶
煩亂饑不能食病在胷中當吐之又曰脈浮而大心下¶
反硬有熱属臓者攻之下冷發汗属腑者不令攻之兹¶
二者為不經汗下而心下滿者或吐之㸔其邪氣之髙¶
下髙者則因而越之下者則因而竭之大要在泄其邪¶
也至如陽明病雖心下鞭滿又未可攻經曰陽明病心¶
下鞭滿不可攻之攻之利遂不止者死利止者愈是氣¶
自表傳裏至於心下留結為實者則不可下乃吐之可¶
<pb:KR3e0067_WYG_138-45b>¶
也若未全為實者則不可下故當戒也又邪氣在表未¶
應下而强下之邪氣乗虛結於心下實者鞭滿而痛為¶
結胷虛者滿而不痛為虛結經曰嘔而發熱者柴胡湯¶
症具而以他藥下之柴胡症仍在者復與柴胡湯此雖¶
下之不為逆必蒸而振却復發熱汗出而解若下心滿¶
而鞭痛者此為結胷但滿而不痛者此為虛痞盖實邪¶
留結則為鞭痛虛邪留滯則但滿而不鞭痛也結胷熱¶
實脈沈而𦂳心下痛按之石鞭者大陷胷湯主之明其¶
<pb:KR3e0067_WYG_138-46a>¶
邪實可知矣脈浮而𦂳而反下之𦂳反入裏則作痞按¶
之自濡但氣痞耳明其邪虛可知矣病發於陽而反下¶
之熱入因作結胷病發於隂而發下之因作痞表邪未¶
罷醫反下之胃中空虛客動於膈陽氣内陷心中因鞭¶
則為結胷須陷胷湯丸攻之可也傷寒中風醫反下之¶
心下痞鞭而滿醫見下心痞為病不盡而復下之其病¶
益甚此非結熱但以胃中空虛客氣上逆故使鞭也須¶
諸㵼心湯㪚可也二者俱是心下滿鞭一為虛一為實¶
<pb:KR3e0067_WYG_138-46b>¶
凡投湯者大須詳審結胷雖為實邪衆皆共知當用陷¶
胷湯丸下之或脈浮大者則不可下下之則死即是猶帶¶
表邪未全結實下之重虛其裏邪深結則死設其結胷¶
形症悉具而加之煩躁者又為不治之疾藥之所以能¶
勝邪者必待胃氣施布藥力始能温汗吐下之以逐其¶
邪邪氣勝胃氣絶者湯藥縱下胃氣不能施布雖神丹奚¶
為效也又云傷寒腹滿者俗謂之肚脹是也華陀曰傷¶
寒一日在皮二日在膚三日在肌四日在胷五日在腹¶
<pb:KR3e0067_WYG_138-47a>¶
六日入胃謂入腑也是在腑也猶未全入裏者雖腹滿¶
為裏症故亦有淺深之别經曰表已解而内不消非大¶
滿猶生寒熱則病不除是其未全入腑若大滿大實堅¶
有燥屎自可除下之雖四五日不能為禍謂之邪氣已¶
入腑也傷寒邪入腑是裏症已深故腹滿乃可下之多¶
矣如經曰其熱不潮未可與承氣湯若腹大滿不通者¶
可與小承氣湯發汗不解腹滿痛者急下之本太陽病¶
醫反下之因而腹滿時痛者属太陽也桂枝芍藥湯主¶
<pb:KR3e0067_WYG_138-47b>¶
之大實痛者桂枝加大黄湯主之少隂病腹脹不大便¶
者急下之諸如此者皆裏症也雖曰腹中滿痛者此為¶
實也當去之然腹滿不减者則為實也若腹滿時减者¶
又為虛也則不可下經曰腹滿不减减不足言當下之金¶
匱畧曰腹滿時減復如故此虛寒從下上也當以温藥¶
和之盖虛留滯亦為之脹但此之實者不至堅痛也大¶
抵腹属太隂症也陽熱為邪者則腹滿而咽乾隂寒為¶
邪者則腹滿而吐食不下自利益甚時腹痛自太隂者¶
<pb:KR3e0067_WYG_138-48a>¶
脾土也治中失故専主腹滿之候又發汗吐下之後因¶
而腹成滿者皆邪氣乗虛内客為之而所生又各不同¶
經曰發汗後腹脹滿者厚朴生薑甘草半夏人參主之¶
傷寒後吐腹脹滿者調胃承氣湯主之傷寒下後心煩¶
腹脹滿卧起不安者梔子厚朴湯主之三日有當温者¶
有當下者有當吐者何邪氣不一也但發汗後腹滿當¶
温之邪氣在表因發㪚則邪去胃為津液之主發汗亡¶
陽則胃氣虛而不能敷布諸氣壅滯而為脹滿是當温¶
<pb:KR3e0067_WYG_138-48b>¶
㪚可也吐後腹滿可下之邪氣在胷者則可吐之則邪¶
去安若吐後邪氣不去加之腹脹者是胷中之邪下傳¶
入胃擁而為實故主脹滿當須下之可也下後腹滿可¶
吐者邪氣在表未傳入腑而妄下之耶自表乗虛而入¶
欝於胷中而為虛煩氣上下不得通利者腹為之滿故¶
當吐之可也凡為醫者要識邪氣所起所在審其所起¶
知邪氣之由來觀其所在知邪氣之虛實發汗吐下之¶
不差温補針艾之適當則十全之功自可得也(聖濟總/錄論曰)¶
<pb:KR3e0067_WYG_138-49a>¶
(傷寒心腹脹滿者以臟氣不調邪氣入乗正邪相搏故/令人心腹脹悶而滿然臟有虛實邪有冷熱若吐下已)¶
(後病不除内外有熱心腹脹滿而痛者此為實也若其/素有冷癖因病發熱服冷藥及飲水過度水結心下痛)¶
(瘀痼滯心腹脹滿者此為虛也活人歌括云問君腹脹/是如何只為隂陽氣不和若是曽經汗吐下依方調治)¶
(莫蹉跎腹脹者何也隂陽不和也桔梗半夏湯最良仲/景太陽症發汗後腹脹滿者厚朴半夏甘草人參湯太)¶
(陽症下後心煩腹脹滿卧起不安者梔子厚朴湯吐後/腹脹滿者調胃承氣湯  又歌曰腸滿脾家及胃家三)¶
(陽合病心頑麻入邪吐汗下之後腎症便堅承氣加如/腹脹多属太隂盖脾為中央土所以主腹脹之後腹中)¶
(常滿者裏實而可下時滿時减者裏虛不可下當以和/温藥和之其有吐汗下後因成腹滿者此則邪氣乗虛)¶
(而入或疎利或温㪚或湧吐條例又不同焉審其邪氣/之所起其邪氣之所在可知矣雖然太陽主腹滿固也)¶
<pb:KR3e0067_WYG_138-49b>¶
(陽熱為邪必腹滿而咽乾隂寒為邪必腹滿而吐食而/自利一熱一寒又不可以無别引若夫腹滿而涸難以)¶
(有瘳太隂腹滿吐食不可下枳實理中丸主之誤下太/陽因而腹滿時痛為太陽為太隂俱病桂枝大黄湯重)¶
(者桂枝加大黄湯陽明發熱腹滿微喘口苦咽乾或不/大便言語太迫者亦有此症並小柴胡湯噦而小便難)¶
(加茯苓又腹大滿不大便小承氣湯微下之陽明脈遲/腹滿時喘潮熱亦用小承氣湯發黄症有本條  三陽)¶
(合痞腹滿身重難以轉側譫言口中不仁少與白虎湯/吐後腹滿脹不减者胷中之邪下傳入胃擁而為實也)¶
(少與調胃承氣湯汗後腹脹滿者胃氣虚而不能敷布/諸氣壅滯也厚朴生薑半夏人參甘草湯若滿而痛則)¶
(以小承氣湯微下之妄下後腹脹滿心煩而卧起不安/表邪乗虛而入欝於胷中也梔子厚朴湯少隂病六七)¶
(日腹脹滿不大便承氣湯急下之腹脹逆用桔梗半夏/湯腹皮痛者脾不勝水故水與氣搏於皮膚之間觀其)¶
<pb:KR3e0067_WYG_138-50a>¶
(腸鳴漉漉可知矣半夏茯苓湯加官桂腹脹滿而短氣/者邪在裏而為實也腹濡滿而短氣者邪在裏而為虚)¶
(也見氣短而腹脹滿用藥/皆去白术术温燥而閉氣)¶
　　　方¶
前胡㪚(出聖/恵方)治傷寒心腹痞滿頭痛四肢煩疼¶
　　前胡(去蘆頭/一兩)赤茯苓　赤芍藥　桂心　白术(各/三)¶
　　(分/)柴胡(去/苗)枳殻(麩炒微/黄去穰)訶梨勒(煨用皮/各一兩)甘草(半兩/炙微)¶
　　(赤/剉)¶
　右麄搗為㪚每服四錢水一中盞生薑半分棗三枚¶
<pb:KR3e0067_WYG_138-50b>¶
　　煎六分去滓不計時候温服¶
旋復花㪚(出聖/恵方)治傷寒頭痛心腹痞滿痰壅不下飲食¶
　　旋復花(半/兩)半夏(湯洗七/遍去滑)桂心(各三/兩)前胡(去蘆/頭)石膏¶
　　赤茯苓　陳橘皮(湯浸去白穰/焙各一兩)甘草(一分炙/㣲赤剉)¶
　右麄搗篩為㪚毎服三錢水一中盞入生薑半分煎¶
　　六分去滓不計時候温服¶
訶梨勒㪚(出聖/恵方)治傷寒心腹痞滿咽喉噎塞四肢不和¶
　背膊壅悶不欲飲食¶
<pb:KR3e0067_WYG_138-51a>¶
　　訶梨勒(煨用/皮)大腹皮(剉/)前胡(去蘆/頭)陳橘皮(湯浸去/白穰焙)¶
　　川大黄(剉碎微炒/各一兩)半夏(湯洗七/遍去滑)枳實(麩炒/㣲黄)桂心(各/三)¶
　　(分/)木香(半/兩)¶
　右粗搗篩為㪚毎服三錢水一中盞入生薑半分煎¶
　　六分去滓不計時候稍熱服¶
附子㵼心湯(出聖/恵方)治傷寒腹痞滿惡寒汗出者宜服¶
　　附子(炮製去/皮臍)黄連(去/鬚)黄芩　川大黄(剉碎㣲炒/各一兩)¶
　右粗搗篩為㪚毎服三錢水一中盞煎六分去滓不¶
<pb:KR3e0067_WYG_138-51b>¶
　　計時候温服¶
陳橘皮㪚(出聖/恵方)治傷寒心腹痞滿下之後心腹轉脹宜¶
　服¶
　　陳橘皮(湯浸去/白穰焙)訶梨勒皮　赤茯苓　人參(去蘆/頭)¶
　　白术(各一/兩)厚朴(去粗皮塗生姜/汁炙令香熟)桂心(各三/分)木香¶
　　髙良薑(各一/兩)¶
　右粗搗篩為㪚毎服四錢水一中盞入棗三枚煎六¶
　　分去滓稍熱不計時候服¶
<pb:KR3e0067_WYG_138-52a>¶
白术㪚(出聖/恵方)治傷寒冷氣結在心腹痞滿妨悶宜服¶
　　白术　桂心　赤芍藥　當歸(剉微/炒)半夏(湯洗七/遍去滑)¶
　　乾薑(炮製/剉)木香(各三/分)陳橘皮(湯浸去/白穣焙)厚朴(去粗皮/塗生姜)¶
　　(汁炙令香/熟各二兩)¶
　右粗搗篩為㪚毎服四錢水一中盞入生薑半分棗¶
　　三枚煎六分去滓稍熱不計時候服¶
治傷寒頭項急悶腹痞滿氣逆不思飲食宜服(出聖/恵方)¶
　　附子(炮製去/皮臍)人參(去蘆/頭)陳橘皮(湯浸去/白穣焙)白术　紫¶
<pb:KR3e0067_WYG_138-52b>¶
　　蘇莖葉(各一/兩)桂心　木香　大腹皮(剉/)杏仁(湯浸/去皮)¶
　　(尖雙仁麩炒/㣲黄各半兩)¶
　右粗搗篩為㪚毎服三錢水一中盞生薑半分煎六¶
　　分去滓稍熱不計時候服¶
赤茯苓㪚(出聖/恵方)治傷寒心腹痞滿兩脇下急不能飲食¶
　宜服¶
　　赤茯苓　枳殻(麩炒微/黄去穰)白术　陳橘皮(各一兩湯/浸去白穰)¶
　　(焙/)澤㵼　桔梗(去蘆/頭)人參(各三分/去蘆頭)甘草(一分炙/微赤剉)杏¶
<pb:KR3e0067_WYG_138-53a>¶
　　仁(三分湯浸去皮尖/麩炒黄去雙仁)¶
　右搗篩為㪚毎服三錢水一中盞入生薑半分煎六¶
　　分去滓稍熱不計時候服¶
治傷寒氣逆心腹痞滿不下飲食宜服此方(出聖/恵方)¶
　　人參(去蘆/頭)白术　枳殻(麩炒微/黄去穰)赤茯苓(各一/兩)桔梗¶
　　(三分去/蘆頭)桂心(半/兩)¶
　右粗搗篩為㪚每服四錢水一中盞入生薑半分煎¶
　　六分去滓稍熱不計時候服¶
<pb:KR3e0067_WYG_138-53b>¶
治傷寒發汗後心腹氣痞滿煩悶宜服此方(出聖/恵方)¶
　　赤茯苓　桂心　青橘皮(各一兩湯浸/去白穣焙)¶
　右搗篩為㪚毎服三錢水一中盞入棗三枚煎至六¶
　　分去滓稍熱不計時候服¶
附子散(出聖/恵方)治傷寒其脈沉㣲或因下後心腹痞滿宜服¶
　　附子(炮製去/皮臍)人參(各一兩/去蘆頭)乾薑(炮製/剉)白茯苓　陳¶
　　橘皮(湯浸去/白穣焙)桂心　訶梨勒(煨用皮/各三分)甘草(半兩炙/微赤剉)¶
　右搗篩為散毎服三錢以水一中盞棗三枚煎至六¶
<pb:KR3e0067_WYG_138-54a>¶
　　分去滓稍熱不計時候服¶
代赭散(出聖/恵方)治傷寒發汗吐下後心腹痞滿胸膈氣不¶
　利宜服¶
　　陳橘皮(一兩湯浸/去白焙)代赭(研/)旋復花　人參(去蘆/頭)甘¶
　　草(各半兩炙/微赤剉)半夏(三分湯洗/七遍去滑)¶
　右搗篩為㪚毎服三錢以水一中盞棗三枚入生薑¶
　　半分煎至六分去滓不計時温服¶
前胡㪚(出聖/恵方)治傷寒心腹痞滿不思飲食宜服¶
<pb:KR3e0067_WYG_138-54b>¶
　　前胡(去蘆/頭)枳殻(各一兩麩炒/微黄去穣)半夏(湯洗七/遍去滑)甘草(炙/微)¶
　　(赤/剉)木香　人參(去蘆/頭)桔梗(去蘆/頭)枇杷葉(各半兩拭/去毛炙㣲)¶
　　(黄/)芎藭　白术　赤芍藥(各三/分)¶
　右搗篩為㪚毎服四錢水一中盞入生薑半分煎六¶
　　分去滓不計時候温服¶
治傷寒後心腹痞堅兼氣促宜服此方(出聖/恵方)¶
　　蘿蔔子(一兩/微炒)阿魏(一錢麪褁煨/麪熟為度)¶
　右搗細羅為㪚毎服不計時候以熱酒調下一錢¶
<pb:KR3e0067_WYG_138-55a>¶
治傷寒表熱未除數下之遂夾熱而利利不止心腹痞¶
　滿表裏不解者宜服此方¶
　　桂心　甘草(各一兩炙/微赤剉)白术　人參(去蘆/頭)乾薑(各/三)¶
　　(分炮/製剉)¶
　右搗篩為㪚每服四錢以水一中盞煎至六分去滓¶
　　不計時候温服¶
柴胡湯(出聖/恵方)治傷寒發熱汗出不解心腹痞堅痰逆不¶
　止宜服¶
<pb:KR3e0067_WYG_138-55b>¶
　　柴胡(一兩半/去苗)枳實(半兩麩/炒微黄)黄芩(半/兩)赤芍藥　半夏¶
　　(各三分湯洗/七遍去滑)¶
　右搗篩為㪚毎服四錢水一中盞入生薑半分棗三¶
　　枚煎六分去滓不計時候温服¶
桂枝去芍藥加麻黄細辛附子湯(出金/匱方)治氣分心下硬¶
　大如盤邊如旋¶
　　桂枝　生薑　甘草　麻黄　細辛(各二/兩)大棗(十/二)¶
　　(枚/)附子(一枚/炮)¶
<pb:KR3e0067_WYG_138-56a>¶
　右以水七升煮麻黄去上沫内諸藥煮取二升分温¶
　　三服當汗出如蟲行皮中即愈¶
枳术湯(出金/匱方)治心下堅大如盤邊如旋盤水飲所作名¶
　曰氣分¶
　　枳實(七/枚)白术(二/兩)¶
　右以水五升煮取三升分温三服腹中耎即當㪚也¶
導引丸　治傷寒心下痞鞭痛噫氣不轉腹與右脇滿¶
　痛者¶
<pb:KR3e0067_WYG_138-56b>¶
　　木香　茴香　梹榔　青皮　橘皮(各一/兩)黒牽牛¶
　　甘遂　大㦸(各二/兩)乾薑(一/兩)¶
　右搗篩煉蜜和丸如梧桐子大飲服三粒或五粒¶
桔梗半夏湯　治傷寒冷熱不和心腹痞滿時發疼痛¶
　氣消痞¶
　　桔梗(剉炒/一兩)半夏(姜汁製/切焙)陳橘皮(湯浸去白/焙各一兩)¶
　右粗搗篩毎服四錢水一中盞生薑三片同煎七分¶
　　去滓熱服之一方有枳實半兩¶
<pb:KR3e0067_WYG_138-57a>¶
半夏㵼心湯　治傷寒心下痞但滿不痛者(一名㵼/心湯)¶
　　半夏(湯洗七遍/焙乾一兩)黄芩(去黒心/三分)乾薑(炮三/分)黄連(去鬚/炒半)¶
　　(兩/)人參(三/分)甘草(炙剉/半兩)¶
　右㕮咀如麻豆大毎服五錢水一盞半入生薑五片¶
　　棗三枚擘破同煎至八分去滓食後温服或傷寒¶
　　中風醫反下之下痢十數行穀不化腹中㵼心下¶
　　痞鞭乾嘔心煩者加甘草半兩人參一兩名甘草¶
　　㵼心湯或汗出解後胃中不和心下痞硬乾噎食¶
<pb:KR3e0067_WYG_138-57b>¶
　　臭脇下水㵼不痢者加生薑一兩或乾薑半兩餘¶
　　如正方名生薑㵼心湯一方治痰熱心胷煩痞半¶
　　夏丸酒蒸黄連丸合和毎服三十五丸米飲下¶
甘草㵼心湯　治傷寒中風醫反下之其人下痢日數¶
　十行穀不化腹中雷鳴心下痞鞭而滿乾嘔心煩不¶
　得安醫見心下痞悶謂病不盡腹下之其痞益甚此¶
　非結熱但以胃中虛客氣上逆故使鞭也¶
　　甘草(炙四/兩)黄芩(去黒/心)乾薑(炮各/三分)半夏(湯洗七遍/二兩半)黄¶
<pb:KR3e0067_WYG_138-58a>¶
　　連(去鬚一/兩半)¶
　右細剉如麻豆大毎服四錢水一盞半入大棗三枚¶
　　擘煎七分去滓温服日三¶
大腹散　治傷寒後氣結不㪚胷中痞滿欲成結胷¶
　　大腹皮(并子/剉)前胡(去蘆/頭)木通(剉各/一兩)赤茯苓(去黒皮/一兩)¶
　　枳實(剉麩炒/一兩半)桂(去粗/皮)半夏(湯洗七遍/炒三分)¶
　右㕮咀如麻豆大毎服五錢用水一盞半入生薑一¶
　　分拍破同煎七分去滓食後温服¶
<pb:KR3e0067_WYG_138-58b>¶
蘇橘湯　治傷寒胷中痞滿心腹氣滯不思飲食¶
　　紫蘇莖(剉一/兩)陳橘皮(湯浸去白/焙二兩)赤茯苓(去黒皮/一兩半)大¶
　　腹皮(剉/)旋復花(各一/兩)半夏(湯洗七遍/焙半兩)¶
　右㕮咀如麻豆大毎服五錢水一盞半入生薑一分¶
　　拍碎棗二枚擘破同煎七分去滓温服¶
陳橘皮湯(出聖濟/總録)治傷寒胷中痞滿心腹冷痛¶
　　陳橘皮(湯浸去白/焙一兩)桂(去粗皮/半兩)半夏(湯洗七遍/炒乾三分)呉茱¶
　　茰(湯洗焙/炒一分)¶
<pb:KR3e0067_WYG_138-59a>¶
　右㕮咀如麻豆大毎服五錢水一盞半生薑一分拍¶
　　碎同煎七分去滓温服¶
半夏湯(出聖濟/總錄)治傷寒痞滿嘔噦心下悸不能食¶
　　半夏(湯洗七遍/焙令乾)陳橘皮(湯浸去/白焙)白术(各三/分)枳殻(去/穰)¶
　　(麩炒/半兩)¶
　右粗搗篩毎服五錢水一盞半入生薑一分拍碎同¶
　　煎至七分去滓温服¶
茯苓湯(出聖濟/總録)治傷寒心下痞滿小便不利¶
<pb:KR3e0067_WYG_138-59b>¶
　　茯苓(去黒/皮)白芍藥　瞿麥穂(各一/兩)白术(半/兩)¶
　右粗搗篩毎服五錢水一盞半入葱白五寸生薑一¶
　　分拍碎同煎七分去滓食前温服¶
又方　治傷寒痞滿滯氣不㪚似物噎塞¶
　　赤茯苓(去黒/皮)枳實(細剉/麩炒)桂(去粗/皮)人參　桑根白皮¶
　　(剉/)大腹皮(并子各/二分)陳橘皮(湯浸去/白焙)甘草(炙/剉)木香(各/半)¶
　　(兩/)¶
　右粗搗篩毎服五錢水一盞半生薑半分拍碎同煎¶
<pb:KR3e0067_WYG_138-60a>¶
　　至七分去滓温服¶
消痞湯(出聖濟/總録)治傷寒痞滿心腹妨悶不能食¶
　　陳橘皮(湯浸去/白焙)厚朴(去粗皮/姜汁炙)白术　梹榔(剉各/二兩)半¶
　　夏(湯洗七遍/炒令乾)人參(各一/兩)¶
　右粗搗篩毎服五錢水一盞半入生薑一分拍碎同¶
　　煎至七分去滓温服¶
茯苓前胡湯(出聖濟/總錄)治傷寒心中痞滿結氣不㪚¶
　　赤茯苓(去黒皮/一兩)前胡(去蘆頭/三分)枳實(剉麩/炒)木香　杏¶
<pb:KR3e0067_WYG_138-60b>¶
　　仁(湯浸去雙仁/炒各半兩)甘草(炙一/分)¶
　右粗搗篩毎服三錢水一盞入生薑半分拍碎同煎¶
　　六分去滓温服¶
異效丸(出聖濟/總錄)治傷寒四五日大下後心中痞滿氣息¶
　喘逆欲絶¶
　　人參　白术　甘草(炙/剉)栝蔞　枳殻(去穰/麩炒)赤茯苓¶
　　(去黒/皮)木香　陳橘皮(湯浸去白/焙各半兩)乾薑(炮三/分)¶
　右搗羅為末煉蜜和更搗三五百杵丸如梧桐子大¶
<pb:KR3e0067_WYG_138-61a>¶
　　毎服空心米飲下二十丸晚再服加至三十丸¶
沈香湯(出聖濟/總錄)治傷寒虛痞氣逆嘔吐¶
　　沈香(剉一/兩)青橘皮(湯浸去/白焙)胡椒　蘹香子(炒/)棟實¶
　　(剉/炒)蓽澄茄(炒各/半兩)¶
　右粗搗篩毎服二錢水半盞酒半盞葱白一握同煎¶
　　至半盞去滓温服¶
荳蔲湯(出聖濟/總錄)治傷寒發汗胃氣不和心下結痞噫氣¶
　食殠脇下氣滿虛鳴下利¶
<pb:KR3e0067_WYG_138-61b>¶
　　草荳蔲(去/皮)陳橘皮(湯浸去白焙/各一兩一重)枳殻(去穰麩/炒半兩)半夏¶
　　(湯浸七遍/炒三分)乾薑(炮/)甘草(炙/剉)人參(各三/分)¶
　右粗搗篩毎服五錢水一盞半入生薑半分拍碎棗¶
　　三枚擘破同煎七分去滓温服¶
一方(出肘/後方)治胸脇痞滿心寒氣急喘急¶
　　人參　白术(各一/分)枳實(二/兩)乾薑(一/兩)¶
　右搗蜜和丸一服一枚若嗽加𤓰蔞二兩吐加牡礪¶
　　二兩日夜五七丸服不愈更服¶
<pb:KR3e0067_WYG_138-62a>¶
枳殻湯(一名桔梗枳殻/湯出活人書)治傷寒痞氣胷滿欲死者出東¶
　坡家藏方¶
　　枳殻(一作/枳實)桔梗(各一/兩)¶
　右㕮咀水一升半煎一半去滓分作二服傷寒下早¶
　　則氣上膨胷世俗謂之結胷多更用巴豆粉霜膩¶
　　粉十死七八此盖㵼其下焦下焦虛則氣愈見上¶
　　攻胷膈多致不救凡胷膈病可㵼膈若按之堅硬¶
　　而痛此是結胷如胷有水須用大黄甘遂輩下之¶
<pb:KR3e0067_WYG_138-62b>¶
　　陷胷湯之類是也若按之不甚硬亦不甚痛此名¶
　　痞氣上虛氣熱膨脹只可用黄芩大黄黄連之類¶
　　化之嘗有患胷脹已危因作結胷痞氣治皆不差¶
　　史大夫以此湯飲之下黄水一升許遂差予得此¶
　　法用之如神若是痞氣莫不應手而消凢傷寒胷¶
　　脹勿問結胷痞氣但先服此藥若不瘥然後别下¶
　　藥錄此湯行氣下膈耳無他損又西晉崔勛方得¶
　　傷寒或下或不下心中結滿胷膈痞寒氣急厥逆¶
<pb:KR3e0067_WYG_138-63a>¶
　　欲絶心胷髙起手不得近二三日輙死用㵼心大¶
　　小陷胷湯皆不差當是下後虛逆氣已不理而毒¶
　　復上攻氣毒相傳結於胷中氣毒相激故到此病¶
　　若療之當用加减理中丸先理其氣次療諸疾¶
加减理中丸(出活/人書)治寒實陷胷及傷寒諸吐利後胷痞¶
　欲絶膈髙起急痛手不得近¶
　　人參　白术　甘草(各二/兩)乾薑(一兩/半)枳實(炮一/兩)茯¶
　　苓(麩炒或炙二/兩俱研末)¶
<pb:KR3e0067_WYG_138-63b>¶
　右蜜丸彈子大一丸不效再服予時用此神速下喉¶
　　氣即相接續後與之不過五六彈丸胷中豁然矣¶
　　用藥之速未嘗見此渇者加𤓰蔞二兩下利者加¶
　　牡蠣二兩又妙此予屢試之效其功神速今以此¶
　　丸與枳實湯兼服無不驗所謂枳實只是枳殻古¶
　　人謂之枳實後人方别出枳實東坡先生既以秘¶
　　方廣傳又毎有論述教人濟活存心仁矣¶
厚朴湯(出聖濟/總錄)治傷寒汗後腹脇脹滿食少嘔逆¶
<pb:KR3e0067_WYG_138-64a>¶
　　厚朴(去粗皮生姜汁/炙令紫三分)桂(去粗/皮)訶梨勒(炮去/核)人參¶
　　陳橘皮(湯浸去/白焙)赤茯苓(去黒/皮)丁香(各半/兩)甘草(炙剉/一分)¶
　右搗篩毎服三錢水一盞入生薑半分拍碎棗三枚¶
　　擘破同煎六分去滓食前温服¶
附子湯(出聖濟/總錄)治傷寒因下後脾胃虛冷腹脇脹滿¶
　　附子(一兩炮製/去皮臍)赤茯苓　赤芍藥　人參(去蘆/頭)白¶
　　术　桂心(各半/兩)¶
　右搗篩為散毎服五錢水一大盞入生薑半分棗三¶
<pb:KR3e0067_WYG_138-64b>¶
　　枚煎五分去滓不計時候温服¶
茯苓湯(出聖濟/總錄)治傷寒後中冷卒心腹脹滿不下食¶
　　赤茯苓(去黒/皮)桔梗(炒/)陳橘皮(湯浸去白焙/乾各一兩)人參(半/兩)¶
　右搗篩為㪚毎服三錢用水一盞入生薑半分拍碎¶
　　同煎半盞食前温服¶
厚朴飲(出聖濟/總錄)治傷寒後脾氣未順腹脇脹滿¶
　　厚朴(去粗皮生姜汁/炙一兩冷透)人參　芍藥　枳殻(去穰麩/炒各一)¶
　　(兩/)甘草(炙剉/半兩)梹榔(煨剉/三分)¶
<pb:KR3e0067_WYG_138-65a>¶
　右粗搗篩毎服三錢水一中盞入生薑半分拍碎同¶
　　煎半盞去滓食前温服¶
厚朴湯(出聖濟/總錄)治傷寒後腹痛兼兩脇脹滿¶
　　厚朴(去粗皮生姜/汁炙一兩)當歸(切/焙)木香　枳殻(去稂麩/炒用)大¶
　　腹皮(炒各/半兩)¶
　右為㪚毎服三錢水一盞生薑半分拍碎煎半盞去¶
　　滓食前温服¶
茯苓湯(出聖濟/總錄)治傷寒汗後心腹及臍下脹滿¶
<pb:KR3e0067_WYG_138-65b>¶
　　赤茯苓(去黒皮/一兩)木香　桂(去粗/皮)木通(剉各/半兩)甘草(炙/剉)¶
　　(一/分)¶
　右粗搗篩毎服三錢水一盞煎至半盞去滓食前温¶
　　服¶
枳殻湯(出聖濟/總錄)治傷寒後心腹氣滯脹滿不能飲食¶
　　枳殻(去穰麩炒/一兩半)厚朴(去粗皮生/姜汁炙)白术　人參　赤¶
　　茯苓(去黒皮/各一兩)¶
　右粗搗篩毎服三錢水一盞入生薑半分拍碎同煎¶
<pb:KR3e0067_WYG_138-66a>¶
　　半盞去滓食前温服¶
厚朴茯苓湯(出聖濟/總錄)治傷寒後氣未和心腹脹滿不能¶
　飲食¶
　　厚朴(去粗皮生/姜汁炙)赤茯苓(去黒皮各/一兩半)人參(一/兩)陳橘皮¶
　　(湯浸去白焙/乾一兩重)甘草(炙剉/半兩)¶
　右粗搗篩毎服三錢水一盞入生薑半分拍碎¶
　　同煎取半盞去滓食前温服¶
厚朴七物湯(出金/匱方)治腹滿發熱十日脈浮而數飲食尚¶
<pb:KR3e0067_WYG_138-66b>¶
　如故者此湯主之¶
　　厚朴(半/斤)甘草　大黄(各三/兩)大棗(十/枚)枳實(五/枚)桂枝(二/兩)¶
　　生薑(五/兩)¶
　右以水一斗煮取四升温服八合日三服嘔者加半¶
　　夏五合下利去大黄寒多者加生薑至半斤¶
附子粳米湯(出金/匱方)治腹中寒氣雷鳴切痛胷脇逆滿嘔¶
　吐者此方湯主之¶
　　附子(一枚炮/去皮臍)半夏(半/斤)甘草(一/兩)大棗(十/枚)粳米(半/斤)¶
<pb:KR3e0067_WYG_138-67a>¶
　右以水八升煮米熟湯成去滓温服一升日三服¶
厚朴三物湯(出金/匱方)治痛而閉者此湯主之¶
　　厚朴(八/兩)大黄(四/兩)枳實(五十/枚)¶
　右以水一斗二升先煮二味取五升内大黄煮取三¶
　　升温分一升以利為度¶
益中丹　治太隂病食則吐胃中痛腹脹時噫者¶
　　髙良薑　乾薑(各二/兩)半夏　橘皮(各四/兩)¶
　右搗篩煉蜜和丸桐子大白飲服三十丸¶
<pb:KR3e0067_WYG_138-67b>¶
黄芩湯(出聖濟/總録)治傷寒後煩熱大便不利心腹脹滿¶
　　黄芩(去黒心/一兩)黄連(去/鬚)大黄(剉/炒)芒硝(研/)甘草(炙/剉)厚朴¶
　　(去粗皮生姜/汁炙各三分)枳殻(去穰/麩炒)土𤓰根(各半/兩)赤茯苓(去黒/皮一)¶
　　(兩/)¶
　右粗搗篩毎服三錢水一盞煎至半盞去滓食前温¶
　　服¶
㯽榔㪚(出宣/明論)治傷寒隂病下後太早成痞滿而不痛按¶
　之軟虛也¶
<pb:KR3e0067_WYG_138-68a>¶
　　㯽榔　枳殻(各等/分)¶
　右為末毎服三錢煎黄連湯下不計時候温服¶
益智㪚(出和/劑方)治傷寒隂後盛心腹痞滿嘔吐泄利手足¶
　厥冷及一切冷氣衝心脇臍腹脹絞痛¶
　　川烏(炮黒皮/臍四兩)益智(去皮/二兩)乾薑(炮半/兩)青皮(去白/一兩)¶
　右為㪚毎服三錢水二盞入生薑五片棗二枚擘破¶
　　同煎至八分去滓温服食前一方無生薑棗煎服¶
　　　傷寒胸膈痰滯(論/)¶
<pb:KR3e0067_WYG_138-68b>¶
夫傷寒心胸壅滯痰飲留澼不能消㪚故令心腹痞滿¶
少思飲食風熱相傳目眩頭痛上焦不利見食嘔此由¶
胃虛不能宣行水穀津液閉塞不通水飲停于心胸而¶
成結痰也¶
　　　方¶
前胡㪚(出聖/恵方)治傷寒刺胸膈痰滯壅頭目痛悶¶
　　前胡(去蘆/頭)人參(去蘆/頭)赤茯苓　枳殻(麩炒微/黄去穣)獨活¶
　　桔梗(去蘆頭/各一兩)旋復花　甘草(炙微/赤剉)半夏(湯浸七遍/去滑各半)¶
<pb:KR3e0067_WYG_138-69a>¶
　　(兩/)¶
　右㕮咀毎服四錢水一中盞入生薑半兩煎至六分¶
　　去滓不計時候温服¶
半夏㪚　治傷寒頭痛壮熱痰壅心膈不利食久不消¶
　　半夏(湯滑七/遍去滑)人參(去蘆/頭)赤茯苓　澤㵼(各一/兩)附子¶
　　(炮製去/皮臍)乾薑(炮製/剉)甘草(炙微赤剉/各半兩)陳橘皮(湯浸去/白穰焙)¶
　　(三/分)¶
　右㕮咀毎服三錢水一中盞入生薑半分煎六分去¶
<pb:KR3e0067_WYG_138-69b>¶
　　滓不計時候温服¶
人參㪚　治傷寒頭痛痰滯壮熱心膈煩悶¶
　　人參(去蘆/頭)赤茯苓　旋復花　細辛　白芷　赤¶
　　芍藥　前胡(去蘆頭/各一兩)乾薑(炮製/剉)半夏(湯浸七遍去/滑各半兩)¶
　右㕮咀毎服三錢水一中盞入生薑半分煎至六分¶
　　去滓不計時候温服¶
枇杷葉㪚　治傷寒已解猶有風冷痰滯胸膈噎塞食¶
　飲妨悶¶
<pb:KR3e0067_WYG_138-70a>¶
　　枇杷葉(拭去毛/炙微黄)木香　甘草　附子(炮製去皮/臍各半兩)半¶
　　夏(湯浸七/遍去滑)白术　人參(去蘆/頭)大腹皮(剉/)厚朴(去粗/皮塗)¶
　　(生姜汁/炙令熟)赤茯苓(各一/兩)枳殻(三分麩炒/微黄去穰)陳橘皮(湯浸/去白)¶
　　(穰焙/一兩)¶
　右為㪚毎服三錢水一中盞入生薑半分棗三枚煎¶
　　六分去滓不計時候温服¶
前胡㪚　治傷寒痰滯嘔逆肢體疼痛心胸不利¶
　　前胡(二兩去/蘆頭)人參(去蘆/頭)澤㵼　赤茯苓(各一/兩)半夏¶
<pb:KR3e0067_WYG_138-70b>¶
　　(湯洗七/遍去滑)甘草(炙微赤剉/各半兩)¶
　右搗篩為散毎服三錢水一中盞入生薑半分煎六¶
　　分去滓不計時候温服¶
白术㪚　治傷寒痰滯在胸膈間不㪚身體壮熱頭目¶
　昏沈胃氣不和少思飲食¶
　　白术　甘菊花　赤茯苓　人參　前胡(去蘆/頭)半¶
　　夏(湯洗七/遍去滑)旋復花(已上各/三分)石膏(一/兩)附子(炮製去/皮臍)大¶
　　腹皮(剉/)甘草(炙微赤剉/各半兩)¶
<pb:KR3e0067_WYG_138-71a>¶
　右搗篩為㪚毎服三錢水一中盞入生薑半分棗三¶
　　枚煎六分去滓不計時候温服¶
旋復花㪚　治傷寒頭痛心膈痰滯壅悶不欲飲食¶
　　旋復花　前胡(去蘆/頭)白蒺䔧(去刺/微炒)紫胡(去/苗)枳殻(麩/炒)¶
　　(微黄/去穰)桑根白皮(剉/)赤茯苓(已上各/半兩)甘草(一分炙/微赤剉)¶
　右粗搗篩為㪚毎服四錢水一中盞入生薑半分煎¶
　　六分去滓不計時温服¶
枳實㪚(出聖濟/總錄)治傷寒痰滯胸膈煩熱頭疼不思飲食¶
<pb:KR3e0067_WYG_138-71b>¶
　　枳實(麩炒/微黄)柴胡(去/苖)赤茯苓　澤㵼　前胡(去蘆/頭)半¶
　　夏(湯浸七遍去滑/已上各三分)甘草(半兩炙/微赤剉)桑根白皮(剉/)犀角¶
　　屑(各半/兩)¶
　右粗搗篩為㪚毎服三錢水一中盞入生薑半分煎¶
　　六分去滓不計時温服¶
七氣丸　治病人素有心下兩脇結痛者此有久寒也¶
　　大黄(酒/洗)菖蒲(各一/兩)人參　桂　柴胡　乾薑　細¶
　　辛　當歸　半夏　川椒(去日/炒)茱茰　厚朴　附¶
<pb:KR3e0067_WYG_138-72a>¶
　　子(二枚/炮)¶
　右搗篩煉蜜和丸梧桐子大酒或飲下五粒¶
痰癖丸　治少陽病脇下痛有停水者¶
　　芫花(苦酒浸/熬乾)乾薑(各一兩/色黒者)¶
　右為末煉蜜和丸如梧桐子大飲服三粒至五粒¶
五味子湯　治病人傷中唾血脇下痛身熱不解者¶
　　五味子　紫苑(各一兩/取茸)桔梗　續斷　竹茹　桑¶
　　根白皮　人參　知母　熟地黄　甘草(各一/兩)¶
<pb:KR3e0067_WYG_138-72b>¶
　右水六升煮取三升去滓温服合日三¶
橘皮湯(出活/人書)治傷寒痰逆惡寒¶
　　甘草(一/錢)人參(二/錢)陳皮(半/兩)¶
　右用青季竹刮上青茹一團薑四片棗一枚水一盞¶
　　煎至六分去滓熱服¶
柴胡半夏湯(出活/人書)治痰熱頭疼利膈除煩悶手足煩熱¶
　榮衛不調肢節拘倦身體疼痛嗜卧少力飲食無味¶
　兼治五飲消痰癖¶
<pb:KR3e0067_WYG_138-73a>¶
　　柴胡(八/兩)半夏(二兩/半)白术(二/兩)甘草(炙/)人參　黄芩¶
　　麥門冬(去心各/三兩)¶
　右剉如麻豆大毎服炒五錢水一盞半生薑五片棗¶
　　一枚煎八分去滓温服¶
治傷寒後卒胷膈悶痛(出本/草)¶
　右用枳實一味剉麩炒黄為末服二錢米飲調下一¶
　　日二服¶
　¶
<pb:KR3e0067_WYG_138-73b>¶
　¶
　¶
　¶
　¶
　¶
　¶
　¶
　普濟方卷一百三十九¶
