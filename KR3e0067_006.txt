# -*- mode: mandoku-view; -*-
#+TITLE: 普濟方
#+DATE: 2015-08-24 23:06:44.861128
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六
<pb:KR3e0067_WYG_006-1a>¶
欽定四庫全書¶
　普濟方卷六　　　　　明　周王朱橚　撰¶
　　五運六氣圖¶
　　　五運太過不及六氣司天在泉政令灾變六十¶
　　　年圖¶
天分五氣地列五行上經於列宿下合於方隅故丹天¶
之氣經扵牛女奎壁臨戊癸之位故戊癸歳為火運黅¶
天之氣經扵心尾角軫臨於甲巳之位故甲巳歳為土¶
<pb:KR3e0067_WYG_006-1b>¶
運素天之氣經於亢氐畢&KR0295;臨於乙庚之位故乙庚歳¶
為金運𤣥天之氣經於張翼婁胃臨於丙辛之位故丙¶
辛歳為水運蒼天之氣經於危室栁鬼臨於丁壬之位¶
故丁壬歳為木運也然運有五氣有六以君火相火加¶
之也六氣之化者謂寒暑燥濕風火也乃天之六氣然¶
後三隂三陽上奉之然六氣曰主曰客司天在泉有寒¶
暑燥濕風火之化為主者雖干載亦不易為客者六歳¶
復㑹何謂主自斗建丑正至夘之中則是大寒至驚蟄¶
<pb:KR3e0067_WYG_006-2a>¶
之末六十日有竒有竒謂八十七刻半厥隂木為風化¶
用事風氣流行陽氣發動萬物發生以應春此初氣主¶
也自斗建卯正至已之中則是春分至立夏之末六十¶
日有竒少隂君火為熱化用事暄淑乃行君徳之象不¶
同炎暑以應夏此二氣主也自斗建巳正至未之中則¶
小滿至小暑之末六十日有竒少陽相火暑化用事此¶
司天之位炎暑乃行以應長夏此三氣主也自斗建未¶
正至酉之中則是大暑至白露之末六十日有竒太隂¶
<pb:KR3e0067_WYG_006-2b>¶
土濕化用事雲雨乃行此四氣主也自斗建酉正至亥¶
之中則是秋分至立冬之末六十日有竒陽明金燥化¶
用事清涼乃行此五氣主也自斗建亥正至丑之中則¶
是小雪至大寒之末六十日有竒太陽水寒化用事在¶
泉之末嚴凝乃行終氣主也厯法五日為候三候為氣¶
六氣為時一歳二十四氣七百二十氣為三十年一千¶
四百四十氣為六十年太過不及斯可見且經曰顯明¶
之地卯地君火之位君火之右退行一歩相火治之復¶
<pb:KR3e0067_WYG_006-3a>¶
行一歩土氣治之復行一歩金氣治之復行一歩水氣¶
治之復行一歩木氣治之復行一歩君火治之一歩凢¶
六十日有奇六六三百六十日春温夏熱秋凉冬寒以¶
成一歳之令千載而有則此主氣之常也故曰地氣主¶
静而守䕶何謂客子午之歳少隂司天丑未之歳太隂¶
司天寅申之歳少陽司天卯酉之歳陽明司天辰戍之¶
歳太陽司天己亥之歳厥隂司天以客加主而推其變¶
故曰天氣動不息其六氣之源則同六氣之緒則異何¶
<pb:KR3e0067_WYG_006-3b>¶
也蓋天之氣始於少隂而終於厥隂地之氣始於厥隂¶
而終於太隂是故當其時而行變之常也非其時而行¶
變之災也故曰令其所謂春行夏秋冬之令冬行春夏¶
秋之令此客加主之變也故其主化政令之常有暴雨¶
疾風迅雷飄電之變冬有爍石之熱夏有凄清之風此¶
無他天地之氣勝復欎發之致也是説也五氣麗乎太¶
過不及之徴也又有所謂平氣者故有天符歳㑹同天¶
符同歳㑹太乙天符是五者所謂符如昇明備化審平¶
<pb:KR3e0067_WYG_006-4a>¶
静化之紀也何謂天符如木運上見厥隂運與司天合¶
也何謂歳㑹如木運臨艮卯天運己午運與年合也何¶
謂太乙天符天運上見少隂年辰臨午之類至於同天¶
符同歳㑹以太過下加而然如木運太過下加厥隂曰¶
同天符火運不及下加少隂少陽之類曰同歳㑹素問¶
六㣲㫖曰天符為執法歳㑹為行令太乙天符為貴人¶
邪中執法者其病速而危中行令者其病徐而持中貴¶
人者其病暴而死惟有歳氣之平天地之氣得其中則¶
<pb:KR3e0067_WYG_006-4b>¶
民無灾變災變之異故自前五者而然又有所謂勝復¶
而致變者如木運不及則金勝火為木之子復能勝金¶
則肺反受邪土運不及則木勝金為土之子復勝木則¶
肝反受邪如是之類是謂勝復勝復之作子為母復讐¶
也何謂化氣如甲己化土餘倣此化土甲巳起丙寅数¶
至戊辰為龍龍有變化之象戊為土故甲己化土餘倣¶
此何謂正化對化𤣥珠曰六氣分正化對化少陽正司¶
於午對化於子厥隂正司於亥對化於己太隂正司於¶
<pb:KR3e0067_WYG_006-5a>¶
未對化於丑少陽正司於寅對化於申陽明正司於酉¶
對化扵卯太陽正司扵戌對化扵辰正司化令之實對¶
司化令之虗為醫之道須明運氣運氣之㫖有太過有¶
不及有隂陽相乗有勝有復若夫脉有氣應則平故曰¶
從其氣則和違其氣則病然有未至而至至而不至難¶
以一言括在乎叅之而稽是圖也¶
<pb:KR3e0067_WYG_006-6a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_006-6b>¶
甲己歳氣土化之圖　　甲己　　歳土太過¶
是歳泉湧河溢涸澤生魚風雨大至山崩川潰鱗見于陸¶
歳運黅天　敦阜之紀　平氣備化　甲歳南政　太¶
宮之音¶
歳氣雨濕流行至隂内濕物化充成其變震驚飄驟崩¶
潰腎水受邪病有復重清厥體甚重則足痿不收脚疼¶
中滿四肢不舉脾土勝腎水木為水之子復能尅土則¶
反溏泄甚則太谿絶者死¶
<pb:KR3e0067_WYG_006-7a>¶
臨辰戌為歳㑹(甲辰/丙戌)下加太隂為同天符(同/上)¶
歳土不及　歳運黅天　卑監之紀　平氣備化　已¶
歳南政　少宮之音¶
歳氣風寒大作雨乃愆期草木秀而不實濕土受邪病¶
則飱泄霍亂支體重腹痛肝木克脾土金為土之子復¶
能尅肝木則反胸脇暴痛下引小腹¶
臨辰戌丑未為歳㑹(甲辰甲戌/乙丑己未)上見太隂為太乙天符¶
(己丑/己未)上臨厥隂為水不氷蟄蟲早見民乃康¶
<pb:KR3e0067_WYG_006-7b>¶
乙庚歳氣金化之圖　　乙庚　　歳金不及¶
歳運素天　從革之紀　平氣審平　乙歳北政　少¶
商之音¶
歳氣炎火盛行乃用燥石流金涸泉焦草肺金受邪病¶
則肩背瞀重鼽𡁲血便重下心火尅肺金水為金之子¶
復能尅火則反心痛腦痛頸急&KR0479;頂痛發熱口瘡心痛¶
臨酉為太乙天符乙酉又為歳㑹上見陽明為天符(乙/夘)¶
復則水勝火寒雨暴至氷雹霜雪¶
<pb:KR3e0067_WYG_006-8a>¶
歳金太過　歳運素天　堅成之紀　平氣審平　庚¶
歳北政　太商之音¶
歳氣燥行天氣㓗地氣明陽氣随隂肅殺凋零肝木受¶
邪病則腹脇痛目赤體重胸痛血溢痛引小腹耳無聞¶
甚則喘咳逆氣背肩尻隂股膝髀腨䯒足痛肺金尅肝¶
木火為木之子復能尅肺金則反血溢心痛胠脇不可¶
轉側咳逆太衝絶者死¶
臨酉為歳㑹(乙/酉)下見陽明為天符(庚/子)¶
<pb:KR3e0067_WYG_006-8b>¶
丙辛歳氣水化之圖　　丙辛　　歳水太過¶
是歳雨氷雪霜不時降濕氣變物¶
歳運𤣥天　流衍之紀　平氣静順　丙歳北政　太¶
羽之音¶
歳氣天地寒凝其變氷霜雹心火受邪病則身熱煩躁¶
心厥中寒甚大腹脛腫喘咳腎水尅心火土為火之子¶
復能尅腎則反膓鳴溏泄甚則神門絶者死¶
臨子為歳㑹(丙/子)上見太陽為天符(丙戌/丙辰)¶
<pb:KR3e0067_WYG_006-9a>¶
歳水不及　歳運𤣥天　涸流之紀　平氣静順　辛¶
歳北政　少羽之音¶
歳氣水泉减草木茂腎水受邪病則身重濡泄腫滿腰¶
膝痛足痿清厥甚則胕腫腎氣不行脾土尅腎水木為¶
水之子復能尅脾則反面色時變筋肉瞤瘛膈中痛及¶
心腹¶
臨丑為歳㑹(辛丑/辛未)上見太隂下見太陽為同歳㑹則大¶
寒蟄藏¶
<pb:KR3e0067_WYG_006-9b>¶
丁壬歳氣木化之圖　　丁壬　　歳木不及¶
是歳天地凄愴日月䑃昧雨非雨晴非晴惨然氣象凝¶
歛肅殺之甚¶
歳運𤣥天　委和之紀　平氣敷化　丁歳北政　少¶
角之音¶
歳氣燥氣乃行生氣不政凉雨時降風雨並興草木晚¶
榮物氣内濕肝木受邪病中清胠脇滿少腹痛腸鳴溏¶
泄肺金尅肝木火為木之子復能尅金則反寒濕瘡瘍¶
<pb:KR3e0067_WYG_006-10a>¶
疿痤腹腫癰咳血夏生大熱濕變為燥草木槁下體再¶
生¶
臨卯為歳㑹(丁/卯)上見厥隂為天符(丁巳/丁亥)上臨陽明為生¶
氣失政草木再榮¶
歳木太過　歳氣蒼天　發生之紀　平氣敷和　壬¶
歳北政　太角之音¶
歳氣風氣流行生化再淳萬物以榮其變振拉摧㧞脾¶
土受邪病飡泄食减體重腹痛腸鳴脇滿肝木尅脾土¶
<pb:KR3e0067_WYG_006-10b>¶
金為土之子復能勝木則反脇痛而吐甚則衝陽絶者¶
死¶
臨卯為歳㑹(丁/卯)下見厥隂為天符(壬申/壬寅)¶
戊癸歳氣火化之圖　　戊癸　　歳火太過¶
是歳火燔灼水泉涸物焦槁¶
歳運丹天　赫曦之紀　平氣升明　戊歳北政　太¶
徵之音¶
歳氣隂氣内化其變炎烈沸騰肺金受邪則發瘧少氣¶
<pb:KR3e0067_WYG_006-11a>¶
喘欬血溢注胸脇痛心火勝肺金火之狂咳𠻳血泄甚¶
則太淵絶者死¶
臨子為太乙天符　上見少隂少陽為天符¶
歳火不及　歳運丹天　伏明之紀　平氣升明　癸¶
歳北政　少徵之音¶
歳氣寒乃大行火令不政物生不長陽氣屈伏蟄蟲早¶
藏心火受邪病則胸脇膺背痛欝冐暴瘖臂痛腎水勝¶
心火土為火之子復能尅腎則反寒中腹鳴泄注攣痺¶
<pb:KR3e0067_WYG_006-11b>¶
足不任身¶
臨卯酉為同歳㑹(癸酉/癸夘)下見少隂少陽為歳㑹(癸夘/癸酉)¶
(癸巳/癸亥)¶
少隂(初氣厥/隂風木)　天時(寒風切烈霜雪/交作蟄復藏)¶
司天(太陽寒/水加)　民病(闗節禁固腰腿/痛中外瘡瘍)¶
子　(二氣少/隂君火)　天時(風雨時行寒氣/時至生羽蟲)¶
午　(厥隂風/木加)　民病(淋氣欎而上/熱令人目赤)¶
歳　(三氣少/陽相火)　天時(大火行熱氣時至羽䖝静/不鳴也燕百舌杜宇之類)¶
<pb:KR3e0067_WYG_006-12a>¶
氣　(少隂君/火加)　民病(厥熱心痛寒熱/更作咳𠻳赤目)¶
熱　(四氣太/隂濕土)　天時(大雨時行/寒熱互作)¶
化　(少陽相/火加)　民病(黄疸鼽衂/嗌乾吐飲)¶
之　(五氣陽/明燥金)　天時(温氣乃至初冬/尤煖萬物乃榮)¶
圖　(太隂濕/土加)　民病(康安伏邪扵/雪春為虐)¶
陽明(終氣太/陽寒水)　天時(燥寒勁切火尚/恣毒寒暴至)¶
在泉(陽明燥/金加)　民病(上腫咳喘甚則血溢/下連小膓而作寒中)¶
太隂(初氣厥/隂風木)　天時(大風發榮風/雨生毛蟲)¶
<pb:KR3e0067_WYG_006-12b>¶
司天(厥隂風/木加)　民病(血溢筋絡拘强闗/節不利身腫筋痛)¶
丑　(二氣少/隂君火)　天時(大火正天下疵以行温厲宣形/逺近咸若濕蒸相摶雨時降)¶
未　(少隂君/火加)　民病(瘟疫盛行/逺近咸若)¶
歳　(三氣少/陽相火)　天時(雷雨電雹地/氣騰濕氣降)¶
氣　(太隂濕/土加)　民病(身重胕腫胸腹/滿感寒熱氣)¶
濕　(四氣太/隂濕土)　天時(炎熱沸蒸地氣升天/氣否隔濕化不流)¶
化　(少陽相/火加)　民病(腠理熱血暴溢患瘧/心腹䐜脹甚則浮腫)¶
之　(五氣陽/明燥金)　天時(大凉霜早/降寒及體)¶
<pb:KR3e0067_WYG_006-13a>¶
圖　(陽明燥/金加)　民病(皮膚/寒)¶
太陽(終氣太/陽寒水)　天時(大寒/凝冽)¶
在泉(太陽寒/水加)　民病(關節禁固/腰脽痛)¶
少陽(初氣厥/隂風木)　天時(熱風傷人/時氣流行)¶
司天(少隂君/火加)　民病(温氣拂於上血溢目赤咳逆/頭痛血崩脇滿痛皮膚生瘡)¶
寅　(二氣少/隂君火)　天時(時兩至火欎/風不勝濕)¶
申　(太隂濕/土加)　民病(熱欎咳逆吐胸臆不利/頭痛身熱昬憒生膿瘡)¶
歳　(三氣太/隂濕土)　天時(熱暴至草萎河乾/大暑炎亢雨乃涯)¶
<pb:KR3e0067_WYG_006-13b>¶
氣　(少陽相/火加)　民病(熱中聾瞑血/溢膿瘡咳)¶
火　(四氣少/陽相火)　天時(凉風至炎暑未/去風雨及時)¶
化　(陽明燥/金加)　民病(民氣和平身重/中滿脾寒泄㵼)¶
之　(五氣陽/明燥金)　天時(陽乃去寒乃來雨/乃降剛木早凋)¶
圖　(太陽寒/水加)　民病(民避寒邪君子周密/病則骨痿弱目赤痛)¶
厥隂(終氣太/陽寒水)　天時(地氣乃寒風飄揚萬物/反生寒氣至雨生鱗蟲)¶
在泉(厥隂風/木加)　民病(關節不禁心腹/痛陽氣不藏)¶
陽明(初氣厥/隂風木)　天時(隂始凝氣始肅水乃/氷寒雨化花開遲)¶
<pb:KR3e0067_WYG_006-14a>¶
司天(太隂濕/土加)　民病(熱脹面腫鼻衂𡁲欠/嘔吐小便赤甚則淋)¶
卯　(二氣少/隂君火)　天時(臣依君位/大熱早行)¶
酉　(少陽相/火加)　民病(疫厲大至/善暴死)¶
歳　(三氣太/隂濕土)　天時(燥熱交合/凉風間發)¶
氣　(陽明燥/金加)　民病(上逆下冷瘧/痢心煩不食)¶
燥　(四氣少/陽相火)　天時(早秋寒/雨害物)¶
化　(太陽寒/水加)　民病(暴仆振慄妄言少氣咽乾引飲/心痛癰腫瘡瘍寒瘧骨痿便血)¶
之　(五氣陽/明燥金)　天時(春令反行草木/盛生雨生介蟲)¶
<pb:KR3e0067_WYG_006-14b>¶
圖　(厥隂風/木加)　民病(氣和熱行包/絡面浮上壅)¶
少隂(終氣太/陽寒水)　天時(氣候反温蟄蟲出現/流水不氷此下尅上)¶
在泉(少隂君/火加)　民病(伏邪温毒/季春發疫)¶
太陽(初氣厥/隂風木)　天時(氣早暖草早/榮温疫至)¶
司天(少陽相/火加)　民病(瘟痿身熱頭/痛嘔吐瘡瘍)¶
辰　(二氣少/隂君火)　天時(大凉反至草乃/遇寒火氣遂抑)¶
戍　(陽明燥/金加)　民病(氣欎中/滿風腫)¶
歳　(三氣太/隂濕土)　天時(寒熱不明寒氣/間至熱静氷雹)¶
<pb:KR3e0067_WYG_006-15a>¶
氣　(太陽寒/水加)　民病(寒反熱中癰疽注下心熱/悶冐逆吐病痢不治者死)¶
寒　(四氣少/陽相火)　天時(風濕交争雨生倮蟲/木盛生風暴雨摧㧞)¶
化　(厥隂風/木加)　民病(大熱少氣足痿注/下赤白血滯成癰)¶
之　(五氣陽/明燥金)　天時(濕熱而寒/客行主令)¶
圖　(少隂君/火加)　民病(氣舒病則血熱妄/行肺氣受濕壅)¶
太隂(終氣太/陽寒水)　天時(地氣正濕令/行凝寒隂虐)¶
在泉(太隂濕/土加)　民病(病乃悽惨孕/死脾旺腎衰)¶
厥隂(初氣厥/隂風木)　天時(寒始肅客行主/令殺氣方至)¶
<pb:KR3e0067_WYG_006-15b>¶
司天(陽明燥/金加)　民病(寒居右血氣脇/滯脾虗胃壅)¶
已　(二氣少/隂君火)　天時(寒不去霜雪作殺氣/施化草焦寒雨數至)¶
亥　(太陽寒/水加)　民病(熱中氣血/不升降)¶
歳　(三氣太/隂濕土)　天時(風熱大作/雨生羽蟲)¶
氣　(厥隂風/木加)　民病(淚出耳/鳴掉眩)¶
風　(四氣少/陽相火)　天時(熱氣永亘山澤/浮雲暴雨溽濕)¶
化　(少隂君/火加)　民病(心受邪黄疸/而為胕腫)¶
之　(五氣陽/明燥金)　天時(燥熱更甚沈隂/乃布風雨乃行)¶
<pb:KR3e0067_WYG_006-16a>¶
圖　(太隂濕/土加)　民病(寒熱間作脾受風/脾受熱發為瘧)¶
少陽(終氣太/陽寒水)　天時(畏火司令陽乃大發蟄乃出見/流水不冰地氣大發草  生)¶
在泉(少陽相/火加)　民病(温癘心/腎相制)¶
天　上二位天　　中二位人　　　下二位地¶
地　屬　屬　　　屬　屬　　　屬　屬¶
六　太　天　　風雲　　萬物　　地　黄¶
位　虗　面　　之路　　之路　　面　泉¶
藏　(金火合木/金    徳)　　(水火合火/木    徳)　　(土土合火/水    徳)¶
<pb:KR3e0067_WYG_006-16b>¶
象　(主清下主熱下主温下主凉下主燥下主寒下/温    君    風    相    濕    寒)¶
之　肺(上焦/象天)心(包/絡)　肝(中焦/象人)膽　　脾(下焦/象地)腎(黄/泉)¶
圖　(絡金腸絡木腸絡火經絡土經絡水胱/  大    小    膽    胃    膀)¶
從(是動則病者氣之所感/也天之邪感則害人五)違(所生病者血之所成也/)¶
其(臓肝心肺胃腎食而不/滿可下之而已也水火)其¶
氣(之寒熱感則害人六腑/膽胃三焦膀胱大腸滿)氣¶
則(而不食可吐之而已也/地之濕氣感則害人度)則¶
和(骨血脉肌膚從外而入/可汗之而已也)病¶
<pb:KR3e0067_WYG_006-17a>¶
難　　　　　　　　　　三焦　寅相火手少陽¶
素　太易(未見/氣也)　甲膽　　大腸　夘燥金手陽明¶
撮　　　　　　乙肝　　小腸　辰寒水手太陽¶
要　太初(氣之/始也)　丙小腸　包絡　已風木手厥隂¶
究　　　　　　丁心　　心　　午君火手少隂¶
治　太　　　　戊胃　　肺　　未濕土手太隂¶
識　極　　　　已脾　　膽　　申相火足少陽¶
病　　　　　　庚大腸　胃　　酉燥金足陽明¶
<pb:KR3e0067_WYG_006-17b>¶
用　太始(形之/始也)　辛肺　　膀胱　戌寒水足太陽¶
藥　　　　　　壬膀胱　肝　　亥風木足厥隂¶
之　太素(質之/始也)　癸腎　　腎　　子君火足少隂¶
圖　　　　　　　　　　脾　　丑濕土足太隂¶
　　外有風寒暑熱屬天之四令無形也¶
(一者始因氣動而内有所成者謂積聚癥瘕癭瘤/氣血結核在瞀顛間疏曰癭堅氣也瘕血積也)¶
(二者始因氣動而外有所成者謂壅腫瘡瘍疥癬/疸痔掉瘛浮腫目赤熛瘡胕腫痛癢之類是也)¶
(三者不因氣動而病生于内者謂飲癖飢渇勞/損宿食霍亂悲恐喜怒想慕憂結之類是也)¶
<pb:KR3e0067_WYG_006-18a>¶
(四者不因氣動而病生于外者謂瘴氣戕生蟲&KR0620;/蠱毒伏屍鬼疰衝薄堕風寒暑硏射割刺之類也)¶
　　内有饑飽勞逸屬人之四令有形也¶
木之(故民病肌胱心煩而四肢兩脇痛&KR0843;膈不通/飲食不下甚則耳鳴眩轉目不識人善暴僵)風¶
鬱病(仆筋骨强直而不/用卒倒無知也)¶
火之(故民病少氣瘡瘍臃腫血逆胸背首面四肢/䐜脹瘍疿嘔逆瘛瘲骨疼及腹痛注下濕瘧)暑¶
鬱病(腸中暴痛血逆流注精溢及目/赤心熱甚則瞀悶懊惱甚暴死)¶
土之(故民病心腹脹腹鳴而為數後甚則心痛血/枯嘔逆霍亂飲瘀注下胕腫身重者脾熱之)濕¶
鬱病(至/)　　　　　　　　　　　　　　　　火¶
<pb:KR3e0067_WYG_006-18b>¶
金之(故民病欬逆心腹滿停飲少腹善暴痛不/止甚則逆乾嘔面塵色惡金聲而木病也)　燥¶
鬱病¶
水之(故民病寒厥心痛腰腿痛大關節不利屈/伸不便善厥逆痞堅腹滿隂乘陽故也)　寒¶
鬱病¶
　肝酸(與膽為表裏東方木也/色青外應目主治血)¶
木風　　(芍藥酸寒/烏梅酸熱)　(澤㵼醎平/)¶
　達鍼(諸風眩皆屬肝主動治法曰達者吐也/其髙者因而越之可刺大敦炙亦同)¶
　心苦(與小腸為表裏南方火也/色赤外應舌主諸經血運)¶
<pb:KR3e0067_WYG_006-19a>¶
火暑　　(大黄苦寒/黄連苦凉)　(木香苦温/沒藥苦熱)¶
　發汗(諸瘡瘍痛痒皆屬於火治法曰發者/汗之其踈散也可刺少衝炙亦同)¶
　脾甘(與胃為表裏中央土也/色黄應唇肌肉應四時)¶
土濕　　(蜜甘凉平/甘草甘)¶
　奪鍼(諸濕充滿屬於脾土治法曰奪者㵼也/分隂陽利水道可刺隠白穴炙亦同)¶
　肺辛(與大腸為表裏西方金也/色白外應皮毛鼻主行氣)¶
金燥　　(乾薑辛熱/薄荷辛凉)　(生薑辛温/)¶
　清鍼(諸氣憤鬱皆屬於肺治法曰清者/清膈利小便可刺少商炙赤同)¶
<pb:KR3e0067_WYG_006-19b>¶
　腎醎(與膀胱為表裏北方水也/色黒外應兩耳主骨髓)¶
水寒　　(牡蠣/醎寒)¶
　折鍼(諸寒收引皆屬腎水治法曰折之謂/抑之治其衝逆可刺湧泉炙亦同)¶
初(自大寒至春分厥隂風木之位陽用事而氣㣲故曰/少陽得甲子元頭常冷以大寒交初之氣分也以六)¶
之(周甲子以應六氣下倣此正月二月少陽三隂三陽/同)¶
氣¶
二(春分至小滿少隂君火之位陽/漸長清明之間交陽明之位)¶
之¶
<pb:KR3e0067_WYG_006-20a>¶
氣¶
三(小滿至大暑少陽相火之位陽氣發物/俱成故亦云太陽旺其脉洪大而長)¶
之¶
氣¶
四(大暑至秋分太隂濕土之位天氣先感夏至後用事/故曰太陽旺此三隂三陽與天氣標本隂陽異其脉)¶
之(緩大/而長)¶
氣¶
五(秋分至小雪陽明燥金之位燥金主𦂳細/短澁陽衰隂盛故曰金氣生其脉細而㣲)¶
<pb:KR3e0067_WYG_006-20b>¶
之¶
氣¶
終(小雪至大寒太陽寒水之位隂氣極而盡天氣所收/故曰厥隂旺厥者盡也其脉沈短以敦厚萬物收藏)¶
之(在内寒氣閉塞而膚腠氣/液不能散故脉㣲而力)¶
氣¶
大(子上初之氣顛初氣為病多發咳𠻳風疾口喎半身/不遂失音風  風中婦人隂中留飲兩臍股㣲痛嘔)¶
寒(逆惡心旋眩驚悸狂揚心風掉初之氣病/在上者宜以𤓰蒂散吐之在下者泄之)¶
春(卯上二之氣隂二氣為病多發風温濕熱經曰風傷/於陽濕傷於  㣲頭痛身熱法作風濕之候風傷榮)¶
<pb:KR3e0067_WYG_006-21a>¶
分(血濕傷衞氣是也風濕為病隂陽俱浮自汗身重多/眠鼻息語言難出此證不宜苦下宜桂枝麻黄湯)¶
小(已上三之氣腰三氣為病發熱多𫝊足經太陽者發/熱惡寒頭項  脊强陽明者身熱目疼鼻乾不得卧)¶
滿(少陽胸脇痛耳聾口乾寒熱徃来而嘔此屬三陽太/隂者腹痛咽乾手足温自利不滿或腹滿痛少隂者)¶
(口燥舌乾耳聾厥隂者腹滿囊縮喘熱悶亂四肢厥冷/爪甲青色此屬三隂三之氣病宜以清凉上温下養不)¶
(宜用巴/豆丸下)¶
大(未上四之氣治四氣為病多發暑氣頭痛身熱發渇/不宜作熱病  宜以白虎湯得此病以下傳染發脾)¶
暑(泄胃泄大腸泄小腸泄大瘕泄霍亂吐㵼藏白及赤/白相雜米糓不消腸鳴切痛面浮頭腫目黄口乾脹)¶
(滿氣痞手足無力小兒亦如此治法/四之氣病宜以渗泄五苓散之類也)¶
<pb:KR3e0067_WYG_006-21b>¶
秋(酉上五之氣痎五氣為病多發喘息嘔逆咳𠻳及婦/人寒熱徃来  瘧痺泄消渇中滿小兒㿀隠瘡疱五)¶
分(之氣病宜大柴胡/湯觧治表裏之類)¶
小(亥上終之氣主終氣為病多發風痰寒痺四肢不收/秋冬多大腹  水濕相摶肺氣又衰冬寒甚故發則)¶
雪(不收厥則痿弱無以運用水液澄清為大寒之候積/滯瘕塊寒疝血瘕丸氣終之氣病宜破積發汗之類)¶
肝(足/厥)　(是動則病腰痛不可以俛仰丈夫㿉疝婦人少/腹腫甚則嗌乾面塵脱色是主肝所生病者胷)¶
之(隂/風)　(滿嘔逆飱泄狐/疝遺溺閉癃)¶
經(乙/木)¶
膽(足/少)　(是動則病耳聾耳鳴嗌腫喉痺主氣所生病者/目黄口乾鼻衂喉痺肩前臑痛大指次指痛不)¶
<pb:KR3e0067_WYG_006-22a>¶
之(陽/風)　(用/)¶
經(甲/木)¶
心(手/少)　(是動則病嗌乾心痛渇而欲飲是為臂厥是主/心所生病者目黄脇痛臑臂内後痛厥掌中熱)¶
之(隂/暑)¶
經(丁/火)¶
小(手/太)　(是動則病嗌痛頷腫不可廽顧肩似㧞臑似折/是主液所生病者耳聾目黄頬腫頸頷肩臑肘)¶
腸(陽/暑)　(臂外後/亷痛)¶
經(丙/火)¶
<pb:KR3e0067_WYG_006-22b>¶
脾(足/太)　(是動則病舌本强食則嘔吐胃脘痛腹脹善噫/得後出餘氣決然而衰身皆重是主脾所生病)¶
之(隂/濕)　(者體不能動摇食不下煩心心下急痛寒瘧瘡/瘕泄水下黄疸不能卧股膝内腫厥足大指不)¶
經(已/土)　(用/)¶
胃(足/陽)　(是動則病凄惨振寒善呻數欠顔黒病則惡人/與火聞木音則惕然而驚心動欲閉門獨處甚)¶
之(明/濕)　(則登髙而歌棄衣而走/賁响腹脹是為骭厥)¶
經(戊/土)¶
心(手/厥)　(是動則病手心熱肘臂攣急腋腫甚則胸脇支/滿心中澹澹動面赤目黄善笑不休是主心脉)¶
包(隂/為)　(所生病者煩心/心痛掌中熱)¶
<pb:KR3e0067_WYG_006-23a>¶
絡(母/血)¶
三(手/少)　(是動則病耳聾渾渾沌沌嗌腫喉痺是主氣所/生病者汗出目鋭眥痛耳後痛臑肘臂外皆痛)¶
焦(陽/為)　(小指次/指不用)¶
經(父/氣)¶
大(手/陽)　(是動則病齒痛頸腫是主津液所生病者目黄/口乾鼽衂喉痺肩前臑痛大指次指痛不用)¶
腸(明/燥)¶
經(庚/金)¶
肺(手/太)　(是動則病肺脹滿膨膨而喘咳缺盆痛甚則交/兩手而瞀是謂臂厥是主肺所生病者咳𠻳上)¶
<pb:KR3e0067_WYG_006-23b>¶
之(隂/燥)　(渇煩心胸滿臑臂内前亷痛掌中熱氣實肩背/痛風寒汗出中風小便數而欠氣虛則肩臂痛)¶
經(辛/金)　(寒少氣不足/以息溺血)¶
腎(足/少)　(是動則病飢不欲食面黒如漆唾則有血喉鳴/喘坐而欲起目&KR0835;無所見心如懸若饑氣不足)¶
之(隂/寒)　(則善恐如人将捕之是謂骨厥是主腎所生病/者口熱舌乾咽腫上氣嗌亁及痛煩心心痛黄)¶
經(癸/水)　(疸腸澼脊股内後亷痛/痿厥嗜卧足下熱而痛)¶
膀(足/太)　(是動則病頭痛目似脱項似㧞腰似折髀不可/以曲膕如結踹如裂是為踝厥是主筋所生病)¶
胱(陽/寒)　(者痔瘧狂顛頭頂&KR0479;痛目黄淚出鼽衂/項背腰尻膕踹腳並皆痛小指不用)¶
經(壬/水)¶
<pb:KR3e0067_WYG_006-24a>¶
風(風滛于内/治以辛凉)　　(防風通聖散/小續命湯)　　(天麻散/防風湯)¶
制(佐以苦甘/以甘緩之)　　(消風湯/排風湯)　　　　(祛風丸/)¶
法(以辛散之/)¶
暑(熱滛于内/治以醎寒)　　(白虎湯/碧玉散)　　　　(桂苓湯/玉露散)¶
制(佐以酸苦/以酸收之)　　(玉壺丸/)¶
法(以苦發之/)¶
濕(濕滛于内/治以苦熱)　　(白术木香散/石膏湯)　　(五苓散/葢元散)¶
制(佐以酸淡/以苦燥之)　　(葶藶木香散/桂苓白术丸)　　(橘皮术散/)¶
<pb:KR3e0067_WYG_006-24b>¶
法(以淡泄之/)¶
火(火滛于内/治以醎冷)　　(神功散/解毒丸)　　　　(凉膈散/八正散)¶
制(佐以苦辛/以醎収之)　　(調胃散/)　　　　(大小承氣湯/)¶
法(以苦發之/)¶
燥(燥滛于内/治以醎温)　　(神功丸/潤腸丸)　　　　(麻仁丸/葶藶丸)¶
制(佐以甘辛/以醎瀉之)　　(脾約丸/)　　　　(四生丸/)¶
法(以苦下之/)¶
寒(寒滛于内/治以甘熱)　　(薑附湯/四逆湯)　　　　(二薑湯中湯/附子理)¶
<pb:KR3e0067_WYG_006-25a>¶
制(佐以苦辛/以辛散之)　　(术附湯/)　　　　(大已寒丸/)¶
法(以苦堅之/)¶
獨治于内　　　(承氣湯/神芎丸)　　　　(䧟胸湯/大黄丸)¶
　　　　　　　(備急丸/)¶
獨治于外　　　(㧞毒散/生肌散)　　　　(水澄膏/魚膽丸)¶
兼治于内　　　(防風通聖散/小柴胡湯)　　(大柴胡湯子/小柴胡飲)¶
　　　　　　　(當歸飲子/)¶
兼治于外　　　(桂枝湯湯/小建中)　　　(麻黄湯/升麻湯)¶
<pb:KR3e0067_WYG_006-25b>¶
　　　　　　　(五積散/)¶
先治内　謂寒藥先攻裏¶
　　　　大黄芒硝黒牽牛之類¶
後治外　謂熱藥後攻表¶
　　　　桂枝麻黄之類¶
先治外　但攻表用熱藥¶
後治内　伹攻裏用寒藥¶
<pb:KR3e0067_WYG_006-26a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_006-26b>¶
　　　金匱十全五泄圖¶
天之氣一也六之則為風火燥濕寒暑故濕之氣六之¶
一也相乗而為之五變其化在天為雨在地為泥在人¶
為脾甚則為泄故風而濕其泄也胃暑而濕其泄也脾¶
燥而濕其泄也大腸熱而濕其泄也小腸寒而濕其泄¶
也大瘕若胃泄不已變而為飡泄飡泄不已變而為洞¶
泄洞泄不已變而為寒中此風乗濕之變也若脾泄不¶
已變而為霍亂不已變而為注下不已變而為腫蠱此¶
<pb:KR3e0067_WYG_006-27a>¶
暑乗濕之變也若大腸泄不已變而為䐜脹不已變而¶
為腸鳴不已變而為支滿鶩溏此燥乗濕之變也小腸¶
泄不已變而為腸澼腸澼不已變而為臟毒臟毒不已¶
變而為前後便血此熱乗濕之變也若大瘕泄不已又¶
乃變而為脱肛不已變而為廣腸痛不已前為乳痔内¶
為腸風此寒乗濕之變也凡此二十五變若無濕則終¶
不成疾况脾胃二土共管中州脾好飲脾亦惡濕此泄¶
之所由生也凡下痢之脉㣲且小者生浮大者死水腫¶
<pb:KR3e0067_WYG_006-27b>¶
脉反變浮大者生沈細者死夫病在裏者脉沈在表者¶
脉浮裏當下之表當汗之下痢之脉浮滑水腫者沈細¶
表裏俱受病故不變也凡臟便血兩手脉俱弦細者死¶
俱滑大者生血温身熱者死王太僕則曰若下血而身¶
熱血温是血去而外逆也屬火故曰七日而死七者火¶
之成數也夫飡泄得之於風亦汗可愈或伏驚怖則膽¶
受暴下緑水蓋謂戊巳見伐甲木也嬰兒泄緑水素問¶
有嬰而風理亦如之洞泄者飡泄之甚但飡泄近而洞¶
<pb:KR3e0067_WYG_006-28a>¶
泄者乆乆則寒中温之可也治法曰和之則可也汗之¶
則不可若在腑則易治入臓則難攻洞泄寒中自腑而¶
入臓宜和解而無争水腫之作未出&KR1096;然由濕變於大¶
腸小溲自濇水濕既瀦充滿日倍面黄色瘁肢體如泥¶
濕氣周身難專一法越其髙而奪其下發其表而渗其¶
中酸收而辛散淡渗而苦堅則用攻劑以救其甚緩劑¶
以平其餘如是則孤精得氣獨魄近陽亦可保行陳莝¶
去而净府㓗以彼荳䓻烏梅&KR0902;粟等物聚用也設病形¶
<pb:KR3e0067_WYG_006-28b>¶
易變必至大悮或通而塞或塞而通塞塞通通豈應一¶
法世俗止知澁劑之能塞而不知乃通劑之能塞者拘¶
於方也凢治濕皆以利小便為主諸泄不已灸水分穴¶
謂水穀之所别也臍之上一寸半灸五壮腹鳴似雷水¶
道行之候也凢濕勿鍼内經雖云繆刺其處莫若以張¶
長沙治傷寒法治之蓋泄者亦四時傷寒之一也仲景¶
曰上涌下泄表汗而裏攻半在表半在裏則亦和解之¶
表裏俱見随證渗治此雖以治傷寒其于治濕也同仍¶
<pb:KR3e0067_WYG_006-29a>¶
察脉以知深淺問年壮以知虛實所投必如其意矣¶
飡泄(春傷於風夏必飡泄暮食不化亦成飡泄風而/飡泄者先宜發劑次宜淡劑甘劑分劑之類也)洞¶
泄(春傷於風邪氣留連乃為泄㵼下褐色治法在/上宜灸水分穴濕氣在下又宜以苦劑越之)洞泄¶
寒中(此名休息痢洞泄屬甲乙風木可灸氣海水分三/里慎勿服峻熱藥小便澁則生足腫腹滿之病死)¶
(扵庚辛之日/尸臭者不治)霍亂(吐㵼水火不化隂陽錯亂可服淡劑/調以氷水令病者&KR0592;服之則可愈)¶
注下(火氣太過宜凉劑又宜淡劑甘劑以氷/水令䪺服之則愈此為暴下不止也)腫蠱(三焦/閉窒)¶
(水道不行水滿皮膚身體/浮腫宜越劑發劑奪劑)䐜脹(濁氣在上不散可服木/香㯽楖丸青陳皮之屬)¶
(大腸下濁氣逆上肺金/為淸氣逆氣化則愈也)腸鳴(&KR1020;熱相摶為腸鳴中有濕/不為腸鳴火濕相攻亦為)¶
<pb:KR3e0067_WYG_006-29b>¶
(腸鳴治/法同上)支滿鶩溏(上滿而後下泄下泄而復上滿治法/同上乆則洞泄寒中泄如鶩溏而腸)¶
(氣寒亦同斯義風/濕亦有支滿者)腸澼(大小便膿血治法同上又宜不/二丸地榆散駐車丸及車前子)¶
(等藥次宜淡劑甘/劑分劑之類也)臟毒(下血治法同上又宜苦劑奪劑/以苦燥之如酒毒下血同法)¶
大小便血(大小便血治法同上血温身熱者死七/火之成数至七日死如屍臭者不治)脱肛¶
(大腸火甚也用酸醤水至三五沸消/熱浸洗三五度次以苦劑堅之則愈)廣腸痛(治法/同上)¶
(又大黄牽牛丸散奪之治燥濇亦同痔/瘻廣腸痛腸風下血皆同臓毒治法)乳痔腸風¶
(肛門左右有核内經曰因而飽食筋脉横解腸澼/為痔屬大腸經可服枳殻之屬火澼主腸風乳痔)¶
(相/連)¶
<pb:KR3e0067_WYG_006-30a>¶
　　　五運時民氣病證治¶
凡六壬年發生之紀嵗水太過風氣流行脾土受邪民¶
病飱泄食减體重煩寃膓鳴脇支滿甚忽忽善忘眩冐¶
顛疾為金所復則反脇痛而吐甚則衝陽絶者死¶
苓术湯　治脾胃感風飱泄注下膓鳴腹滿四肢重滯¶
忽忽善忘眩冐顛暈或左脇偏痛¶
　　白茯苓　厚朴(薑汁/製炒)白术　青皮　乾薑　半夏¶
　　(湯泡/清滑)草果　甘草(炙各/等分)¶
<pb:KR3e0067_WYG_006-30b>¶
　右剉散每服四錢水盞半薑三片棗二枚煎七分去¶
　滓食前服之¶
凡六戊年赫曦之紀嵗火太過炎暑流行肺金邪風民¶
病瘧少氣欬喘血溢泄㵼嗌燥耳聾中熱肩背熱甚胷¶
中痛脇肢滿背髀并兩臂痛身熱骨痛而為浸滛為水¶
所復則反譫妄狂越欬喘息鳴血溢泄㵼不已甚則大¶
淵絶者死¶
麥門冬湯　治肺經受熱上氣欬喘咯血痰壅嗌乾耳¶
<pb:KR3e0067_WYG_006-31a>¶
聾泄㵼胷脇滿痛連肩背兩臂膊疼息髙¶
　　麥門冬(去/心)香白芷　半夏(湯洗/去滑)竹葉　甘草(炙/)¶
　　鍾乳粉　桑白皮　紫菀(取/茸)　人參(各等/分)¶
　右剉散每服四錢水一盞半薑二片&KR0037;二枚煎七¶
　分去滓食前服¶
凡六甲年敦阜之紀嵗土太過雨濕流行腎水受邪病¶
腹痛清厥意不樂體重煩寃甚則肌肉痿足不收行善¶
瘛脚下痛中滿食减四肢不舉為風所復則反腹脹溏¶
<pb:KR3e0067_WYG_006-31b>¶
泄膓鳴甚則大谿絶者死¶
附子山茱茰湯　治腎經受濕腹痛寒厥足痿不收腰¶
脽痛行歩艱難甚則中滿食不下或膓鳴溏泄¶
　　附子(炮去/皮臍)山茱茰(各一/兩)木𤓰乾　烏梅(各半/兩)半夏¶
　　(湯洗/去滑)肉豆&KR0371;(各三/分)丁香　藿香(各一/分)¶
　右剉散每服四錢水一盞半薑七片棗一枚煎七分¶
　去滓食前服¶
凡六庚年堅成之紀嵗金太過燥氣流行肝木受邪民¶
<pb:KR3e0067_WYG_006-32a>¶
病脇小服痛目赤背肩尻隂股膝髀腨胻足痛為火所¶
復則暴痛胠脇不可反側欬逆甚而血溢太衝絶者死¶
牛膝木𤓰湯　治肝虛遇嵗氣燥濕更勝脇連小腹拘¶
急疼痛耳聾目赤欬逆肩背連尻隂股膝髀腨胻皆痛¶
悉主之¶
　　牛膝(酒/浸)木𤓰(各一/兩)芍藥　杜仲(去皮姜製/炒絲斷)枸把子¶
　　　黄松節　兎絲子　天麻(各三/分)甘草(炙半/兩)¶
　右剉散每服四錢水一盞半薑三片棗一枚煎七分¶
<pb:KR3e0067_WYG_006-32b>¶
　去滓食前服¶
凡六丙年流衍之紀嵗水太過寒氣流行邪害心火民¶
病心熱煩心燥悸隂厥上下中寒譫妄心痛甚則腹大¶
脛腫喘咳寢汗憎風為土所復則反腹滿膓鳴溏泄食¶
不化渴而妄冒甚則神門絶者死¶
川連茯苓湯　治虛為寒冷所中心熱心躁手足反寒¶
心腹腫病咳喘自汗甚則大膓便血¶
　　黄連　茯苓(各一/兩)麥門冬(去/心)車前子(炒/)通草　逺¶
<pb:KR3e0067_WYG_006-33a>¶
　　志(去心姜汁製/炒各半兩)半夏(湯洗/去滑)黄芩　甘草(炙各/一分)¶
　右剉散每服四錢水一盞半薑七片棗一枚煎七分¶
　去滓食前服¶
凡六丁年委和之紀嵗木不及燥乃盛行民病中清脚¶
脇小腹痛膓鳴溏泄為火所復則反寒熱瘡瘍痤疿癰¶
腫欬而鼽¶
蓯蓉牛膝湯　治肝虛為燥熱所傷脚脇并小腹痛膓¶
鳴溏泄或發熱遍體瘡瘍咳嗽肢滿鼻鼽¶
<pb:KR3e0067_WYG_006-33b>¶
　　肉蓯蓉(酒/浸)牛膝(酒/浸)木𤓰乾　白芍藥　熟地黄¶
　　當歸　甘草(炙各/等分)¶
　右為散每服四錢水一盞半薑三片烏梅半箇煎七¶
　分去滓食前服筋痿脚弱鎊鹿角屑同煎¶
凡六癸年伏眀之紀嵗火不及寒乃盛行民病胷痛脇¶
支滿膺肩背脾兩臂内痛欝冒䑃昧心痛暴瘖甚則屈¶
不能伸髖髀如别為土所復則反鶩溏食飲不下寒中¶
膓鳴泄注腹痛暴攣痿痺足不能任身¶
<pb:KR3e0067_WYG_006-34a>¶
黄耆茯神湯　治心虛挾寒心胷中痛兩脇連肩背肢¶
滿噎塞欝冒䑃昧髖髀攣痛不能屈伸或下利溏泄飲¶
食不進腹痛手足痿痺不能任身¶
　　黄耆　茯苓　逺志(去心姜/汁淹炒)紫河車　酸棗仁(炒/各)¶
　　(等/分)¶
　右剉散每服四錢水一盞半薑三片棗一枚煎至七¶
　分去滓食前服¶
凡六巳年氣卑監之紀嵗土不及風氣盛行民病飱泄¶
<pb:KR3e0067_WYG_006-34b>¶
霍亂體重腹痛筋骨辟併肌肉瞤酸善怒為金所復則¶
反胷脇暴痛下引小腹善太息氣客於脾食少失味¶
白术厚朴湯　治脾虛風冷所傷心腹脹滿疼痛四肢¶
筋骨重弱肌肉瞤動酸善怒霍亂吐㵼或胷脇暴痛下¶
引小腹善太息食少失味¶
　　白术　厚朴(姜/炒)半夏(湯/洗)桂心　藿香　青皮(各三/兩)¶
　　乾薑(炮/)甘草(炙各/半兩)¶
　右剉散每服四錢水一盞半薑三片棗一枚煎至七¶
<pb:KR3e0067_WYG_006-35a>¶
　分去滓食前服¶
凡六乙年從革之紀嵗金不及炎火盛行民病肩背瞀¶
重鼽𡁲便注下為木所復則反顛腦戸痛延及&KR0479;頂發¶
熱口瘡心痛¶
紫苑湯　治肺虛感熱咳嗽喘滿自汗衂血肩瞀重血¶
便注下或腦戸連&KR0479;頂痛發熱口瘡心痛¶
　　紫苑茸　白芷　人參　甘草　黄耆　地骨皮¶
　　　杏仁(去皮/尖)桑白皮(炙各/等分)¶
<pb:KR3e0067_WYG_006-35b>¶
　右剉散每服四錢水一盞半薑三片棗一枚煎至七¶
　分去滓食前服¶
凡六辛年涸流之紀嵗水不及温乃盛行民病腫滿身¶
重濡泄寒瘍腰膕腨股膝痛不便煩寃足痿清厥脚下¶
痛甚則胕腫腎氣不行為木所復則反面色時變筋骨¶
併辟肉瞤瘛目視&KR0835;&KR0835;肌肉發疹氣并膈中痛於心腹¶
五味子湯　治腎虚坐臥濕地腰膝重著疼痛腹脹滿¶
濡泄無度行歩艱難足痿清厥甚則浮腫面色不常或¶
<pb:KR3e0067_WYG_006-36a>¶
筋骨併躄目視&KR0835;&KR0835;膈中咽痛¶
　　五味子　附子(炮裂去/皮臍)巴㦸(去/心)鹿茸(燎去毛/酥炙)山茱¶
　　茰　熟地黄　杜仲(製炒各/等分)¶
　右剉散每服四錢水一盞半薑七片鹽少許煎至七¶
　分去滓食前服¶
凡六壬六戊六甲六庚六丙嵗乃木火土金水太過為¶
五運先天六丁六癸六巳六乙六辛嵗乃木火土金水¶
不及為五運後天民病所感治之各以五味所勝調和¶
<pb:KR3e0067_WYG_006-36b>¶
以平為期¶
　　　六氣叙論¶
夫隂陽升降在天在泉上下有位左右有紀地理之應¶
標本不同氣應異象逆順變生太過不及悉能主人世¶
謂之期氣者皆天氣運動之所為也今先次地理本氣¶
然後以天氣加臨為標有勝有復随氣主治則悉見病¶
源矣¶
　　　本氣論¶
<pb:KR3e0067_WYG_006-37a>¶
自大寒後至春分(厥隂風木/為一主氣)春分至小滿(少隂君火/為二主氣)小¶
滿至大暑(少隂相火/為三主氣)大暑至秋分(太隂濕土/為四主氣)秋分至小¶
雪(陽明燥金/為五主氣)小雪至大寒(太陽寒水/為六主氣)¶
　凡一氣所管六十日八十七刻半為本氣後以天之¶
　六氣臨御觀其逆從以藥調和使上下合徳無相奪¶
　倫此天地之紀綱變化之淵源不可不深明¶
　　　六氣時行民病證治¶
辰戌之嵗太陽司天太隂在泉氣化運行先天之初氣¶
<pb:KR3e0067_WYG_006-37b>¶
乃少陽相火加臨厥隂風木民病温身熱頭疼嘔吐肌¶
腠瘡瘍二之氣陽明燥金加臨少隂君火民病氣欝中¶
滿三之氣太陽寒水加臨少陽相火民病寒反熱中癰¶
疽注下心熱瞀悶四之氣厥隂風木加臨太隂濕土風¶
濕交争民病大熱少氣肌肉痿足痿注下赤白五之氣¶
少隂君火加臨陽明燥金民氣乃舒終之氣太隂濕土¶
加臨太陽寒水民乃慘悽多死治法用甘温以平水酸¶
苦以補火抑其運氣扶其不勝静順湯治辰戌嵗太陽¶
<pb:KR3e0067_WYG_006-38a>¶
司天太隂在泉民病身熱頭痛嘔吐氣欝中滿瞀悶少¶
氣足痿注下赤白肌腠瘡瘍發為癰疽¶
　　白茯苓　木𤓰乾(各一/兩)附子(炮去/皮臍)牛膝(酒浸各/三分)防¶
　　風(去/叉)訶子(炮去/核)甘草(炙/)乾薑(炮各/半兩)¶
　右為散每服四錢水一盞半煎七分去滓食前服其¶
　年自大寒至春分宜去附子加枸杞半兩自春分至¶
　小滿依前入附子枸把自小滿至大暑去附子木𤓰¶
　乾薑加人參枸把地榆香白芷生薑各三分自大暑¶
<pb:KR3e0067_WYG_006-38b>¶
　至秋分依正方加石榴皮半兩自秋分至小雪依正¶
　方自小雪至大寒去牛膝加當歸芍藥阿膠炒各三¶
　分¶
卯酉之嵗陽明司天少隂在泉氣化運行後天初之氣¶
太隂濕土加厥隂木此下尅上病中熱脹面目浮腫善¶
眠鼽衂𡁲久嘔吐小便黄赤甚則淋二之氣少陽相火¶
加少隂君火此臣居君位民病痢大至善暴死三之氣¶
陽明燥金加少陽相火燥熱交合民病寒熱四之氣太¶
<pb:KR3e0067_WYG_006-39a>¶
陽寒水加太隂濕土此下土尅上水民病暴仆振慄譫¶
妄少氣咽乾引飲心痛癰腫瘡瘍寒瘧骨痿便血五之¶
氣厥隂風木加陽明燥金民氣和終之氣少陰君火加¶
太陽寒水此下尅上民病温治宜醎寒以抑心火甘以¶
助金汗之清之散之安其運氣審平湯治卯酉之嵗陽¶
明司天少隂在泉病者中熱面浮鼻鼽小便赤黄甚則¶
淋或癘氣行善暴不振慄譫妄寒瘧癰腫便血¶
　　逺志(去心姜/製炒)紫檀香(各一/兩)天門冬(去/心)山茱茰(去心/各三)¶
<pb:KR3e0067_WYG_006-39b>¶
　　(兩/)白术　白芍藥　甘草(炙/)生薑(各半/兩)¶
　右為剉散每服四錢水一盞半煎至七分去滓食前¶
　服自大暑至春分加茯苓半夏(湯洗/去滑)紫檀生薑各半¶
　兩自春分至小滿加𤣥參白薇各半兩自小滿至大¶
　暑去逺志山茱茰白术加丹參澤㵼各半兩自大暑¶
　至秋分去逺志白术加酸棗仁車前子各半兩自秋¶
　分至大寒並依正方¶
寅申之嵗少陽相火司天厥隂風木在泉氣化運行先¶
<pb:KR3e0067_WYG_006-40a>¶
天初之氣少隂君火加厥隂風木民病温氣拂於上血¶
溢目赤欬逆頭痛血崩脇滿膚腠中瘡二之氣太隂濕¶
土加少隂君火民病熱欝欬逆嘔吐胷臆不利頭痛身¶
熱昏憒膿瘡三之氣少陽相火加太隂土民病熱中聾¶
瞑血溢膿瘡欬嘔鼽衂渴𡁲欠喉痺目赤善暴死四之¶
氣陽明金加少陽火民病滿身重五之氣太陽水加陽¶
眀金民避寒邪君子周宻終之氣厥隂木加太陽水民¶
病闗閉不禁心痛陽氣不藏而咳治法宜酸寒平其正¶
<pb:KR3e0067_WYG_006-40b>¶
辛温治其肉酸滲之泄之漬之汗之升明湯治寅申嵗¶
少陽相火司天厥隂風木在泉欝氣熱血溢目赤咳逆¶
頭痛血滿嘔吐胷臆不利聾冒渴陽中痛¶
　　紫檀香　車前子(炒/)青皮(半夏/湯洗)酸棗仁　薔薇¶
　　生薑　甘草(炙半/兩)¶
　右為剉散每服四錢水一盞半煎至七分去滓食前¶
　服自大寒至春分加白薇𤣥參各半兩自春分至小¶
　滿加丁香一錢自小滿至大暑加漏蘆升麻赤芍藥¶
<pb:KR3e0067_WYG_006-41a>¶
　各半兩自大暑至秋分加茯苓半兩自秋分至小雪¶
　依正方自小雪至大寒加五味子半兩¶
丑未之嵗太隂濕土司天太陽寒水在泉氣運行後天¶
初之氣厥隂風木加風木民病血溢經絡拘强闗節不¶
利或周身筋痿二之氣火乃正少隂君火加民病温厲¶
甚行逺近咸若三之氣太隂土加少陽火民病身重胕¶
腫胷腹滿四之氣少陽相火加太隂土民病腠理熱血¶
暴逆瘧心腹䐜脹甚則浮腫五之氣陽明燥金之氣皮¶
<pb:KR3e0067_WYG_006-41b>¶
膚腠寒氣及體終之氣太陽寒水加寒水民病闗節禁¶
固腰脽痛治法用酸平其上甘温治其下以苦燥之温¶
之甚則發之泄之替其陽火令御其寒備化湯治丑未¶
之嵗太隂濕土司天太陽寒水在泉病者闗節不利筋¶
脉拘急身重萎弱或温痢盛行逺近咸若或胷腹滿悶¶
甚則浮腫寒瘧血溢腰脽痛¶
　　木𤓰乾　茯神(去木各/一兩)牛膝(酒/浸)附子(炮去皮臍/各三分)熟¶
　　地黄　覆盆子(各半/兩)甘草(一/分)生薑(三/片)¶
<pb:KR3e0067_WYG_006-42a>¶
　右為散每服四錢水一盞半煎至七分去滓食前服¶
　自大寒至春分依正方自春分至小滿去附子加天¶
　麻防風各半兩自小滿至大暑加澤㵼三分自大暑¶
　直至大寒並依正方¶
子午之嵗少隂君火司天陽明燥金在泉氣化運行先¶
天初之氣太陽水加厥隂木民病闗節禁固腰脽痛中¶
外瘡瘍二之氣厥隂風木加少隂君火民病淋目赤氣¶
欝而熱三之氣少隂君火加少陽火民病熱厥心痛寒¶
<pb:KR3e0067_WYG_006-42b>¶
熱更作咳喘目赤四之氣太隂濕土民病癉鼽衂嗌乾¶
吐飲五之氣少陽火加陽明金民乃康終之氣陽明金¶
加太陽水民病上腫欬喘甚則血溢下連少腹而作寒¶
中治法宜醎以平其上苦熱以治其内醎以耎之苦以¶
發之酸以收之正陽湯治子午之嵗少隂君火司天陽¶
明燥金在泉病者闗節禁固腰痛氣欝熱小便淋目赤¶
心痛寒熱更作咳喘或鼻鼽嗌咽吐飲發黄癉喘甚則¶
連小腹而寒中悉主之¶
<pb:KR3e0067_WYG_006-43a>¶
　　白薇　𤣥參　川芎　桑白皮(炙/)當歸　芍藥¶
　　旋復花　甘草(炙/)生薑(各半/兩)¶
　右為散每服四錢水一盞半煎七分去滓食前服自¶
　大寒至春分加杏仁升麻各半兩自春分至小滿加¶
　茯苓車前子各半兩自小滿至大暑加杏仁麻仁各¶
　一分自大暑至秋分加荆芥茵陳蒿各一分自秋分¶
　至小雪依正方自小雪至大寒加紫蘇子半兩¶
己亥之嵗厥隂風木司天少陽相火在泉氣化運行後¶
<pb:KR3e0067_WYG_006-43b>¶
天初之氣陽明金加厥隂木民病寒於右脇下二之氣¶
太陽水加少隂火民病熱中三之氣厥隂木加少陽火¶
民病淚出耳鳴掉眩四之氣少隂火加太陽水民病黄¶
癉胕腫五之氣太陽水加陽明金燥濕相勝寒氣及體¶
終之氣少陽火加太陽水此下水尅上火民病癘治法¶
宜用辛凉平其上醎寒調其下畏火之氣無妄犯之敷¶
和湯治己亥之嵗厥隂風木司天少陽相火在泉病者¶
中熱而反右脇下寒耳鳴淚出掉眩燥濕相搏民病黄¶
<pb:KR3e0067_WYG_006-44a>¶
癉浮腫時作温癘¶
　　半夏(湯/洗)棗子　五味子　枳實(麺/炒)茯苓　訶子(炮/去)¶
　　(核/)橘皮　甘草(炙各/半兩)乾薑(三錢/炮)¶
　右為散每服四錢水一盞半煎至七分食前服自大¶
　寒至春分加鼠粘子一分自春分至小滿加麦門冬¶
　去心山藥各一分自小滿至大暑加紫苑一分自大¶
　暑至秋分加澤㵼山梔仁一分自秋分直至大寒並¶
　依正方¶
<pb:KR3e0067_WYG_006-44b>¶
　　　六氣凡例¶
凡六氣數起於上而終於下嵗半之前自大寒後天氣¶
主之嵗半之後自大暑後地氣主之上下交互氣交主¶
之司氣以熱用熱無犯司氣以寒用寒無犯司氣以凉¶
用凉無犯司氣以温用温無犯司氣同其主亦無犯異¶
主則少犯之是謂四調若天地反時可依時反勝其主¶
則可犯以平為期不可過也¶
　普濟方卷六¶
