# -*- mode: mandoku-view; -*-
#+TITLE: 普濟方
#+DATE: 2015-08-24 23:06:51.554423
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百二十
<pb:KR3e0067_WYG_220-1a>¶
欽定四庫全書卷¶
　普濟方卷二百二十　　明　周王朱橚　撰¶
　　諸虛門¶
　　　補虚壯筋骨(附論/)¶
夫人之有身不自愛惜竭精縱慾遂至勞傷筋骨肝腎¶
虚弱精氣不足則骨髓枯竭形體消痩氣血既虚則百¶
病斯作故為虚損也腎主骨肝主筋補肝養腎使精血¶
氣實則所以筋骨自壯也¶
<pb:KR3e0067_WYG_220-1b>¶
　　　方¶
鹿茸丸　補暖下元强筋骨益精髓壯腰膝祛風利氣¶
　美顔色¶
　　鹿茸(一兩去毛/酥炙微黄)蓯蓉(一兩酒浸一宿/去粗皮炙乾)兎絲子(一兩/酒浸)¶
　　(三宿曬乾/别搗為末)巴㦸(一/兩)桂心　人參(去/蘆)白茯神　五味¶
　　子　萆薢(剉/)黄芪(剉/)續斷　逺志　木香　薯蕷¶
　　　澤㵼　熟地黄　石斛(去根/剉)覆盆子　蛇床子¶
　　(各一/兩)天雄　白茯苓　附子(炮製去/皮臍)栢子仁　牡¶
<pb:KR3e0067_WYG_220-2a>¶
　　丹　防風(去蘆各/半兩)¶
　右為末煉蜜和搗三五百杵丸如桐子大每日空心¶
　温酒並鹽湯下三十丸加至五十丸¶
何首烏丸　治風和血壯筋骨潤肌體¶
　　何首烏(一斤米泔浸一宿用竹刀/切去皮切作片子焙乾)赤芍藥　牛膝¶
　　(去苗用醇酒浸/一宿切焙乾)熟地黄(焙乾各/四兩)¶
　右木臼中搗羅為末以酒煑麵糊丸如桐子大每服¶
　三十丸空心温酒或米飲下¶
<pb:KR3e0067_WYG_220-2b>¶
四生丸　壯元氣治一切筋骨疼痛¶
　　萆薢　防風(去/义)狗脊(去/毛)烏頭(去皮臍/生用)¶
　右等分先以河水浸烏頭七日夜切作片每烏頭一¶
　兩用鹽半兩同炒黄次與諸藥同搗羅取細末用米¶
　醋麵糊丸如桐子大每日空心十丸漸加至三十丸¶
　温酒或鹽湯下¶
肉蓯蓉丸(出聖/惠方)暖水臟壯筋骨益精氣利腰脚明耳目¶
　强志力悦澤顔色充益肌膚¶
<pb:KR3e0067_WYG_220-3a>¶
　　肉蓯蓉(二兩酒浸一宿刮/去皮炙乾令乾末)附子(一兩炮製/去皮臍)巴㦸天¶
　　(一/兩)蘹香子(一/兩)石斛(一兩去/根剉)補骨脂(一/兩)川椒(三分去/目及閉)¶
　　(口者微炒/出汗用佳)桂心(一/兩)鹿茸(一兩去毛/酥炙黄)木香(三/分)牛膝(去/苗)¶
　　(一/兩)丁香(三/分)五味子(一/兩)澤㵼　㯽榔(一/兩)黄芪(三分/剉)白¶
　　术(三/分)熟乾地黄(一/兩)人參(三分/去蘆)訶梨勒皮(三/分)山茱萸¶
　　(三/分)乾薑(三分炮/製剉)硃砂(一兩細研/水飛過)麝香(半兩/細研)¶
　右為末研令匀煉蜜和搗一千杵丸如桐子大每日¶
　空心以温酒下三十丸¶
<pb:KR3e0067_WYG_220-3b>¶
松枝丸(出聖/惠方)治風冷强筋骨補五臟除風濕久服輕身¶
　能延年益氣補諸不足¶
　　松枝(三兩煉/成者)松花(二/兩)白茯苓(二/兩)菖蒲(一/兩)桂心(一/兩)生¶
　　乾地黄(二/兩)薯蕷(一/兩)逺志(一兩/去心)鹿角膠(一兩搗碎/炒令黄燥)牛¶
　　膝(一兩/去苗)甘草(一兩炙/微赤剉)㯽榔(一/兩)肉蓯蓉(一兩酒浸一/宿刮去皮炙)¶
　　(令/乾)兎絲子(一兩酒浸三日/曬乾别搗為末)鹿茸(一兩去毛/炙微黄)¶
　右為末煉蜜為丸和搗三五百杵丸如桐子大毎日¶
　空心以温酒下三十丸漸加至四十丸¶
<pb:KR3e0067_WYG_220-4a>¶
椒紅丸　壯筋骨益血脈悦顔色¶
　　蜀椒(去目閉口者炒/出汗取紅三兩)牛膝(去苗酒浸三宿/洗暴乾四兩)附子(二/兩)¶
　　(泡製去/皮臍)桂心(一/兩)巴㦸(一/兩)生地黄(五兩取汁/𤎅為膏)石斛(一/兩)¶
　　(去根/剉)鹿茸(二兩去毛塗/酥炙微黄)肉蓯蓉(三兩酒浸/去皮炙)兎絲子¶
　　(三兩酒浸一/宿焙乾為末)磁石(二兩燒醋淬七/次細研水飛過)吳茱萸(一兩湯/浸焙乾)¶
　　(炒/)硫黄(一兩細研/水飛過)木香(一/兩)¶
　右為末入研予藥令匀煉蜜和搗三二百杵丸如桐¶
　子大每日空心鹽湯下三十丸¶
<pb:KR3e0067_WYG_220-4b>¶
烏頭煎丸　補壯筋骨¶
　　烏頭(半斤不去皮尖/水浸三二宿)天麻(一/兩)牛膝(去苗酒浸一/宿半兩切焙)巴¶
　　㦸天(去心/半兩)海桐皮　補骨脂(炒半/兩)肉豆冦(去壳/半兩)蘹¶
　　香子(炒一/兩)萆薢　木香(一/兩)石斛(去苗/半兩)沈香(剉一/兩)大¶
　　棗(十五枚爛煑去/皮核入膏中)¶
　右用黒豆半升煑烏頭以豆熟為度取出切作片子¶
　焙乾用青鹽二兩炒令黄色去鹽搗為細末以醇酒¶
　二升先煖酒令滚沸次下烏頭𤎅成膏然後以諸藥¶
<pb:KR3e0067_WYG_220-5a>¶
　焙乾搗羅為末并棗膏入膏内和調得所丸桐子大¶
　每服三十丸空心鹽湯下¶
五味子丸　補虚損益氣血壯筋骨¶
　　五味子　熟乾地黄(焙/)補骨脂(炒/)牛膝(去苗酒浸/切焙各二)¶
　　(兩/)杜仲(去粗皮/炙剉)石斛(去/根)山芋　海桐皮(剉/)黄芪(細/剉)¶
　　(各一/兩)兎絲子(六兩淘去浮者酒浸/三日别搗取末三兩)天雄(半兩炮製/去皮臍)¶
　右為細末煉蜜丸如桐子大每服三十丸空心温酒¶
　下¶
<pb:KR3e0067_WYG_220-5b>¶
硫黄丸(出聖/恵方)補治虚損益精髓悦顔色久服輕身倍力¶
　耐寒暑壯筋骨暖下元¶
　　硫黄(四兩酒煑/黒色細研)雄雀兒(五十隻/取肉研)硇砂(二兩/細研)阿魏(三/兩)¶
　　(麵裹煨麵/熟為度)桂心(二/兩)兎絲子(二兩酒浸/焙乾為末)晩蠶砂(三兩/半醋)¶
　　(浸焙/乾)逺志(三兩/去心)¶
　右為末入研藥令匀煉蜜和搗三百杵丸如桐子大¶
　每日空心以鹽湯或温酒下二十丸不問少老並宜¶
　服之¶
<pb:KR3e0067_WYG_220-6a>¶
補真丸　補元氣壯筋骨明目駐顔¶
　　蘹香子(炒一/兩)附子(炮製去/皮臍)巴㦸天(去心各/半兩)陳橘皮¶
　　(湯浸去白/焙一兩)青橘皮　補骨脂　青鹽(研各/十兩)牛膝(去苗/酒浸)¶
　　(一宿切/焙乾)蜀椒(去目閉口者炒出/汗取紅各一兩)¶
　右為細末用羊腎一對去筋膜細切於砂盆内研令¶
　極細入酒半斤煑成糊和丸如桐子大每服三十丸¶
　空心温酒或鹽湯下¶
蘹香子丸　補虚損除風冷壯筋骨明耳目¶
<pb:KR3e0067_WYG_220-6b>¶
　　蘹香(二兩/炒)川楝子(二/兩)陳橘皮(二兩去/白穰)川烏頭(二兩/炮製)¶
　　(去皮/臍)萆薢(二/兩)地龍(二兩去/土微炒)旋覆花　蜀椒(去目閉/口者炒)¶
　　(出汗各/二兩)¶
　右為末煉蜜和丸如桐子大每服二十丸空心臨卧¶
　酒下¶
萆薢丸　補虚壯筋骨益氣血¶
　　萆薢(一兩/半)當歸(剉/)乾薑(炮/)厚朴(去皮薑/汁製炙)桂(去/皮)附子¶
　　(炮製去皮/臍各一兩)陳橘皮(湯泡去白/焙六兩)京三稜(炮/剉)¶
<pb:KR3e0067_WYG_220-7a>¶
　右為細末酒煑糊丸如桐子大每服三十丸空心食¶
　前鹽湯下¶
補氣丸　補虚壯筋骨治臍下撮痛及小腸氣¶
　　葫蘆巴(炒/)良薑(炒/)補骨脂(炒/)烏頭(炮製去/皮臍)葳靈仙¶
　　(去土各/半兩)蘹香子(炒一/兩半)檳榔(生二/枚)¶
　右為細末醋煑糊和丸如桐子大每服十五丸空心¶
　温酒下¶
肉蓯蓉丸　補元氣壯筋骨益精駐顔¶
<pb:KR3e0067_WYG_220-7b>¶
　　肉蓯蓉(酒浸/切焙)牛膝(去苗酒浸/一宿切)葫蘆巴(炒/)蜀椒(去目/并閉)¶
　　(口者炒/出汗)楝實(去核/炒)蘹香子(炒各/一兩)青鹽(炒研/半兩)¶
　右為細末用猪腎一隻去筋膜細切将浸藥酒煑熟¶
　研爛入前件藥末和匀為丸如桐子大每服二十丸¶
　加至三十丸空心温酒下¶
麋角丸(出聖/恵方)補煖下焦治風虚壯筋骨¶
　　麋角屑(三兩酥/拌微炒)巴㦸(三/兩)肉豆䓻(二兩去/壳微炒)當歸(一兩/微炒)¶
　　檳榔(二/兩)硫黄(二兩細研/水飛過)乾薑(一兩炮/製剉)¶
<pb:KR3e0067_WYG_220-8a>¶
　右為末入硫黄同研末煉蜜和搗三五百杵丸如桐¶
　子每服空心以温酒下三十丸¶
續命丸　補虚益氣血實丹田悦顔色壯筋骨¶
　　乾栢葉(一/斤)甘菊花(未開/者)白茯苓　熟乾地黄(焙四/兩)¶
　　松脂(一斤用桑柴灰汁二/斗煑令白色為度)¶
　右為細末煉蜜丸如桐子大每服三十丸空心温酒¶
　下¶
萆薢煎丸　補益丹田壯筋骨¶
<pb:KR3e0067_WYG_220-8b>¶
　　萆薢(一斤用新米泔水洗净焙乾入新瓦罐子内/以酒五升浸用油單紙密封口放日中曬一)¶
　　(七日焙/乾為末)補骨脂(炒四/兩)狗脊(去毛/醋炙)巴㦸天(去/心)牛膝(去/苗)¶
　　(酒浸/切焙)蘹香子(以鹽二兩同/炒各二兩)¶
　右以蜜胡桃仁相和𤎅如稀𩛿後入補骨脂等末和丸¶
　如桐子大每日空心以温酒下三十丸一方煉蜜和¶
　匀如飴盛瓦器中旦日以温酒化下一七熟水亦可¶
　久服延年益氣忌芸臺羊血○刪繁本草注云補骨¶
　脂令多以胡桃合服此法出於唐鄭相國自序云予¶
<pb:KR3e0067_WYG_220-9a>¶
　為南海節度年七十有五越地卑熱濕傷於内外衆¶
　疾俱作陽氣衰絶服乳石補益之藥百端不應元和¶
　七年有訶陵國舶主李摩訶知予病狀遂傳此方其藥¶
　予初疑而未服摩訶稽顙固請遂服之經七八日而¶
　覺應驗自爾常服其功神驗十年二月罷郡歸錄傳¶
　之○破故紙十兩湯浸去細皮研如泥即入前藥更¶
　以好蜜和攪令匀如𩛿糖盛于瓷器中旦日暖酒¶
　二合調藥一七服之便以飯壓之如不飲人暖熟水¶
<pb:KR3e0067_WYG_220-9b>¶
　調亦得服爾久則延年益氣悦心明目補添筋骨但¶
　忌食芸臺羊血餘無忌此物本自外番隨海舶而來¶
　非中華所有番人呼為補骨脂訛語為破故紙也婦¶
　人服之亦佳¶
沈香丸　調順脾胃補益真氣進飲食壯筋骨治虚乏¶
　輕腰膝¶
　　沈香　丁香(肥/者)南木香　舶上茴香(炒/香)補骨脂(炒/)¶
　　南番葫蘆巴(炒/)石斛(去/根)川芎　巴㦸(去/心)牛膝　青¶
<pb:KR3e0067_WYG_220-10a>¶
　　橘皮(去穰以上/各一兩)附子(半兩/炮)¶
　右為末煉蜜丸如桐子大每服三十丸空心温酒下¶
　飯飲亦得久服尤妙¶
鹿茸丸(出十/便方)補真氣煖腎臟縮小便退隂進陽壯筋骨¶
耐寒暑進飲食¶
　　鹿茸(二/兩)蓯蓉(焙乾/秤)附子　山藥　地黄　牛膝¶
　　破故紙(各一/兩)桂　麝香(一/分)¶
　右搗羅為末以酒蜜各一半煉熟丸如桐子大每服¶
<pb:KR3e0067_WYG_220-10b>¶
　三五十丸空心酒下¶
香茸丸又方(出十便/良方)¶
　　熟乾地黄(五/兩)兎絲子(四兩/另末)鹿茸(三/兩)¶
　右為細末入麝香半錢煉蜜杵丸如桐子大每服三¶
　十丸至五十丸温酒鹽湯下¶
香苓丸(出王氏/博濟方)補助元氣壯筋骨進飲食療膀胱小腸¶
　等氣疾¶
　　茴香(舶上者慢/火炒令香)金鈴子(麩内/炒過)芸臺子(炒/)大附子(炮/製)¶
<pb:KR3e0067_WYG_220-11a>¶
　　(去皮/臍)桑螵蛸(略/炒)馬藺花(醋浸一宿炒令/紫色各一兩)¶
　右件六味揀令净同杵為末酒煑麵糊丸如桐子大¶
　每服空心鹽湯下三十丸¶
養肝丸(出朱氏/集驗方)治養血氣壯筋骨¶
　　白芍　禹餘糧(煆/)蓯蓉　黄茋(蜜/炙)當歸　茯神¶
　　杜仲　鹿角膠(炒一/兩半)牛膝　木𤓰　川續斷　栢¶
　　子仁　石菖蒲(各半/兩)¶
　右為末醋糊丸如桐子大早空心鹽湯下¶
<pb:KR3e0067_WYG_220-11b>¶
青鹽丸(出聖濟/總錄)固丹田壯筋骨¶
　　青鹽(細研/一兩)蜀椒(去目閉口/者一兩半)肉蓯蓉(酒浸一/宿切焙)巴㦸天¶
　　(去心各/二兩)牛膝(酒浸一/宿焙)¶
　右為細末用獖猪腎一對去脂膜細切研爛以浸藥¶
　酒𤎅為膏丸如桐子大焙乾每服五十丸空心食前¶
　温酒或鹽湯下¶
附子丸(出朱氏/博濟方)大壯筋骨補益丹元進飲食化氣治脚¶
　氣腰膝乏力行步艱難或脚疼痛或下注成瘡¶
<pb:KR3e0067_WYG_220-12a>¶
　　大附子(十兩用黒豆一升水五升不犯鐵器内慢/火煑候豆熟附子軟為度切作片子焙令)¶
　　(乾/)川芎(六/兩)木𤓰末　牛膝(半/斤)羌活(四/兩)¶
　右為末蜜三斤和匀𤎅如𩛿膏可丸如桐子大空心¶
　食前鹽湯温酒任下十五丸或二十丸¶
消榖助筋骨行榮衛明目輕身(出本/草)¶
　以榧實多食一二升佳不發病令人能食¶
補中益氣堅筋骨通血脈興陽道¶
　用陳倉米作飯乾食之¶
<pb:KR3e0067_WYG_220-12b>¶
　　　補虚治風(附論/)¶
夫風者百病之始也清净則肉腠閉拒雖有大風竒毒¶
弗之能害體虚之人本臟虧耗風邪易乗其証或心神驚¶
悸手足顫掉筋脈拘急凡此之類皆因虚挾風所致法¶
宜補藥中加以治風之劑¶
　　　方¶
地仙丸　治風順氣補元陽活血大壯筋骨滑膚明¶
　益壽駐顔久服輕身¶
<pb:KR3e0067_WYG_220-13a>¶
　　萆薢　防風(去/义)白蒺䔧(炒/)狗脊(去/毛)烏藥(剉/)附子(炮/製)¶
　　(去皮/臍)白附子(炮/)赤小豆(揀/)地龍(去/土)骨碎補(炒/)蘹香¶
　　子(炒/)羌活(去/蘆)天南星(炮/)黄耆(剉炒各/半兩)牛膝(酒浸/切焙)肉¶
　　蓯蓉(酒浸/切焙)何首烏(去黒/皮)蜀椒(去合口者及/目炒出汗)覆盆子¶
　　(去蒂各/一兩)木鱉子(三/分)¶
　右為末酒煑麵糊為丸如桐子大每服二十丸空心¶
　食前鹽湯或酒茶任下男子久冷元氣虚憊脚手疼¶
　痛等疾皆可服之¶
<pb:KR3e0067_WYG_220-13b>¶
　神厚朴丸　治真元虚弱風寒冷氣入腸間使心腹¶
　暴痛背脊酸疼腸鳴泄㵼心虚嗜卧兼調隂陽和臟¶
　腑散風冷外邪補丹田正氣¶
　　厚朴(去皮生/薑汁炙)枳殻(去穰/麩炒)蘹香子(炒/香)肉豆䓻(去/壳)桂(去/粗)¶
　　(皮/)白术(各一/兩)丁香　蓽澄茄¶
　右為細末酒煑麵糊為丸如桐子大每服十五至二¶
　十丸空心温酒或鹽湯下婦人久冷亦可服¶
磁石丸(出聖/恵方)煖腰腎壯筋骨明耳目利脚膝¶
<pb:KR3e0067_WYG_220-14a>¶
　　磁石(三兩燒醋碎七/次細研水飛過)雄黄(二兩細研/水飛過)桂心末(二/兩)牛¶
　　酥(一/分)雄雀糞(一/分)兎絲子(二兩酒浸三日/曝乾另搗為末)¶
　右将磁石雄黄二味取鷄子二枚打破小頭作孔出¶
　白調和二味令匀却入於鷄子殻内以數重紙糊定¶
　後却與鷄同抱之二十日後取出細研并兎絲子桂¶
　心二味末入牛酥等以蜜和丸如菉豆大每日空心¶
　以温酒下三十丸補腎氣壯元陽神効¶
蓯蓉丸　補壯筋骨¶
<pb:KR3e0067_WYG_220-14b>¶
　　蓯蓉(酒浸一/宿切焙)附子(炮製去/皮臍)牛膝(去苗酒浸/一宿切焙)鹿茸(酥/炙)¶
　　(去毛/半兩)兎絲子(酒浸二宿另/搗末各一兩)¶
　右為細末酒煑麵糊為丸如桐子大每服三十丸鹽¶
　湯或白湯下¶
烏頭丸　補元臟壯筋骨益氣力療風寒濕痺暨手足¶
　不隨(方見本門補虚治/風類六味烏頭丸)¶
何首烏丸　壯筋骨烏潤髭髮益血脈助陽氣一切風¶
　攻手足沈重皮膚不仁徧身麻木風勞風疾¶
<pb:KR3e0067_WYG_220-15a>¶
　　何首烏(净洗以竹刀刮去皮切一斤與浄黒豆一升/同用新汲水浸一宿炊以豆爛為度取出)¶
　　(暴/乾)天南星(炮去/皮臍)菖蒲(𦂳小者去皮/毛各四兩)牛膝(去苗酒浸/焙半斤)¶
　右為末以酒四升醋二升慢火熬竹箆子不住手攪¶
　候将藥杵和丸如桐子大空心食前温酒下三十丸¶
　臨卧鹽茶下十丸¶
補骨脂丸(出聖/恵方)暖下元補筋骨久服令人壯健澤顔色¶
　及因感濕陽氣衰絶¶
　　補骨脂(五兩微炒/搗羅為末)胡桃仁(二兩研/如脂)蜜(四/兩)訶梨勒皮¶
<pb:KR3e0067_WYG_220-15b>¶
　　　沒藥　細辛(去苗葉/洗焙)天麻　獨活(去/蘆)赤石脂¶
　　當歸　芎藭(半/兩)防風(去义各/三分)¶
　右為細末酒煑麵糊為丸如桐子大每服二十丸至¶
　三十丸温酒下米飲亦得空心食前服如呼吸冷氣¶
　心腹疼痛裏急後重亦宜温酒下二服¶
牛膝蓯蓉丸　治本臟虚冷暖壯筋骨去風明目¶
　　牛膝(切酒/浸焙)蓯蓉(酒浸三日/焙乾用)補骨脂(炒/)葫蘆巴　蘹¶
　　香子(炮/)枸杞子　楝實　巴㦸天(去/心)白附子(炮/)附¶
<pb:KR3e0067_WYG_220-16a>¶
　　子(炮製去/皮臍)青鹽　羌活(去蘆/頭)蜀椒(去目并合口/者炒出汗)獨¶
　　活(去蘆/頭)白蒺䔧(炒/)黄耆(剉炒各/一兩)¶
　右為細末分三處將二處藥用前浸牛膝蓯蓉酒煑¶
　麵糊為丸如桐子大每服空心温酒下二十丸至三¶
　十丸服一月面上紅臍下暖進飲食減昏困為驗餘¶
　藥為散子如傷冷腹痛用羊腎或羊肉上摻藥一錢¶
　七青鹽半錢七炙得香熟吃以温酒下如患小腸氣¶
　及小便赤澀毎服一錢七入蘹香子青鹽少許水一¶
<pb:KR3e0067_WYG_220-16b>¶
　盞煎至八分空心食前服¶
萬安丸　治虚損大補¶
　　乾蝎(炒二/兩)白花蛇(酒浸取/肉炙)桃仁(去皮尖雙仁/炒研各四兩)㯽榔¶
　　(剉/)蓯蓉(酒浸/切)木香　當歸(切/焙)蘹香子(炒/)羌活(去蘆/頭)¶
　　芎藭　天麻　桂(去粗/皮)沈香(剉/)白附子(炮/)阿魏(米/醋)¶
　　(研/用)安息香(研各一/兩半)¶
　右為末用蜜一斤拌和為丸如鷄子大每服温酒或¶
　茶嚼一丸¶
<pb:KR3e0067_WYG_220-17a>¶
硇砂煎丸　治男子脾腎風勞大補益元臟和一切氣¶
(方見本門補/虚益氣類)¶
椒紅丸　治本臟虚損補煖逐風冷聰明耳目¶
　　蜀椒(去子并合口者八兩以火燒一坑子潑酒在/上次傾椒在上急用一新瓦盆𦂳合定四縫)¶
　　(以新土宻封一伏時/取出杵取紅不用白)附子(炮製去皮/臍二兩)木香　肉豆¶
　　䓻(去壳各/四兩)陳橘皮(湯浸去白/焙二兩)生薑(四兩切作/片炙黄)巴㦸¶
　　天(去/心)蓯蓉(酒浸/切焙)牛膝(酒浸/切焙)五味子(炒/)桂心(去粗/皮)補¶
　　骨脂(微炒/黄)蘹香子(微/炒)蒺䔧子(炒去角/各一兩)㯽榔(剉半/兩)¶
<pb:KR3e0067_WYG_220-17b>¶
　右為末用羊腎四對去筋膜細剉入青鹽二兩於砂¶
　盆内同研和前藥為丸如桐子大若調時更入少麵¶
　糊和丸每日温酒下三十丸鹽湯下亦得空心食前¶
　服¶
天仙丸　治腎臟久虚補暖逐風¶
　　木香(一/兩)硫黄(二兩栁木罐研一七/日頻以甘草水灑)蘹香子(微炒/四兩)桂¶
　　(去粗/皮)附子(炮製去皮/臍三兩)葫蘆巴　補骨脂　金鈴子¶
　　巴㦸天(去/心)㯽榔(剉/)牛膝(切酒/浸焙)萆薢　青橘皮(浸去/白焙)¶
<pb:KR3e0067_WYG_220-18a>¶
　　沈香(剉各/一兩)¶
　右為末酒煑麵糊為丸如桐子大空心鹽湯或酒下¶
　十五丸加至二十丸加五味子尤佳此藥亦名大玉¶
　辰丹¶
蛜&KR1417;丸(出聖/恵方)治腎臟久積風冷小腹氣滯腰膝痠痛臍¶
脇冷痛飲食減少四肢無力¶
　　蛜&KR1417;　天麻　附子(炮製去/皮臍)木香　補骨脂　葫¶
　　蘆巴　牛膝(去/苗)石斛(去根/剉)㯽榔　巴㦸天　硫黄¶
<pb:KR3e0067_WYG_220-18b>¶
　　(細研水/飛過)硇砂(細/研)阿魏(研/入)桃仁(湯泡去皮尖二仁不/用另研如膏以上各)¶
　　(一/兩)¶
　右為末入研了藥令匀用酒三升入前藥末中拌匀¶
　攪以慢火𤎅如膏和餘上藥末更搗三二百杵丸如¶
　桐子大每服以熟生薑酒下二十丸¶
肉蓯蓉煎丸　治上熱下冷元臟風虚膀胱氣四肢腰¶
　脚無力疼痛頭目昏眩腹脇妨悶大虚補益¶
　　肉蓯蓉(好肉者酒浸薄/切焙乾秤一斤)巴㦸天(去/心)附子(炮製去/皮臍)蘹¶
<pb:KR3e0067_WYG_220-19a>¶
　　香子(微炒各/四兩)牛膝(去苗用半斤酒浸一宿炒乾與/蓯蓉二味搗羅為末用無灰酒)¶
　　(二升入銀石瓮器/中重湯煎成膏)葫蘆巴　桂(去/皮)木香　青橘皮¶
　　　肉豆䓻(去/壳)白附子(炮/)山芋　乾蝎(用黄色頭尾/全者微炒各)¶
　　(二/兩)¶
　右除膏外細搗羅為末候膏成稀稠得所便入諸藥¶
　末一處和丸如桐子大空心温酒或鹽湯下二十丸¶
　恐藥輭但於盤内攤可丸即丸入新瓷器中盛服藥¶
　一月見効百日後諸病俱退¶
<pb:KR3e0067_WYG_220-19b>¶
仙茅丸　治風順氣調利三焦明耳目益真元壯筋骨¶
　駐顔色¶
　　仙茅(切片刮去皮/米泔浸暴乾)羌活(去蘆/頭)白术　狗脊(去/毛)白茯¶
　　苓(去皮各/一兩)薑黄　菖蒲　白牽牛(各一/兩半)威靈仙(去/土)¶
　　(二/兩)何首烏(去黒/皮)蒼术(浸切焙/各一兩)防風¶
　右並生用細搗為末以生白蜜和為劑再入臼杵一¶
　二千下丸如桐子大每服十五丸至二十丸冷水下¶
　不嚼婦人月事不通紅花酒下半月見効¶
<pb:KR3e0067_WYG_220-20a>¶
却老蓯蓉丸　治腎臟虚損補真臟氣丹田風冷調順¶
　隂陽和胃進食¶
　　肉蓯蓉(酒浸切/焙二兩)山芋　五味子(炒各/一兩)澤㵼　兎絲¶
　　子(酒浸三日焙/乾另研取末)赤石脂(研/)白茯苓(去粗/皮)山茱萸(焙/)¶
　　熟地黄(焙/)覆盆子(去/梗)石斛(去根各/一兩)巴㦸天(去/心)¶
　右為細末酒煑麵糊入蜜少許同和丸如桐子大毎¶
　服二十丸至三十丸温酒下粟米飲亦得空心食前¶
　服¶
<pb:KR3e0067_WYG_220-20b>¶
硇砂丸(出聖/惠方)治腎臟風冷氣臍腹疼痛¶
　　硇砂　乾薑(炮製/剉)㯽榔　當歸(剉微/炒)桂心　乾蝎¶
　　(微/炒)苦楝子　烏蛇肉(酥拌/微炒)蘹香子　附子(炮製去/皮臍)¶
　　沈香子(以上各/一兩)木香¶
　右為末用好酒一升先煎硇砂消後用紗絹濾去石¶
　相次下諸藥末慢火煎之候可丸即如鷄頭大患者¶
　以熱酒化二丸服¶
黄耆羌活丸　治腎臟虚風補益元氣¶
<pb:KR3e0067_WYG_220-21a>¶
　　黄耆(略炙/炒)羌活(去蘆剉米泔/浸一宿焙)附子(炮製去/皮臍)蒺䔧子¶
　　(炒去/角)烏頭(炮製去/皮尖)沙苑蒺䔧(生/用)牛膝(酒浸一/宿焙)木鱉¶
　　子(去/壳)防風(去义净/洗剉)萆薢(净洗切/各一兩)狗脊(去毛生用/一兩半)¶
　右為細末酒煑麵糊為丸如桐子大毎服二三十丸¶
　空心鹽湯下¶
牛膝丸　補虚損逐風氣益精駐顔壯筋骨通血脈¶
　　牛膝(酒浸/切焙)益智(炒/)大棗(用燈心煑熟去/皮核各四兩)蜜(一斤/煉)乾¶
　　薑(炮一/兩半)桂(去皮二/兩半)厚朴(去皮生薑/汁炙三兩)逺志(去心各/一兩)陳¶
<pb:KR3e0067_WYG_220-21b>¶
　　橘皮(湯泡去白/焙二兩)烏頭(炮製去/皮臍)¶
　右除蜜棗外搗羅為末先將肉棗同藥末研後入蜜¶
　同丸若乾燥即浸藥酒添助少許和丸如桐子大每¶
　服二十丸至三十丸空心鹽酒下¶
十華飲(出微生/寳鑑)治元氣虚損理脾胃風解二毒傷寒腰¶
　膝疼痛療酒色傷憊霍亂吐㵼偏風冷疼麻痺脚氣¶
　腫注行履不得等疾¶
　　附子(炮製去/皮臍)黄茋(剉/)羌活(去/蘆)白术(白术/炒)桔梗(剉/炒)青¶
<pb:KR3e0067_WYG_220-22a>¶
　　皮(湯泡去/白焙)乾薑(炮/)桂(去/皮)甘草(炙/)五加皮(用吳茱萸/一兩以水)¶
　　(一碗用煑水盡為度去茱萸/取五加皮細切焙乾各一兩)¶
　右粗搗每服三錢水一盞入生薑二片大棗三枚擘¶
　破煎至六分去滓不拘時候温服一方加附子乾薑¶
　桂各半兩餘品味同入鹽煎一方有人參無桔梗¶
人參地黄丸　治下元不足去風冷邪氣調順脾胃壯¶
　氣明目進飲食¶
　　人參　巴㦸天(去/心)肉蓯蓉(酒浸一/宿切焙)白术　乾菊花¶
<pb:KR3e0067_WYG_220-22b>¶
　　　兎絲子(酒浸一宿/焙乾搗末)五加皮(剉/)石斛(去/根)栢子仁(另/研)¶
　　熟地黄(焙各/一兩)¶
　右件為末煉蜜和丸如桐子大每服三十丸温酒下¶
　食前服¶
牛膝附子煎丸(出王氏/博濟方)治男子下元虚冷傷憊筋骨衰¶
　遍身癮疹及風氣上攻下注疼痛不可忍者¶
　　牛膝(去苗細切五兩酒浸三日取出研如麵/糊用酒於銅銀瓷器内慢火𤎅成膏)虎骨¶
　　(酥炙/黄色)附子(炮製去皮/臍各三兩)補骨脂(炒/)葫蘆巴　肉蓯蓉¶
<pb:KR3e0067_WYG_220-23a>¶
　　(酒浸三日細/切焙各四兩)巴㦸天(去心/生用)仙靈皮(去莖生/用一兩)芎藭¶
　右搗羅八味為細末用牛膝膏和入臼杵令軟得所¶
　丸小彈大若難丸更入熟蜜少許同丸早晨夜卧温¶
　酒化下一丸服一月永無風氣等疾¶
海桐皮丸　治下臟風虚耳内蟬鳴久服壯筋骨駐顔色¶
　利胸膈調脾胃補虚¶
　　海桐皮(剉/)楝實(剉/炒)蘹香子　石斛(去/根)牛膝(寸截酒浸/一宿焙乾)¶
　　(各一/兩)㯽榔(煨剉/一兩)芎藭(一/分)木香¶
<pb:KR3e0067_WYG_220-23b>¶
　右為末煉蜜丸如桐子大每服温酒或鹽湯空心下¶
　二十丸至三十丸¶
小牛膝丸　治腎臟虚冷風氣等疾¶
　　牛膝(寸截用酒一碗浸一伏時煑/三兩沸搗爛取汁𤎅成膏)防風(去/义)附子(炮/)¶
　　人參　赤小豆(揀各/二兩)地龍(去/土)檀香(剉各/半兩)乳香(三/分)¶
　右搗七味為末入膏和丸如豌豆大每服十五丸至¶
　二十丸空心鹽湯下¶
覆盆子丸(出聖/惠方)治諸風虚補煖下元變白髮久服神効¶
<pb:KR3e0067_WYG_220-24a>¶
　　覆盆子(半/斤)五粒松(半/斤)枸杞子(六/兩)秦皮(四/兩)川升麻(三/兩)¶
　　苣蕂(五/兩)楮實(五兩水淘去浮/者暴乾微炒)¶
　右為末以生地黄汁一升好醋半斤酥七兩先煎地¶
　黄汁等十餘沸入藥末和丸如桐子大每服於食後¶
　以温酒下三十丸如不飲酒以漿水下切不得食白¶
　蒿青蒿荏子蘿蔔蒜等物¶
椒紅丸(出聖/惠方)大補益治風毒健脾胃止咳逆消酒食暖¶
　下元補諸虚憊¶
<pb:KR3e0067_WYG_220-24b>¶
　　川椒(十兩/微炒)附子(四兩炮製/去皮臍)白蒺䔧(二兩微/炒去刺)巴㦸(二/兩)¶
　　硫黄(二兩細研/水飛過)硇砂(二兩/細研)鹽花(二/兩)¶
　右為末研令匀用豶猪腎五對煑熟去脂膜研爛如¶
　糊入諸藥末和乾濕得所搗一二千杵丸如桐子大¶
　每日空心以鹽湯下三十丸或酒下亦得¶
地骨皮丸　治風温補血氣¶
　　地骨皮　牛膝　兎絲子(焙/)枳殻(去穰/麩炒)逺志(去/心)熟¶
　　乾地黄(焙各/六兩)¶
<pb:KR3e0067_WYG_220-25a>¶
　右並用酒浸三日焙乾為末用浸藥酒煑麵糊為丸¶
　如桐子大每服三十丸空心温酒下¶
烏頭丸(出王氏/博濟方)治補暖水臟虚冷壯筋骨縮小便大治¶
　風¶
　　烏頭(一斤用東流河水浸七日毎日三度換水日/滿取出去黒皮并皮尖切作栁葉片入牽牛)¶
　　(子一合同炒候香熟/即去牽牛子不用)蘹香子(炒另搗為/末二兩)青鹽(五兩/另研)¶
　　蜀椒(去目并合口/者炒出汗)牛膝(各五兩細切以好/酒浸七日爛研)陳橘皮¶
　　(酒浸去白/焙二兩)¶
<pb:KR3e0067_WYG_220-25b>¶
　右用牛膝膏和匀入臼再搗千下丸如桐子大每日¶
　空心鹽湯或温酒下十五丸至二十丸牛膝須酒浸¶
　後爛研與諸藥末拌和恐難得細或只將牛膝浸日¶
　足焙乾為末却將浸牛膝酒煑糊和末為丸亦得若¶
　更利膈湯散最相宜也一方無陳皮内青鹽蜀椒¶
　牛膝止用四兩餘藥味同¶
鹿茸丸　治元臟虚損一切風冷¶
　　鹿茸(去毛/酥炙)附子(炮製去/臍皮)當歸(酒浸一/宿焙)白术　細辛¶
<pb:KR3e0067_WYG_220-26a>¶
　　(去苗葉/生用)桂(去皮生用/各一兩)¶
　右為細末煉蜜為丸如桐子大空心每服日午鹽湯¶
　下二十丸至三十丸¶
沈香紫桂丸　治丈夫元臟氣虚損婦人血海虚冷月¶
　脈憊漏五般帶下臍腹㽲痛及一切虚風冷氣攻注¶
　　桂(去粗/皮)烏頭(炮製去/皮臍)赤石脂(燒各/一兩)蜀椒(去目合口/者炒出汗)¶
　　(各半/兩)乾薑(炮/)¶
　右為末酒煑麵糊和丸如桐子大每服二十丸空心¶
<pb:KR3e0067_WYG_220-26b>¶
　食前醋湯下丈夫鹽湯下¶
除風散　治八部諸風延年却老駐顔色益氣血¶
　　白术　甘菊花　白茯苓(去/皮)天門冬(去心各/一兩)天雄¶
　　(炮製去皮/臍半兩)¶
　右為細散毎服一錢七温酒調下空心食前日進二¶
　服¶
硇砂丸(出聖/惠方)治水臟憊傷久積風冷¶
　　硇砂(半/兩)硝石(一/分)青鹽(半/兩)白礬(一/兩)黄丹(一/兩)¶
<pb:KR3e0067_WYG_220-27a>¶
　右細研令匀用磁瓶子盛固濟瓶口以炭火七斤煆¶
　令通赤放冷取出細研以糊和丸如菉豆大每日空¶
　心以粥飲下十丸¶
内養丸(聖濟方一名草還丹/一名益夀地仙丸)治本臟虚風皮膚瘡腫固¶
濟丹田(方見本門補/虚勞耳目類)¶
五緯丸　治虚損補暖丹田去風冷氣¶
　　附子(一枚炮製去/皮臍為末)桂(去皮為末/各一分)乾薑(炮為末/二錢)硫黄¶
　　(細/研)¶
<pb:KR3e0067_WYG_220-27b>¶
　右同研細麵糊和丸如桐子大丹砂為衣遇脾胃冷¶
　不思飲食腹中疼痛頻頻洞㵼及赤白痢並濃煎艾¶
　湯放冷下十丸良久再服怕冷物用冷水下十丸如¶
　小兒有此患化下一丸如冬天逺出早行亦用冷水¶
　下五七丸大禦寒氣此藥不熱甚温亦無反惡大無¶
　所忌常服五七粒永不患結胸隂毒傷寒等症不拘¶
　時候服¶
四靈丸　治腎虚還元保命壯氣除風¶
<pb:KR3e0067_WYG_220-28a>¶
　　巨勝子(一/兩)白茯苓(去皮/三兩)生乾地黄(焙/)麥門冬(去心/焙各)¶
　　(一/兩)¶
　右為細末煉蜜如桐子大毎服三十丸煎棗湯下水¶
　飲亦得服至百日自覺有異¶
通神三靈丸　治本臟諸虚延年益壽袪風氣通榮衛¶
活血脈壯腰脚¶
　　栢葉(四斤米泔浸七日每日換泔洗净至/次日取出近日隂處曬乾杵為末)松脂(四/兩)¶
　　(用滴乳香以桑葉灰汁内煑半日以上候化/取出脂去灰汁入新水内候凝細研如粉)¶
<pb:KR3e0067_WYG_220-28b>¶
　右為末同拌匀煉蜜和丸劑再杵一千下丸如桐子¶
　大每日空心臨卧茶酒或温水下五十丸¶
煨腎丸　治虚風補暖¶
　　黄蓍(蒸過/焙乾)白蒺䔧(炒/)羌活(去蘆頭/各半兩)¶
　右為散每服猪腎一對入末四錢入鹽少許摻於腎¶
　内濕紙煨熟食之次用温酒一盞投之妙¶
蓯蓉丸　治腎虚補元臟除諸風益脾實腎¶
　　烏頭(一斤炮製去皮臍入米泔浸七日逐旦換水/七日子别搗生黒豆末一斗以水二石煑烏)¶
<pb:KR3e0067_WYG_220-29a>¶
　　(頭作片子如盞大漸添豆末入水自平明煑至黄/昏取出去豆末止将烏頭片子於長流水内浸半)¶
　　(月出熱毒日滿隂乾/入青鹽三兩同為末)蓯蓉(半斤酒浸二日入飯甑/蒸三度每度添酒滿再)¶
　　(蒸候蒸得如泥軟/入砂盆内研爛)牛膝(半斤酒浸二日一日/一焙乾搗為細末)¶
　右以烏頭牛膝末入在蓯蓉膏内和匀丸如兩皂子¶
　大每服一丸温酒嚼下二三服永絶脾胃冷氣¶
烏頭丸　治風氣暖水臟去腰膝酸疼臍腹虚冷¶
　用川烏頭不以多少净洗曬乾寛掘地坑子一所却¶
　用好土實填築於好土内取作坑子一所亂削坑子¶
<pb:KR3e0067_WYG_220-29b>¶
　口週迴如法然後用炭火燒令通赤却去火用釅醋¶
　一碗傾在坑子内候滲盡便匀鋪排烏頭在内使好¶
　土盖覆厚一寸已來築却然後坑口頭以炭火宻排¶
　燒之斟酌欲熟於坑口邊取出一枚看之以軟熟為¶
　度其藥又不得令生又不得大焦切在用意取出曬¶
　乾搗羅為末以粳米飲和丸如桐子毎服温酒或鹽¶
　湯下十丸加至二十丸為度¶
曲囊丸(出千/金方)治風冷補虚弱亦主百病方¶
<pb:KR3e0067_WYG_220-30a>¶
　　乾地黄　薯蕷　牡蠣　天雄　蛇床子　逺志¶
　　　杜仲　鹿茸　桂心　五味子　鹿藥草　石¶
　　斛　車前子　兎絲子　蓯蓉　雄鷄肝　未連¶
　　蠶蛾(各等/分)¶
　右十七味欲和任意搗末蜜丸如小豆大酒服三丸¶
　加至七丸日三夜一禁如常法須常有藥氣大益人¶
　服藥十日以後少少得强¶
烏頭丸(出廣南四/時攝生論)大補暖疎風治氣空心常服即無諸¶
<pb:KR3e0067_WYG_220-30b>¶
　疾方¶
　　川烏頭(一斤以川中者無即草者先以黒豆一斗/用水與烏頭同煑水乾旋添湯煑豆爛為)¶
　　(度出豆不用烏頭去皮臍以竹刀切作片用鹽四/兩湯化為水将烏頭同煎爛研成膏子乃用後藥)¶
　　肉豆䓻(四/個)沈香(一兩/半)破故紙(一兩/微炒)巴㦸天(一兩/去心)海¶
　　桐皮(二/兩)牛膝(二兩/半)茴香(二兩/微炒)甘草(半/兩)天麻(一兩/半)虎¶
　　脛骨(一/兩)㯽榔(一/兩)¶
　右為散入烏頭煎捜和入臼杵内搗臨時看硬軟少¶
　許入蒸餅丸如桐子大每日空心鹽湯或温酒下二¶
<pb:KR3e0067_WYG_220-31a>¶
　十丸煎烏頭或用青鹽更妙¶
金粉丸(出王氏/博濟方)治風冷氣流注腰脚疼痛行步艱難久¶
　患不瘥¶
　　川烏(一兩每個劈/開作片子)牛膝(一兩去毛酒/浸洗切之)何首烏(一兩/劈破)¶
　右用大豆一斗淘净先入一半甑内次下三味更用¶
　餘豆盖蒸半日只取藥隂乾為末别入地黄金粉一¶
　兩拌匀以酒糊丸桐子大空心木𤓰酒下三十丸或¶
　二十丸¶
<pb:KR3e0067_WYG_220-31b>¶
濟危上丹(出衛生/家寳方)治虚極生氣産後尤好妙¶
　　乳香(研/)五靈脂(研/)硫黄(研/)陳皮(去/白)太隂𤣥精石(研/以)¶
　　(上四味用石/器内微火炒)桑寄生　真阿膠(炒/)¶
　右等分為末同和用生地黄汁糊丸如桐子大温酒¶
　下二十丸¶
救陽湯(出十便/良方)治陽微隂勝風寒侵襲真氣暴衰形寒脈¶
　結神識不明心腦痰滿嘔逆清涎頭目昏眩頻倦卧¶
　自汗不止飲食不入下利頻數臍腹疼痛肢體困倦¶
<pb:KR3e0067_WYG_220-32a>¶
　並主之¶
　　川烏頭　乾薑(各四兩搗碎/同炒轉色)¶
　右為粗末毎服三錢以水三盞煎一盞去滓食前温¶
　服寒多加良薑二兩汗出多加牡蠣一兩痰加附子¶
　二兩風加防風一兩肢節痛加桂一兩¶
火輪丹(即稀薟丸/出鮑氏方)補虚損益真元除諸風等症¶
　　用稀薟草葉(如芥菜而狹長長髙三尺秋乃花實/苗色赤稈色紫為上青色次之節葉)¶
　　(對生其根白枝桿方花小而黄向上開下有金絲/紋是也其根枝圓花黄而大向下開如杓葉深綠)¶
<pb:KR3e0067_WYG_220-32b>¶
　　(下無金絲葉不相對者鶴虱也稀薟草略似蒼/茸牛膝髙於鶴虱成節便張忠定公表言仲)¶
　一諸般風氣痢桑株上木耳湯下　冷氣乾薑湯下¶
　　軟風頑麻風薑蠶湯下　諸般勞風温酒鹽湯下¶
　　奔豚風膈氣腎俞風乳香湯下　筋骨風炒皂角¶
　子湯下　血風血氣芸薹子湯下　久血痢荆芥湯¶
　下蛔䖝米飲下　一切風參湯下　小兒腎腫陳米¶
　飲下　痃癖氣㯽榔湯下¶
除風血補益(出本/草)¶
<pb:KR3e0067_WYG_220-33a>¶
　以陳恩岌浸酒服之¶
治風血去諸冷益老起陽(出本/草)¶
　用鹿茸浸酒服之¶
主一切風血補益并諸疾(出本/草)¶
　以羊不吃草煑服之亦浸酒服¶
　　　補虚消痰(附論/)¶
夫脾胃者倉廩之官播萬物氣澤以埤諸臟腑者也脾¶
土也土能制水則水不溢虚損之人脾胃氣弱故於水¶
<pb:KR3e0067_WYG_220-33b>¶
穀不能尅消土氣不能勝水津液停積結聚上膈是為¶
痰也令補虚兼以助脾之藥則痰自消矣¶
　　　方¶
天麻煎丸(出聖濟/總錄)治肝腎久積風冷痰滯氣攻眼目腫¶
　澀疼肌肉瞤動心神倦痰去涎少壯筋骨補元氣益¶
　心利肺¶
　　天麻(半斤净洗/焙乾搗末)牛膝(酒浸切焙一/斤搗為末)杏仁(湯浸去皮/尖雙仁細)¶
　　(研四/兩)生地黄(五斤好者净洗於/臼内杵取汁三升)¶
<pb:KR3e0067_WYG_220-34a>¶
　右同於銀器内以新水三斗煎至七升以布絞取汁¶
　却將藥渣於木臼内搗令極細後以水三五升浸取¶
　汁同於銀器内𤎅更用無灰酒五升安息香三兩慢¶
　火煎成膏後入¶
　　葫蘆巴(二/兩)天雄(炮製去/皮臍)石斛(去/根)沈香(剉/)桂(去/皮)巴㦸¶
　　天(去/心)瑇瑁(醋炙/為末)㯽榔　白花蛇(酒浸炙去皮/骨各一兩)當歸¶
　　(切焙/一兩)酸棗仁(炒一/兩)芎藭(一/兩)逺志(去心/三分)大腹(和皮剉/一兩)¶
　　獨活(去蘆頭/三分)乾薑(炮製/一兩)益智(去皮/三分)木香(一/兩)¶
<pb:KR3e0067_WYG_220-34b>¶
　右除前四味作外搗羅為末入前膏内和為丸於木¶
　臼内杵一二千下丸如桐子大每服以酒下二十五¶
　丸加至三十丸若常服空心一服有疾早晩一服¶
枇杷前胡湯(一名枇杷葉湯/出聖濟總錄)補益五臟去痰飲三焦虚熱¶
　風勞毒氣攻手足寒熱煩躁(方見虚勞/痰飲類)¶
附子湯(出聖濟/總錄)體勞倦四肢拘急腹内刺痛體弱并頭¶
　痛腎臟傷憊胸臆噎塞乆疾冷氣婦人血海冷滯補足¶
　　附子(炮製去/皮浄)烏頭(炮製去/皮臍)柴胡(去/土)前胡(去/蘆)黄蓍¶
<pb:KR3e0067_WYG_220-35a>¶
　　芎藭　白术　人參　木香　當歸(切/焙)羌活(去蘆/頭)¶
　　甘草(炙/)桔梗(炒/)白芷　地榆　桂(去皮各/一兩)¶
　右剉如麻豆大每服三錢水一盞生薑二片棗二枚¶
　葱白一寸同煎七分空心服¶
五味子(出聖濟/總錄)治痰盛利胸膈和脾胃肺氣止嗽思食¶
　心經虚熱咽喉舌乾澀壅悶口内生瘡¶
　　五味子　人參　訶梨勒皮(炒/)白术　白茯苓(去/皮)¶
　　桔梗(炒/)枳殻(去穰/麩炒)前胡(去苗/土)貝母(去心/炒)甘草(炙/)陳¶
<pb:KR3e0067_WYG_220-35b>¶
　　橘皮(湯泡/去白)麥門冬(去心/焙)半夏(生薑汁製和作/麯焙乾各一兩)乾薑¶
　　(炮/)桂(去皮各/半兩)¶
　右粗搗篩毎服三錢七水一盞入生薑一片大&KR0037;切煎¶
　七分去滓温服¶
茱萸丸(出聖濟/總録)補虚下氣去痰¶
　　吳茱萸(湯浸洗七次/焙一兩半)硇砂(半兩用醋漿水淹攪五/七百度用紙濾過瓷器)¶
　　(内慢火/逼令乾)木香(一/兩)京三稜(三兩炮/熟搗)青橘皮(泡去白/一兩半)附¶
　　子(炮製去皮/臍一兩半)蘹香子　半夏　乾薑(炮製一/兩半)巴㦸¶
<pb:KR3e0067_WYG_220-36a>¶
　　天(去心酒浸/一宿一兩)硫黄(一兩甘草水/浸七日研)¶
　右各搗為末先用硫黄末以精羊肉十五兩細切拌¶
　和令匀淹一宿便用好醋一升半煎至醋盡刮去在¶
　臼内後將藥末并硇砂同入臼内杵一千下丸如桐¶
　子大每日空心鹽湯下一十丸¶
五味子丸(出易/簡方)平肺氣補虚消飲¶
　　五味子(三/兩)人參　桂　㯽榔(煨/)青皮　杏仁(泡去/皮尖)¶
　　細辛(去苗各/一兩)附子(炮去/皮臍)乾薑(炮各/半兩)¶
<pb:KR3e0067_WYG_220-36b>¶
　右為末蜜丸如桐子大每服三四十丸用酒或鹽湯¶
　下空心食前日三服¶
理中湯(出聖濟/總錄)補虚治痰¶
　　木香(一/兩)乾薑(一兩/炮)白附子(一兩/炮)附子(二枚炮製/去皮臍)蘹¶
　　香子(一兩/微炒)天南星(一兩切生薑十/片同水煑過)半夏(一兩切生/薑十片同)¶
　　(水煑過/焙乾)¶
　右為末用羯羊腎一對和前藥一處入臼内杵二千¶
　下丸如桐子大每服十丸炒鹽湯下早晚二服¶
<pb:KR3e0067_WYG_220-37a>¶
瑞連丸(出危/氏方)治濕定心消痰暖腎水匀血去黒痣¶
　　蒼术　蓮肉(去心皮一斤酒浸軟入猪肚内煑爛/取出焙乾研猪肚為膏毎蓮肉一斤)¶
　　(約肚/二個)五味子(主肺/去梗)破故紙(主腎/微炒)熟地黄(主血各一/兩酒蒸)¶
　右為細末猪肚膏酒煑飛羅麵為丸如桐子大每服¶
　三四十丸空心温酒鹽湯下¶
雄硃丸(出易/簡方)治丈夫婦人因驚憂失心或多思慮氣結¶
　不散積成痰涎留灌心包久而不去窒塞心竅遂心¶
　氣不寧狂言亂語呌呼奔走¶
<pb:KR3e0067_WYG_220-37b>¶
　　顆塊硃砂(一分/研)雄黄(有墻壁明净/者一分研碎)白附子(一錢/為末)¶
　右拌和匀猪心血和丸如桐子大更别用硃砂為衣¶
　每服三粒用人參菖蒲濃煎湯吞下病去常服一粒¶
　能安魂定魄補心氣定神靈化痰利膈¶
　　　補虚調腹臟¶
夫脾者倉廩之官也胃為水穀之海其氣和平布散精¶
微上注於心肺下流於腎肝虚損之人倉廩不足穀氣¶
衰弱腹臟不調法治宜以調和脾胃¶
<pb:KR3e0067_WYG_220-38a>¶
　　　方¶
沈香湯(出聖濟/總錄)補虚治氣調順三焦安和臟腹進飲食¶
　　沈香(一/兩)肉豆䓻仁　桂(去/皮)厚朴(去皮生/薑汁炙)木香　㯽¶
　　榔　青橘皮(湯泡去/白毛焙)訶䔧勒皮　白术　當歸(焙/)¶
　　人參　枇杷葉(炙刷/去毛)芎藭　乾薑(炮/)莪术(煨/剉)黄茋¶
　　　附子(炮製去/皮臍)白茯苓(去/皮)石斛(去根酒/浸微炒)前胡(去蘆/頭)¶
　　枳壳(去穰/麩炒)郁李仁(浸去皮/并雙仁)京三稜(醋浸一/宿煨剉)甘草(炙/各)¶
　　(半/兩)¶
<pb:KR3e0067_WYG_220-38b>¶
　右剉如麻豆大每服五錢水一盞半入生薑三片大¶
　棗三枚劈破煎至八分去渣稍熱食前服¶
木香和中丸　和脾氣益腎水消腸胃積滯調三焦氣¶
　脈開胸膈痞滿上攻心腹悶痛筋脈拘急肢體困倦¶
　潤大便小便進飲食¶
　　木香(去/腐)沈香　白豆䓻　枳實(去/穰)㯽榔　蓬术(去/皮)¶
　　青皮(去/穰)陳皮(去/白)當歸(酒/浸)黄芩(去/腐)木通(去/皮)黄連(去/鬚)砂¶
　　仁　三稜(去皮各/一兩)黄栢(去腐/皮)香附子(去皮毛/各三兩)大黄¶
<pb:KR3e0067_WYG_220-39a>¶
　　(蒸熟/四兩)牽牛(頭末/二兩)猪牙皂角(去皮弦并子蜜/炙乾用一兩)¶
　右為細末水糊丸如桐子大每服二錢半食後温茶¶
　清下或薑湯亦可漸至三錢重如腎水隂虚火熱内¶
　餘五臟客熱遂用黄連黄芩黄栢治之如腸胃積熱¶
　生濕於内燥甚於腸胃之外則燥濕不相和濟用大¶
　黄黄連以流濕潤燥如三焦臟腑血氣血結滯作痛¶
　不能消化飲食香附子木香㯽榔青皮白豆䓻砂仁¶
　沈香蓬术三稜通流結滯之氣如大腸氣滯脹悶作¶
<pb:KR3e0067_WYG_220-39b>¶
　痛大便燥澁艱難用枳殻郁李仁牽牛末以通利濕¶
　潤之如胸膈脇肋脹滿痞悶作痛枳實木香開通之¶
　如大腸中風燥下血生痔用皂角并子枳實枳殻郁李¶
　仁當歸以治之如胸心膀胱氣血鬱結不通臍腹腰¶
　胯脊背痛加牽牛頭末取快利之如稟受氣血壯實¶
　之人常服不減去牽牛年老之人血虚氣衰腸胃濕¶
　甚大便㵼軟減去牽牛¶
茴香煎丸　治脾胃弱腎氣虚飲食不美噫醋吞酸臍¶
<pb:KR3e0067_WYG_220-40a>¶
　腹痛小腸氣痛及中酒惡心常服大益脾腎病後氣¶
　體痩弱尤宜服¶
　　川椒(半兩去子/及合者)老生薑(二兩/細研)厚朴(去粗/皮)青鹽(海鹽/亦得)¶
　　(以上五味入磁礶内湯浸/得所慢火煑乾各一兩)茴香　附子(二味去皮/臍尖剉骰)¶
　　(大炒/黄)川楝子肉　大川烏　益智仁　陳皮(去/白)蒼¶
　　术(米泔浸一/宿各一兩)桂(去/皮)破故紙(炒/)¶
　右為細末醋糊丸如桐子大毎服三十丸温酒鹽湯¶
　下空心服¶
<pb:KR3e0067_WYG_220-40b>¶
蜜補固真丹(劉先生/直格方)治脾腎真元虚損泄利痰嗽噦痞¶
　水榖酸臭惡飲食臍腹冷疼肢體麻痺下虚痿厥上¶
　壅滯腎虚耳鳴脾虚困弊肺腎虚證常服補養通¶
　氣血進飲食¶
　　天南星(半/兩)半夏(製/)神麯　麥芽　茴香(炒/)京三稜¶
　　(各一/兩炮)白附子　乾生薑　川烏(各一/兩生)巴豆(七/枚)牽牛¶
　　(三/兩)代赭石(二/兩)官桂(一/分)¶
　右為末水和丸如小豆大每服十丸至五十丸温水¶
<pb:KR3e0067_WYG_220-41a>¶
　下除泄痢外並加大黄一兩¶
木瓜丸(出聖/惠方)治脾胃積冷腹肋疼痛宿食不消兩脚轉¶
　筋時復㵼痢¶
　　木瓜(七枚大者切頭上一片為盖子割/去穰并皮子入硫黄青鹽在内)硫黄(二兩/細研)¶
　　(水飛/過)青鹽(二兩/細研)木香(一/兩)㯽榔(兩/)肉豆䓻(一兩/去壳)訶梨¶
　　勒皮(一/兩)桂心(一/兩)白芍藥(半/兩)當歸(半兩/微炒)胡椒(半/兩)蓽茇¶
　　(半/兩)草豆䓻(半兩/去皮)¶
　右為末入木瓜中令盡以盖子盖之用竹簽子劄定¶
<pb:KR3e0067_WYG_220-41b>¶
　以三五重紙裹木瓜於飯甑内蒸令爛熟研如膏候¶
　可丸如桐子大每服空心以温酒下二十丸¶
石斛黄茋丸(出聖濟/總錄)治真臟元氣弱洞泄寒中腹内雷¶
　鳴多便泄飲食減少多困嗜卧¶
　　石斛(去根/二兩)五味子(一/兩)黄茋(微炙剉/一兩)蓯蓉(酒浸切焙/乾各一兩)¶
　　(半/)熟乾地黄(一兩/焙)訶梨勒皮(半/兩)山芋　蒼术(切/炒)澤¶
　　㵼(各一/兩)¶
　右為末以酒煑麵糊丸如桐子大每服二十丸至三¶
<pb:KR3e0067_WYG_220-42a>¶
　十丸温酒或鹽湯空心食前¶
木香丸(出聖/惠方)治一切氣及宿食不消心腹脹疼大腸下¶
　利¶
　　木香(一/兩)㯽榔(一/兩)訶梨勒皮(半/兩)丁香　桂心(一/兩)牽牛¶
　　　麝香　大腹皮(半/兩)郁李仁(一兩湯浸/去皮微炒)陳皮(半兩/湯浸)¶
　　(去白/焙)吳茱萸(半兩湯浸七/遍焙乾微炒)¶
　右為末煉蜜和搗三五百杵丸如桐子大每服以温¶
　漿水下三十丸老小臨時加減¶
<pb:KR3e0067_WYG_220-42b>¶
木瓜煎丸(出王氏/博濟方)治臟腑虚弱眼目昏暗腰膝無力多¶
　腦冷痰疼飲食減少補暖¶
　　木瓜(宣州者二枚/去子蒸令熟)黒豆(揀細緊/者一升)陳皮(湯浸/去白)附子(炮/製)¶
　　(去皮/臍)吳茱萸(各四兩先煑黒豆令熟浥乾却入四/味拌匀用好酒一升入豆内煎泣乾)¶
　　(濾出令爛研如麵/然後入下項藥末)桂(去/皮)芎藭羌活(去/蘆)肉豆䓻(去/壳)㯽¶
　　榔(剉各/一兩)¶
　右搗羅六味為末入在前膏内捜和令匀再杵得所¶
　為丸如桐子大毎服十五丸至二十丸空心夜卧鹽¶
<pb:KR3e0067_WYG_220-43a>¶
　湯下候見効即減五丸甚妙¶
十華丸(出聖濟/總錄)補元氣調臟腑解三毒傷寒除腰膝疼¶
　痛及真氣憊霍亂吐㵼偏風&KR0857;麻痺麻痛脚氣注腫¶
　行履不得(方得本門補/虚治風類)¶
歸命丸(出聖濟/總錄)治元臟冷氣臍腹疼痛衝心及乆痢㵼¶
　諸藥不瘥者¶
　　青橘皮(湯浸去/白焙)桂(去/皮)半夏(洗七遍/去滑焙)烏頭(去皮/臍)附子¶
　　(去皮/臍)乾薑　硫黄(舶上者/各半兩)㯽榔(剉二/枚)肉豆蔲(去壳/二枚)¶
<pb:KR3e0067_WYG_220-43b>¶
　　胡椒(四十/九粒)¶
　右並生為末唯硫黄别研極細為度入衆藥中令匀¶
　以米醋麵糊更入鹽少許同和丸如菉豆大每日每¶
　服空心温酒下十五丸疾甚者鹽艾湯下二十丸¶
枳殻煎丸(出王氏/博濟方)治脾元虚冷泄痢不思飲食時多乾¶
　噦¶
　　枳殻(去穰麩/炒四兩)厚朴(去皮薑/汁製)杏仁(去皮尖/雙仁炒)吳茱萸(洗/)¶
　　乾薑(炮/)附子(炮製去皮/臍各半兩)艾葉(伏通者四/兩揉如綿)¶
<pb:KR3e0067_WYG_220-44a>¶
　共藥六味搗羅為末以釅醋一斗於銀石器内煎¶
　艾得所次入藥末同煎再入臼杵千百下為丸如桐¶
　子大每服空心温酒或生薑湯下二十丸加至三十¶
　丸¶
白豆䓻湯(出聖/濟方)補中益氣調順脾元治心胸滿悶少飲¶
　食止上熱下冷¶
　　白豆䓻(半/兩)肉豆䓻(三/枚)白术(一/兩)桂(去粗皮/半兩)甘草(炙三/分)¶
　　青橘皮(去白/半兩)厚朴(去粗皮薑/汁炙半兩)¶
<pb:KR3e0067_WYG_220-44b>¶
　右粗末篩每服三錢水一盞入生薑二片粟米少許¶
　棗三枚擘破同煎七分去滓温服¶
磁石丸(出聖/惠方)補煖下元水臟强益氣力明耳目利腰脚¶
　神効¶
　　磁石(十兩大火燒令赤投於醋中淬六七/次細研水飛以好酒一升煎如𩛿)肉蓯蓉¶
　　(二兩酒浸一宿/刮去皮炙乾)木香(二/兩)補骨脂(二兩/微炒)㯽榔(二/兩)肉豆¶
　　䓻(二兩/去壳)蛇床子(二/兩)¶
　右為末與磁石煎和丸如桐子大每日空心以温酒¶
<pb:KR3e0067_WYG_220-45a>¶
　下三十丸¶
莨菪子丸(出聖濟/總錄)治臟腹冷氣積年泄痢¶
　　莨菪子(水浸石灰清汁煑一/伏時掏出毛暴乾炒)乾薑(炮/)附子(炮去/皮臍)桂¶
　　(去/皮)陳皮(去白/焙)厚朴(去皮薑汁/炙各半兩)¶
　右為末煑糊和丸如桐子大每服二十丸食前飲湯¶
　下加至三十丸如覺熱發菉豆汁解之¶
代炙膏(出仁/存方)治男子下焦虚冷真氣虚弱泄痢作痛氣短¶
　促老人衰弱元氣虚冷臟腑虚冷滑瀉腰脚冷痛或飲¶
<pb:KR3e0067_WYG_220-45b>¶
　食減少手足逆冷不能忍者用此灸方功効不可盡¶
　述¶
　　附子(一/兩)吳茱萸　馬藺花　蛇床子(各一/分)木香(一/錢)¶
　　肉桂(二/錢)¶
　右為細末每用一七以生薑自然汁入少麵調藥攤¶
　在紙上貼臍并臍下覺腹中熱為度一方用大附子¶
　一箇藺花一兩木香等四味各半兩如腰痛貼腰眼¶
　一方煎成膏攤於紙上臨卧貼臍以油紙覆上綿衣¶
<pb:KR3e0067_WYG_220-46a>¶
　繫之自夜至明乃去每夜如此貼之其腰腹如炙百¶
　壯隂寒除去寒積腰疼貼腰眼¶
雪粉丸(出聖濟/總錄)補煖下元止泄痢調臟腑¶
　　陽起石(狼牙者半/兩研如粉)鍾乳(研半/兩)砒霜(細研/半兩)羊腎胠脂¶
　　(水洗過/二兩)黄臘(用漿水煎煉三/五遍令白半兩)¶
　右合研三味令匀簏瓷碗中灰火中熔蠟脂成汁下¶
　藥末攪匀拈下乗熱丸如桐子大每服三丸空心新¶
　汲水吞下¶
<pb:KR3e0067_WYG_220-46b>¶
調中丸(出聖濟/總錄)散宿冷調臟氣治腰膝疼痛¶
　　阿魏(三錢用醋化成膏入/白麵和作餅子焙乾)厚朴(搗為粗末用薑汁/拌匀慢火銚子内)¶
　　(炒乾/一錢)白附子(搗作粗末用醋拌匀慢/火銚子内炒乾一錢)草豆䓻(和皮/搗粗)¶
　　(末一錢入青鹽二錢/銚子内同炒黄色)¶
　右為末酒煑麵糊丸如菉豆大以硃砂為衣每服二¶
　十丸加至三十丸空心食前米飲下¶
朴附丸(出和/濟方)治脾元虚弱飲食不化食必多傷腹痛腸¶
　鳴臟腑滑洩晝夜無度胃氣虚損不美飲食嘔噦惡¶
<pb:KR3e0067_WYG_220-47a>¶
　涎此藥性温治翻胃及久患脾洩冷㵼之人最宜服¶
　之¶
　　厚朴(薑汁製去/粗皮一斤)附子(炮製去/皮二兩)神麯(炒八/兩)乾薑(炮半/斤)¶
　右為細末酒煑糊丸如桐子大每服三十丸空心食¶
　前米飲或鹽湯下一方用生薑一斤不用神麯以棗¶
　肉麵糊為丸¶
二神丸(出御藥/院方)治脾腎虚弱全不思食臟腑泄㵼米穀¶
　完出有人全不進食服補脾藥皆不効授此方服之頓¶
<pb:KR3e0067_WYG_220-47b>¶
　能食此病全不可作脾虚盖腎氣怯弱真元衰劣遂¶
　不能消化飲食譬如鼎釜之中置諸米倘下無火力¶
　終日米不熟其何能化嘗記黄魯直服兎絲子浸為¶
　末空心抄數七以酒調下十日外飲噉如湯沃雪亦¶
　知此理也¶
　　破故紙(四兩/炒)肉豆䓻(二/兩)¶
　右為末用大肥棗四十九箇生薑四兩細切同煑棗¶
　爛去薑取棗剥去皮核用肉研為膏入藥和杵丸如¶
<pb:KR3e0067_WYG_220-48a>¶
　桐子大鹽湯下¶
内炙丸(出聖濟/總錄)治臟寒補下元¶
　用艾葉一斤於五月五日採取用醋洒濕壓一宿以¶
　文武火焙乾為末却用午日煑粽子汁七升於鐵鍋¶
　内𤎅成膏搗數百杵丸桐子大每服二十丸空心鹽¶
　湯下¶
　又方温中下氣補虚調和臟腑令人能食益陽止洩¶
　白膿并腹疼痛用韮煑食之¶
<pb:KR3e0067_WYG_220-48b>¶
又方治腹内虚冷久服駐顔¶
　用川椒四十粒擇去黒子并不折者以漿水浸經一¶
　宿盡令口合空心新汲水下積冷煖臟腑能駐顔久¶
　服黒髮明目令人思食¶
　　　補虚治痼冷(附論/)¶
字書謂陽為實陽隂為虚隂非無也無實而已人之本臟¶
虧損虚而無實則氣血衰悴隂陽不守臟腑俱弱故寒¶
冷内生久而不瘥藴積成痼謂之痼冷其証或為瘕聚¶
<pb:KR3e0067_WYG_220-49a>¶
為疼痛或為嘔逆與夫脾胃不能消化臍腹多痛皆其¶
候也¶
　　　方¶
腽肭臍丸　治本臟虚損痼冷諸疾¶
　　腽肭臍(一對慢火酒/炙别為末)硇砂(水煎至燥/研半兩)精羊肉(一斤/煑熟)¶
　　(切焙/為末)沈香(末四/兩)羊髓(二斤去/筋膜研)麪麯(炒末/四兩)附子(半斤/去皮)¶
　　(臍入青鹽半斤漿水/一斗煑水盡切焙)酒(一斗同前六味於銀石器/内慢火熬成膏泥瓦合成)¶
　　㯽榔(剉二/兩半)蓯蓉(酒浸去皮/切焙四兩)巴㦸天(去/心)蓽澄茄　白¶
<pb:KR3e0067_WYG_220-49b>¶
　　豆䓻(去/皮)補骨脂(炒/)蘹香子(炒/)木香　丁香　肉豆¶
　　䓻(去/皮)桂(去/心)大腹皮(剉/)蒺䔧子(炒/)蘇子　葫蘆巴(炒/)¶
　　芎藭　青皮(浸去/白焙)人參　陽起石(漿水煑一/日細研)鍾乳¶
　　粉　天麻　山芋　枳殻(去穰麩炒/各二兩)¶
　右除膏外共搗羅為末入前膏内捜成於臼内搗千¶
　餘杵為丸桐子大每服三十丸空心温酒或鹽湯下¶
　一方無硇砂¶
香連丸　補骨髓益真氣治痼冷潤皮膚悦顔色¶
<pb:KR3e0067_WYG_220-50a>¶
　　硫黄(一兩/研)硇砂(一兩研/水煎霜)生木瓜(一枚去皮切取盖/子剜穰盡入硫黄)¶
　　(硇砂在内却盖竹簽/足蒸一伏時研膏)肉豆䓻(三枚去/壳炮)㯽榔(三枚/生剉)當¶
　　歸(切/焙)石斛(去/根)牛膝(酒浸/切焙)附子(炮去/皮臍)巴㦸(去/心)蓯蓉(酒/浸)¶
　　(切焙/乾)蘹香子(炒/)木香　沈香(剉各/半兩)白茯苓(去/皮)丁香¶
　　　京三稜(炒/剉)麝香　乳香(另/研)人參　桂(去/皮)蓽澄茄¶
　　　阿魏(醋化麵作餅子/炙乾各一兩)乾薑(炮/)¶
　右除前膏外搗羅為末入前膏和丸如桐子大毎服¶
　二十丸至三十丸空心食前温酒下¶
<pb:KR3e0067_WYG_220-50b>¶
補骨脂丸(出聖/恵方)治臟腑久冷腰膝疼痛脾胃虚弱榮衛¶
　不調四肢無力補中强志助力充肌¶
　　補骨脂(二兩/微炒)陽起石(二兩酒煑半日/細研水飛過)巴㦸　附子¶
　　(炮去/皮臍)石斛(去根/剉)蓯蓉(酒浸一宿剉/去皮炙乾)覆盆子　天麻¶
　　　獨活　栢子仁　兎絲子(酒浸三日煎/乾别搗為末)山茱萸¶
　　　安息香(入胡桃/仁搗熟)桂心　硃砂(細研水/飛過)龍骨　木¶
　　香　枸杞子　㯽榔　牛膝　蛇床子(各一/兩)麝香¶
　　(半兩/細研)¶
<pb:KR3e0067_WYG_220-51a>¶
　右為末入研了藥令匀煉蜜和搗三五百杵丸如桐¶
　子大每服空心以温酒下三十丸¶
蓯蓉丸(出聖濟/總錄)治下元久冷水臟傷憊風虚勞損少飲¶
　食久服駐顔益髭髮補神益氣¶
　　蓯蓉(三兩酒浸一/宿去皮炙乾)熟地黄(一/兩)鍾乳粉(一/兩)天雄(一兩/炮製)¶
　　(去皮/臍)天門冬(一兩半/去心)五味子(一/兩)桂心(一/兩)人參(一兩/去蘆)¶
　　乾薑(一兩/炮剉)白术(一/兩)逺志(一/兩)杜仲(一兩去皮/炙微黄)巴㦸(一/兩)¶
　　牛膝(一兩/去苗)山茱萸(一/兩)覆盆子(一/兩)甘草(半兩炙/微赤剉)川椒¶
<pb:KR3e0067_WYG_220-51b>¶
　　(一兩去目合口/者微炒去汗)兎絲子(二兩酒浸三日/暴乾别搗為末)¶
　右為末煉蜜和搗三五百杵丸如桐子大每日空心¶
　温酒下三十丸¶
補骨脂丸(出聖/濟方)補煖脾腎虚冷氣壯腰脚益顔色¶
　　補骨脂　附子　巴㦸　桂心　木香(半/兩)蓯蓉¶
　　兎絲子　枳殻　石斛　蓽澄茄　乾薑　牛膝¶
　　　㯽榔(三/分)肉豆䓻　蛇床子　蘹香子　蓽茇¶
　右為末煉蜜丸和搗三五百杵丸如桐子大每服空¶
<pb:KR3e0067_WYG_220-52a>¶
　心以温酒下三十丸鹽湯下亦得¶
羊骨煎丸(出王氏/博濟方)治腎臟虚冷不思飲食倦怠¶
　　羊脊骨(一條去肉截成叚用硇砂二兩醋二升同/前旋煎旋蘸骨炙令焦黄以醋浸為度細)¶
　　(剉焙/乾)沈香(剉/)木香　㯽榔(剉/)桂(去/皮)人參　牛膝(酒/浸)¶
　　(切/焙)白茯苓(去/皮)山芋　郁李仁(浸去/皮)附子(炮製去/皮臍)白¶
　　术　丁香　蓯蓉(酒浸去/皮切焙)石斛(各半/兩)阿魏(一分醋/化入麩)¶
　　(和作餅/炙乾)¶
　右為末酒煑糊和丸如桐子大每服鹽湯下二十丸¶
<pb:KR3e0067_WYG_220-52b>¶
　至三十丸鹽酒下亦可一方用巴㦸不用白术名硇¶
　砂丸¶
蓽茇丸(出聖/恵方)治下元虚憊逐積冷氣煖脾腎臟¶
　　蓽茇　沈香　木香　附子(炮製去/皮臍)肉豆䓻(去/壳)蘹¶
　　香子　石斛　訶梨勒皮　山茱萸　桂心　乾¶
　　薑(炮製/剉)補骨脂(微/炒)巴㦸　蓽澄茄　㯽榔(以上各/一兩)¶
巴㦸天丸(出聖/惠方)治下元虚冷顔色萎黄肌膚羸弱腰無¶
　力¶
<pb:KR3e0067_WYG_220-53a>¶
　　巴㦸　鹿茸(去毛酥/炙微黄)蛇床子　逺志　薯蕷　熟¶
　　地黄　山茱萸　附子(炮去/皮臍)補骨脂(炒/)兎絲子粉¶
　　　蓯蓉(酒浸一宿去/皮炙令乾)白茯苓　桂心　硫黄(研水/飛各)¶
　　(一/兩)¶
　右為末入硫黄内研令匀煉蜜和搗三二百杵丸如¶
　桐子大每服空心以温酒下三十丸漸加至四十丸¶
　　兎絲子(二兩酒浸三日/曬乾别研末)枳壳(半兩麩炒/微炒去穰)蓽澄茄¶
　　乾薑(一兩炮/製剉)牛膝(一兩/去苗)木香(半/兩)肉豆䓻　㯽榔(三/分)¶
<pb:KR3e0067_WYG_220-53b>¶
　　蛇床子(一/兩)蘹香子(一/兩)蓽茇(三/分)¶
　右為末煉蜜丸和搗三二百杵丸如桐子大每服空¶
　心鹽酒下三十丸湯亦可¶
羊骨煎丸(出王氏/博濟方)治腎臟虚冷不思飲食倦怠¶
　　羊脊骨(一條去肉截成叚入用硇砂二兩醋二升/同煎旋煎旋蘸骨炙令焦黄以醋浸為度)¶
　　(細切/焙乾)沈香(剉/)木香　㯽榔(剉/)桂(去/皮)人參　牛膝(酒/浸)¶
　　(切/焙)白茯苓(去/皮)山芋　郁李仁(去皮/酒浸)附子(炮去/皮臍)白术¶
　　　丁香　蓯蓉(酒浸切/焙去皮)石斛(各半/兩)阿魏(醋化麩和/作餅炙炒)¶
<pb:KR3e0067_WYG_220-54a>¶
　右為末酒煑糊為丸如桐子大每服鹽湯下二十丸¶
　至三十丸鹽酒下亦可一方用巴㦸不用白术名硇¶
　砂丸¶
蓽茇丸(出聖/惠方)治下元虚憊逐積冷氣煖脾腎臟¶
　　蓽茇　沈香　附子(蛇製去/皮臍)肉豆䓻(去/壳)木香　蘹香¶
　　子　石斛(去根/剉)訶梨勒皮　山茱萸　桂心　乾¶
　　薑(炮/剉)補骨脂(微/炒)巴㦸　蓽澄茄　㯽榔(以上各/一兩)¶
　右為細末煉蜜和搗三五百杵丸如桐子大每日空¶
<pb:KR3e0067_WYG_220-54b>¶
　心及夜食前以温酒下三十丸¶
巴㦸丸(出聖/惠方)治下元虚冷顔色痿黄肌膚羸腰無力¶
　　巴㦸　鹿茸(去毛塗酥/炙微黄)蛇床子　逺志　薯蕷¶
　　熟地黄　山茱萸　附子　補骨脂(微炒/黄)兎絲子¶
　　　肉蓯蓉(酒浸一宿去/皮炙令乾)白茯苓　桂心　硫黄(研/水)¶
　　(飛過各/一兩)¶
　右為末入硫黄研令匀煉蜜和搗三五百杵丸如桐¶
　子大毎日空心以温酒下三十丸漸加至四十丸¶
<pb:KR3e0067_WYG_220-55a>¶
補骨脂丸(出聖濟/總錄)治下元虚冷氣温中强力煖胃思食¶
　　補骨脂(微/炒)木香　附子(炮去/皮臍)㯽榔　肉豆䓻　青¶
　　橘皮(泡去/白焙)桂心(去/心)牛膝　乾薑(炮/剉)鹿茸(去毛塗酥/炙微黄)¶
　　蓯蓉(酒浸一宿刮/去皮炙黄)川椒(去目合口者炒去/汗以上各一兩)硫黄¶
　　腽肭臍(酒刷炙微/黄各一兩)¶
　右為末入硫黄研令匀用白羊腎五對去筋膜細研¶
　入前藥末相和拌了用白麵裹煻火中燒令麵熟為¶
　度取出藥搗五七百杵丸如桐子大每日空心以温¶
<pb:KR3e0067_WYG_220-55b>¶
　酒下三十丸漸加至四十丸¶
沈香丸　治久虚積冷脾腎氣上攻心腹壅脹不思飲¶
　食四肢無力¶
　　沈香　木香　桂心　白术　訶梨勒皮　高良¶
　　薑(剉/)附子(炮製去/皮臍)蓽澄茄　厚朴(去皮薑汁/炙令香熟)當歸¶
　　(剉微/炒)肉豆䓻(去壳各/一兩)㯽榔(二/兩)青橘皮(一兩泡/去白焙)¶
　右為末煉蜜和丸搗三百杵丸如桐子大每服食前¶
　生薑湯下三十丸¶
<pb:KR3e0067_WYG_220-56a>¶
葫蘆巴丸　補煖下元祛逐冷氣¶
　　葫蘆巴(一兩/炒)沈香(一/兩)桂心(一/兩)硫黄(一兩研/水飛過)附子(一/兩)¶
　　(炮去/皮臍)蘹香子(一/兩)㯽榔(一/兩)青皮(一兩湯泡/去白焙)鹿茸(一兩/塗酥)¶
　　(炙/)乾薑(半兩/炮剉)補骨脂(一兩/炒)木香(一/兩)¶
　右為末硫黄研令匀煉蜜和搗三五百杵丸如桐子¶
　大每日空心以温酒下三十丸¶
椒紅丸　治虚冷壯腰脚明耳目煖下元¶
　　川椒(二兩/微炒)附子(二兩炮/去皮臍)石斛(一兩去/根剉)桂心(二/兩)蓯蓉¶
<pb:KR3e0067_WYG_220-56b>¶
　　(酒浸一宿刮去/皮炙乾二兩)兎絲子(二兩酒浸三/日暴乾取末)巴㦸(一/兩)吳茱¶
　　萸(一兩湯浸七/日焙乾炒)硫黄(一兩研/水飛過)磁石(二兩燒醋淬七/次研細水飛過)¶
　　鹿茸(一兩去毛/酥炙微黄)木香(一/兩)¶
　右為末入研子藥令匀煉蜜和搗三二百杵丸如桐¶
　子大每日空心以鹽湯下三十丸¶
木香丸　治一切冷氣臟腑久積臍腹痛不化宿食顔¶
　痿弱¶
　　木香(二/兩)白术(一/兩)㯽榔(二/兩)高良薑(半兩/剉)益智(去皮/半兩)紅¶
<pb:KR3e0067_WYG_220-57a>¶
　　豆(去皮/半兩)草&KR0371;(去壳/半兩)神麯(半兩/炒)吳茱萸(半兩湯泡七/次炒焙乾)¶
　　青皮　蓬术(二/兩)枳壳(半兩麩炒/黄色去白)¶
　右為末以温釅醋五升煑藥一半成膏入餘藥末和¶
　搗三五百杵丸如桐子大毎服不計時候生薑橘皮¶
　湯或酒下三十丸¶
硇砂丸　治下虚憊腰疼小便滑數冷氣攻築虚損不¶
　足¶
　　硇砂(半兩細研水/煎煉成霜)青鹽(細研/三兩)生薑(五片/取汁)木香　附¶
<pb:KR3e0067_WYG_220-57b>¶
　　子(半斤生去皮臍修為末同硇砂青鹽附/子薑汁内慢火煎稠取出磁器盛貯)逺志(去/心)¶
　　山芋　蓯蓉(酒浸去/皮切焙)山茱萸　巴㦸天(去/心)石斛(去/根)¶
　　(剉各/二兩)¶
　右為末與前藥相和匀煉蜜丸如桐子大每服空心¶
　温酒下二十丸¶
雀附丸　治脾腎久積冷氣腹疼時自洩痢水穀不化¶
　少飲食顔色痿黄¶
　　雀兒(三十枚/取肉)附子(四兩生用去/皮臍搗為末)萆解(二兩/剉)胡椒(一/兩)¶
<pb:KR3e0067_WYG_220-58a>¶
　　(半/)白蕪荑(一兩/半)乾薑(一/兩)蘹香子(一兩/半)青皮(一兩浸/去白焙)¶
　　艾葉(四兩搗羅為末同附子雀兒同於鍋内先鋪/艾葉末一重次鋪雀兒一重又鋪附子一重)¶
　　(用釅醋一斗以/慢火𤎅成膏)川椒(一兩去目合口/者微炒出汗)¶
　右為末以雀兒膏和搗三五百杵丸如桐子大每日¶
　空心温酒下三十丸鹽湯亦得¶
内炙丸　補虚破宿冷¶
　　附子(炮去/皮臍)白茯苓(去/皮)逺志(去/心)巴㦸(去/心)破故紙(酒浸/炒)¶
　　虎頭骨(酥/炙)牛膝(酒浸/切焙)楝實(炒去/核)木香(各一/兩)吳茱萸¶
<pb:KR3e0067_WYG_220-58b>¶
　　(酒浸一/日炒)白牽牛(炒各/半兩)¶
　右為末先用伏道艾三兩酒一升熬減半濾去艾入¶
　大黄末硇砂末各一分再於銀石器内熬成膏候冷¶
　拌和衆藥如乾入灑糊和丸桐子大每服十丸早晚¶
　鹽湯下¶
沈香丸　治冷氣上攻腹脹滿不思飲食大腸秘滯不¶
　通¶
　　沈香　木香　陳皮(浸去/白)桂心　㯽榔　丁香¶
<pb:KR3e0067_WYG_220-59a>¶
　　羌活　郁李仁(浸去皮/微炒)芎藭　川大黄(剉碎/炒)枳殻¶
　　(去穰/麩炒)¶
　右件藥各一兩為末煉蜜和搗三五百杵丸如桐子¶
　大每服以温酒薑湯下三十丸看老少虚實臨服加¶
　減用之¶
巴㦸丸　補煖水臟治虚冷氣充益肌膚能思飲食¶
　　巴㦸　石斛(去根/剉)補骨脂(微/炒)桂心　附子(炮製去/皮臍)¶
　　川紅椒(微/炒)木香　訶梨勒皮　蓯蓉(酒浸一宿去/皮炙乾以上)¶
<pb:KR3e0067_WYG_220-59b>¶
　　(各一/兩)㯽榔(一/兩)¶
　右為末用白羊腎七對去筋膜細切以酒五升𤎅令¶
　熟爛研如膏和匀藥末搗三五百杵丸如桐子大每¶
　日空心以温酒下三十丸或鹽湯亦可¶
木瓜丸　治脾腎久冷積氣宜服補煖¶
　　大木瓜(二枚去皮穰每箇内入上好硇/砂一兩於飯上蒸爛研如膏)青皮(二兩/湯浸)¶
　　(去白/焙)補骨脂(二/兩)蘹香子　薯蕷　桂心　木香¶
　　㯽榔(各二/兩)内豆䓻(一兩/去壳)三稜(一兩醋浸一宿/細剉炒今黄)¶
<pb:KR3e0067_WYG_220-60a>¶
　右為末以前木瓜膏和更搗三五百杵丸如桐子大¶
　每服以温酒下二十丸鹽湯下亦得食前服之¶
金髓丸　補虚冷固元臟消脾胃久積¶
　　牛膝(酒浸切/焙一兩)三稜(炮剉一/兩半)附子(炮去/皮臍)蘹香子(炒/)楮¶
　　實(各一/兩)羊脊骨(一條去肉以硇砂半兩釅醋泡化/硇砂令匀塗脊骨上慢火炙醋盡)¶
　　(骨酥為度/焙乾為末)桂(去粗/皮)石斛(剉各一/兩半)¶
　右除羊骨硇砂外搗羅為末同前末拌匀酒煑糊為¶
　丸桐子大每服二十丸至三十丸空心温酒下¶
<pb:KR3e0067_WYG_220-60b>¶
沈香丸　治元臟積冷奔豚氣衝心腹㽲痛補氣化食¶
　積¶
　　沈香(剉/)木香(各半/兩)硇砂(半兩水煎/煉成膏)丁香　㯽榔(剉/)¶
　　蘹香子(炒各/半兩)附子(炮製去/皮臍)¶
　右為末酒煑糊丸如桐子大每服二十丸至三十丸¶
　丸空心鹽湯或温酒下¶
鍾乳丸(出聖/惠方)補煖虚冷充益肌膚安利五臟强壯腰脚¶
　通和血脈益澤顔色¶
<pb:KR3e0067_WYG_220-61a>¶
　　鍾乳粉(三/兩)吳茱萸(二兩酒浸七/日焙微黄)附子(炮去皮臍/各二兩)石¶
　　斛(去根/剉)兎絲子(二兩酒浸三日/暴乾别搗為末)蓯蓉(二兩酒浸/一宿去皮)¶
　右為末入鍾乳粉同研令匀煉蜜和丸如桐子大每¶
　日空心以温酒下三十丸¶
腎附丸(出聖/惠方)治下元虚憊冷氣上攻心腹㽲刺疼痛¶
　　附子(二兩以醋浸七日/去皮臍切隂乾)硫黄(一兩研/水飛過)㯽榔(一/兩)木香¶
　　(一/兩)青鹽(半/兩)羊腎(二對去/筋膜)¶
　右為末入硫黄研令匀其羊腎細刴爛研和藥末搗¶
<pb:KR3e0067_WYG_220-61b>¶
　三二百杵丸如桐子大毎食前以温薑酒下二十丸¶
　鹽湯下亦可¶
附子丸　治下元虚冷氣煖脾腎益氣力¶
　　附子(十枚唯大者以尖刀子/於心中可剜一孔子)硃砂(一兩研/水飛過)硇砂(一/兩)¶
　　(細/研)阿魏(一兩/細研)¶
　右將硃砂硇砂阿魏相和重研匀内入附子中填實¶
　然後將附子内剜出末填於諸藥末上實築用錢許¶
　大紙片子以麵粘盖附子口每一箇附子用大蘿蔔¶
<pb:KR3e0067_WYG_220-62a>¶
　一箇完備者剜蔔頭可半寸許剜却中心安附子在¶
　内却將剜下蘿蔔頭盖後以竹簽𦂳密簽定和大麥¶
　麵裹令約厚半指以來以煻煨火燒候麵焦熟為度¶
　取出耳脚蘿葡入臼内有剜出附子末填不盡者亦¶
　同搗熟為度丸如桐子大每日空心以鹽湯或温酒下¶
　十丸¶
硫黄玉粉丸　補煖下元治一切風冷氣¶
　　大豬肚(一/枚)硫黄(一兩/打碎)新桑根白皮(一兩/碎剉)¶
<pb:KR3e0067_WYG_220-62b>¶
　右以猪肚洗净内入硫黄縫定於大鍋内入桑根白¶
　皮添水慢火同煑如水耗更添熟湯煑一伏時漉出¶
　猪肚下冷水中淘棄却猪肚入乾盆内晒乾細研為¶
　粉每服空心茶酒任調半錢或以糯米粥和丸如菉¶
　豆大每服以温酒下五丸婦人産後温酒服之亦良¶
　此無毒也服之尤佳¶
椒紅丸　補煖下元¶
　　川椒(二兩/微炒)附子(二兩炮製/去皮臍)乾薑(一兩炮/製剉)¶
<pb:KR3e0067_WYG_220-63a>¶
　右為末用猪腎三對去脂膜薄切攤於紙上去血然¶
　後鋪一重腎著一重藥末以盡為度却以三五重濕¶
　紙裹煻火内燒待香熟取出去紙爛研若稍硬更㸃¶
　少許煉蜜和丸如桐子大每日空心以温酒下二十¶
　丸加至三十丸¶
伏火太陽丹　治一切冷氣¶
　　硫黄(十/兩)丹砂(五/兩)¶
　右合研極細水飛過針砂二十五兩水淘净都入三¶
<pb:KR3e0067_WYG_220-63b>¶
　斗頭鐵鍋内用水常及七分以來煑七伏時湯耗旋¶
　添熱湯頻以連皮東南栁條子攪轉如著條子上逐旋¶
　以桑白皮刮下却入鍋中候日數足取許於火上燒¶
　無鬼焰為度若有焰即更煑直候無焰住火再用水¶
　飛澄去鐵砂不用将丹砂硫黄鍋内慢火泣盡水脈¶
　團成塊安在鐵器中用炭火一稱以上團旋煆成汁¶
　候火盡停冷取藥以紙五七重裹掘地坑埋一宿取¶
　出細研用燈心煑棗剥取肉和丸如桐子大每服二¶
<pb:KR3e0067_WYG_220-64a>¶
　丸至三丸空心温水或温酒下¶
二石丸　治脾腎久虚臍腹痼疾目暗耳焦身重足痛¶
　行步艱腿膝無力補丹田壯筋骨¶
　　磁石(二兩炭煆/醋淬七次)硇砂(半/兩)¶
　右搥碎入砂合子内鹽泥固濟木炭火燒令通赤候¶
　冷取出細研以煑羊腎一對細爛研取汁入少麵¶
　為糊和丸如桐子大隂乾每服三十丸空心食前鹽¶
　湯下¶
<pb:KR3e0067_WYG_220-64b>¶
黒錫丸(出本/草方)治虚心久冷¶
　　黒鉛　硫黄(各三兩/同炒)舶上茴香　附子　葫蘆巴¶
　　　破故紙　川楝肉　肉豆䓻　巴㦸　木香¶
　　沈香(各半/兩)¶
　右将砂子細研餘藥末研匀入碾自朝至夕以黒光¶
　色為度酒糊丸如桐子大隂乾布袋内絞令光瑩如¶
　丈夫元臟虚冷真陽不固三焦不和上熱下冷夜夢¶
　鬼交覺來時汗流滿面肌體燥澁耳内虚鳴腰背疼¶
<pb:KR3e0067_WYG_220-65a>¶
　痛心氣虚乏精神不寧飲食無味日漸羸痩並膀胱¶
　久冷夜多小便婦人月事愆期血海久冷惡露不止¶
　赤白帶下及隂毒傷寒面青舌卷隂縮難言四肢厥冷¶
　不省人事急用棗湯吞一二百粒即便回陽命無不¶
　活但是一切冷疾鹽酒湯下空心吞下三四十丸婦¶
　人艾醋湯下此藥大能調治榮衛升降隂陽安和五¶
　臟灑陳六腑補益虚損回陽反隂功効神聖¶
麋角丸(出聖/恵方)治久積虚冷補煖下元温中治氣¶
<pb:KR3e0067_WYG_220-65b>¶
　　麋角(屑三兩酥/拌炒微黄)蓯蓉(二兩酒浸一/宿去皮炙乾)補骨脂(二兩/微炒)附¶
　　子(炮製去/皮臍)巴㦸(各二/兩)木香　桂心　龍骨　蘹香¶
　　子(一/兩)硫黄(一兩細研/水飛過)¶
　右為末入硫黄同研令匀煉蜜和搗三二百杵丸如¶
　桐子大每日空心以鹽湯下三十丸¶
附子丸　治元氣虚冷婦人赤白帶下血海諸冷¶
　　附子(一兩炮製/去皮臍)硇砂¶
　右搗研為末酒煑糊為丸桐子大每服三十丸男子¶
<pb:KR3e0067_WYG_220-66a>¶
　鹽湯婦人醋湯下空心服¶
附子丸(出十便/良方)補煖下元¶
　　附子(半斤/生用)硫黄(二兩細研/水飛過)¶
　右以新汲水浸附子七伏時每一伏時換水一遍並¶
　不令見日氣日數足隂乾去皮臍搗羅為末入硫黄¶
　攪令匀以羊腎三對去筋膜研以酒三升煑令稠和¶
　末看硬軟得所三五百杵丸如桐子大每日空心以¶
　鹽湯下二十丸¶
<pb:KR3e0067_WYG_220-66b>¶
附子煎方(出傳信/適用方)治虚冷¶
　用生附一箇重九錢以上者生去皮臍切片搥碎亦¶
　得用水三大盞入晉棗十枚生薑切二兩以炭火銀¶
　石器煎别用水一盞遇沸即以水旋㸃之㸃盡水煎¶
　至一大盞為度取滓再用水二盞煎至一盞並用沈¶
　香磨一錢青鹽一錢再煎沸即止放温分作二服畢¶
　以蒸餅壓之再温第二服用重湯不可再煎也¶
補真丹(出宣/明論)治男子元臟虚冷興陽助腎不燥¶
<pb:KR3e0067_WYG_220-67a>¶
　　黒附子(一兩/炮)陽起石(酒蘸燒/灰三錢)海馬(二/對)乳香　雌黄¶
　　(為/衣)血竭(各三/錢)石連子(半兩擗/去心皮)黒錫(炒去沙/子半兩)石燕子¶
　　(一對入鍋内燒/紅用鹽泥固濟)麝香(一/分)¶
　右為末麵糊丸每服二十丸用五香湯下¶
五香湯(出宣/明論)¶
　　沈香　箋香　乳香　麝香　檀香(各等/分)¶
　右為末每服半錢煎湯下¶
十補丸(出楊氏/家藏方)治元臟虚冷臍腹刺痛脇肋脹滿泄痢¶
<pb:KR3e0067_WYG_220-67b>¶
腸鳴困倦力竭小腸氣痛等疾並皆治之¶
　　延胡索(炒/)葫蘆巴(炒/)蓽澄茄　茴香　木香　補¶
　　骨脂(炒/)巴㦸(去/心)蓯蓉(酒浸一/宿切焙)川楝子(炒以上各/一兩九味)附¶
　　子(炮去皮/臍半兩)¶
　右件並為細末麵糊為丸如桐子大每服五十丸以¶
　硃砂為衣温酒鹽湯任下空心食前¶
白澤丸　治臟腑虚冷真元不固腸鳴泄痢心腹撮疼¶
　氣逆嘔吐自汗無時¶
<pb:KR3e0067_WYG_220-68a>¶
　　陽起石(一兩半撮/令通赤研)附子(炮去皮臍取/末一兩半)鍾乳粉(煉成/好者)¶
　　(二/兩)白檀香　滴乳粉　麝香(一錢/另研)¶
　右件和匀滴水成劑分作六十丸每服一丸一盞水¶
　化開生薑三片煎至七分通口温服空心食前¶
黒錫丹　治上實下虚真元衰憊陽氣耗損隂氣獨盛¶
　氣喘促泄㵼嘔逆自汗心忡小便頻數一切虚寒並¶
　皆治之¶
　　黒錫(四兩新銚中以火熔開用香撥去錫滓入硫/黄半兩用炒過取出煨為細末秤二兩别入)¶
<pb:KR3e0067_WYG_220-68b>¶
　　(硫黄末二兩二味和入銚中煉成汁取/下銚候冷再見火如此三次令研為末)舶上茴香¶
　　(畧/炒)附子(炮去/皮臍)川楝子(肉/炒)破故紙(炒/)肉豆䓻(麵裹/煨)木¶
　　香(略炒以上六/味各一兩)¶
　右為細末却将黒錫末一處和匀酒煑糊為丸如桐¶
　子大每服五十丸病勢重加一百丸空心食前米飲¶
　送下服畢少乾物壓之¶
鍾乳石丸　治臟寒腹痛下痢不禁¶
　　鍾乳粉(煉成者/半兩)硫黄(半兩/另研)白礬(一分/火飛)陽起石(一分/另研)¶
<pb:KR3e0067_WYG_220-69a>¶
　右為細末煑糊丸如小豆大每服十丸粟米飲下空¶
　心食前下¶
固本丹　治男子一切虚損衰弱夜夢顛倒遺精并小¶
　便白濁婦人血海久冷崩中帶下久無子息皆可治¶
　之¶
　　牡蠣(白者生為細末别用好醋和為丸/子入火燒令通赤放冷秤四兩)白石脂(二/兩)¶
　　硫黄(一兩/半)陽起石(一/兩)¶
　右件同研為末丹煑湯和丸如桐子大隂乾入合子¶
<pb:KR3e0067_WYG_220-69b>¶
　内以赤石脂封口外用鹽泥固濟候乾煆令鬼烟絶¶
　埋黄土内出火毒參時辰取出每服五十丸温酒或¶
　米飲空心送下¶
艾硫丸　去邪養正補真益脾治髓冷血虚腰痛脚弱¶
　傷冷心腹疼痛霍亂吐利自汗氣急下元久虚小便¶
　數婦人衝任不足月水愆期腹肋刺痛崩漏帶下不¶
　思食兼治傷寒隂証手足厥冷脈微自汗¶
　　熟艾(十兩用水一升煎成膏子將/膏子塗艾上令匀日中晒乾)乾薑(十兩/炮)生硫¶
<pb:KR3e0067_WYG_220-70a>¶
　　黄(别研細/生二兩)附子(炮去/皮臍)¶
　右件為末麵糊和丸如桐子大每服三十丸至五十¶
　丸温米飲下食前服¶
硫黄熨法　治臟腑虚冷吐利不止及陽虚隂盛真氣¶
　脱弱¶
　欲炙不能勝火力者冝用此法¶
　　硫黄　萆麻子(七枚去/皮細研)¶
　右件同研令細每用藥二三錢填在心臍用令滿以¶
<pb:KR3e0067_WYG_220-70b>¶
　衣被盖定用熨斗入文武火慢慢熨之白日須是熨¶
　半日夜間熨半夜儘多時為妙¶
茴香丸　補下元虚憊面色黧黒能除一切寒冷及小¶
　腸尿白脬寒¶
　　附子(二箇重六錢如/法炮製去皮臍)葫蘆巴(洗淘/净)白茯苓(去/皮)安息¶
　　香(酒洗化下滓酒浸作糊丸藥如無安/息香以鹿茸代茸以酒洗浸炙黄)桃仁(麩炒/去皮)¶
　　蓯蓉(酒浸/切焙)木香(以上各/二兩)麝香(一錢入麝與茸謂之/香茸丸去麝與茸及)¶
　　(安息香謂/之安息丸)¶
<pb:KR3e0067_WYG_220-71a>¶
　右為細末酒糊為丸如桐子大每服三十丸空心食¶
　前鹽湯送下¶
腽肭臍丸　治五勞七傷真陽衰憊臍腹冷疼肢體痠¶
　疼腰背拘急脚膝緩弱面色黧黒肌肉消瘦目眩耳¶
　鳴口苦舌乾飲食無味腹中虚鳴肋下刺痛心腹慘¶
　慽夜多異夢日少精神小便滑數大便溏泄時有遺¶
　瀝陽事不舉但是風冷濕氣皆可服之¶
　　腽肭臍(一對用酒蒸/熟打和後藥)天雄(炮去/皮)附子(炮去/皮臍)川烏(炮/去)¶
<pb:KR3e0067_WYG_220-71b>¶
　　(皮/臍)陽起石(煆/)鍾乳粉(各二/兩)人參　硃砂(研極/細)沈香¶
　　(不見火/别研)鹿茸(酒浸各/一兩)¶
　右為細末用肭臍膏子入少酒糊入臼内杵和為丸¶
　桐子大每服七十丸空心用温酒鹽湯任下¶
魏將仕青蛾丸方序云舶上故紙人呼為補骨脂亦名¶
姿固脂也温精髓補勞傷夜白泄腹冷洞㵼却令腰疼¶
飲食少味行步無力能補五臟去百病益肌膚壯筋骨¶
活血駐顔黒髭烏髮予年過八十出宦南海忽忽不樂¶
<pb:KR3e0067_WYG_220-72a>¶
况越俗卑濕寒燥不常痛傷内外陽道痿絶鍾乳硫黄¶
一二十方皆不効有舟人李摩阿來受予此方服之七¶
日强氣壯陽道微動半月以來意充力足目明心悅神¶
効不可具述故錄以傳元和十三年二月十日嶺南節¶
度使鄭佃詩云晩年持節向番禺人事兼加並劣疎收¶
得風光歸掌内青蛾不笑白髭鬚破故紙六兩淘洗净¶
者焙乾隔紙炒香為末用胡桃穰四兩湯浸去膜研如¶
泥右件和煉蜜丸如桐子大每服三十丸温酒鹽湯下¶
<pb:KR3e0067_WYG_220-72b>¶
空心臨卧漸加至五十丸食猪羊腰子以助藥力似覺¶
水甜食美有効禁食芸薹菜羊血惡甘草或研如泥和¶
蜜甆器内以熟水或酒調服便以飯壓之為妙一方加¶
杜仲四兩剉如骰子大麩炒黄色治腎虚腰疼秘精益¶
陽老者服之還童少年服之行步如飛一方入生薑十¶
兩炒(風科集/驗方)¶
正氣丹(出十便/良方)治隂寒内盛元臟不足陽氣衰下元傷¶
　竭手足厥逆戰栗背寒膝冷臍腹疼痛大便滑泄小¶
<pb:KR3e0067_WYG_220-73a>¶
　便數行步思短色澤枯瘁嘔逆喘急咳逆自汗霍亂¶
　轉筋寒疝傷寒隂盛脈微欲絶温固精氣大益脾胃¶
　　硫黄　附子　乾薑　桂(各等/分)¶
　右為細末水煑麵糊和丸如桐子大每服三十丸食¶
　前温米飲下¶
山茱萸湯(出十/便方)東莎劉先生溉固足經益陽火玉抱肚¶
　法¶
　　茱萸　吳茱萸(各四/兩)胡椒(二/兩)蛇床子(生二/兩)大川烏¶
<pb:KR3e0067_WYG_220-73b>¶
　　頭(一/兩)高良薑(一兩/生)¶
　以上六味為粗末以好酒拌匀不可大濕裹一伏時¶
　慢火炒令乾不得有烟取出放冷¶
　　牡蠣(十/兩)乾薑　香白芷　浮萍草(隂乾各/二兩)¶
　右十味為粗末每服水二盞以来秤藥一兩煎五七¶
　沸去滓盛盆内以氣薫足候通手淋洗如冷再煖亦¶
　得凡淋浴了著襪卧為佳若小浴尤佳若浴坐湯中¶
　須用水五斗藥末二兩半煎十餘沸通手及可坐之¶
<pb:KR3e0067_WYG_220-74a>¶
　如冷再煖之以手淋腎腧愈妙淋了便須熱寢勿得¶
　見風五七日一淋效不可具述若卧覺腰𦞃微出汗尤¶
　竒須飽食可浴¶
補虚冷消食(出本/草)¶
　以莎木皮中麵作餅食之或作飯餌之¶
朝真丹(出本/草)治風虚傷寒冷暴作水㵼日夜數十行腹¶
　痛不止夏月路行憊急¶
　　硫黄(二/兩)牛角(研令/極細)枯白礬(半兩研/細末)¶
<pb:KR3e0067_WYG_220-74b>¶
　右匀水浸蒸餅去水脈了和丸如桐子大硃砂為衣¶
　每服十五丸至二十丸温米飲下鹽湯亦可¶
治虛冷短氣¶
　右用川椒三兩去目合口者以生絹袋盛用無灰酒¶
　五升浸經三日後隨性飲之¶
　¶
　¶
　普濟方卷二百二十¶
