# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.883581
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百五十八
<pb:KR3e0067_WYG_358-1a>¶
欽定四庫全書¶
　普濟方卷三百五十八　明　周王朱橚　撰¶
　　嬰孩門¶
　　　縂論¶
夫醫之道誠為難矣而治小兒尤為難理寧醫十丈夫莫¶
醫一婦人何也丈夫者營衛氣壯婦人血脉相衝兼産¶
難治千金云婦人之病比男子十倍難療寜醫十婦人¶
莫醫一老兒何也婦人者血氣尚盛老兒元陽枯竭血¶
<pb:KR3e0067_WYG_358-1b>¶
氣皆衰故老兒為難治寜醫十老児莫醫一不語小児¶
何也老児雖元陽枯竭血氣皆衰疼痛即能言小兒不¶
能言精神猶未偹骨肉猶未堅形聲猶未正脉息猶未¶
全所以難治者語不能問其得病之由脉不能診其必¶
然之理故黄帝云若吾不能詧其㓜小也寳鑑云冠壯¶
易明㓜童難治治活㓜論危氏得效方云嘗謂木有根¶
荄水則有源根荄盛則枝葉暢茂源深則其流必長小¶
児禀父母元氣而生成元氣盛則肌膚充實驚疳積熱¶
<pb:KR3e0067_WYG_358-2a>¶
無由而生風寒暑濕畧病即愈元氣虚則體質怯弱諸¶
證易生所患輕則藥調治所患重則可治者鮮故試晬¶
之後或不能言或不能行或手拳不展髮不生斯猶可¶
治甚則初生之時臍風撮口吊腸等證鎻肚重舌無聲¶
舌焦遍體青黒如此病狀非急療則百無活若其餘諸¶
病不一治之之道當觀形察色聽聲切脉觀形則先觀¶
其眼若兩眼無精光黒睛無轉運目睫無鋒芒如魚眼¶
猫眼者不治或神藏于内而外若昏困神氣不悦則豈¶
<pb:KR3e0067_WYG_358-2b>¶
無再活之理察色者面若目俱青眼睛竄視此為驚邪¶
入肝面紅頰赤惕惕夜啼則驚邪入心面青惡呌嚙妳¶
咬牙乃驚邪入腎面色淡白喘息氣乏則驚邪入肺面¶
黄嘔吐不食虚汗多睡乃驚入脾皆随其狀而治之聽¶
聲則睡中驚啼聲浮者易治聲沉不響者難痊或聲如¶
鴉中彈者不治至於切脉虚則細而遲實則洪而數次¶
當㸔紋候男左女右手辨之從虎口内至第一節是風¶
闗第二節是氣闗第三節是命関第一節赤紋乃飛禽¶
<pb:KR3e0067_WYG_358-3a>¶
内外驚又赤紋㣲乃火驚黒則水驚兼打撲驚青色乃¶
天雷四足驚内隠青紋㣲屈則是急風候紋彎乃停食¶
候第二節氣関紫色紋是驚疳青色紋乃疳傳肝經白¶
則疳傳肺經若黄色乃傳脾經黒色難安第三節命関¶
青黒紋現三関通度斜歸指甲則不治至于驚疳積熱¶
四證驚者虚惕怔忪氣怯神散痰涎來去其㵼必青積¶
漸生風其證有冷熱虚實冷則燥之虚則温之實則利¶
之熱則凉之是為活法急驚之候通関截風定搐去痰¶
<pb:KR3e0067_WYG_358-3b>¶
其熱尚作則當下之一泄已後急湏和胃鎮心不可過¶
用寒凉等劑其或口中出血兩足擺跳胸肚&KR0008;動摸體¶
尋衣神昏氣促噴藥不下通関不𡁲心中痛絶忽大呌¶
者難愈慢驚之候宜于生胃氣藥和以絶風定搐不可¶
大燥其或四肢厥冷吐㵼加潄面黯唇慘胃閉鴉聲口生¶
白瘡髮直搖頭喘急涎鳴口眼手足一邉撁引者難愈¶
慢脾十救一二秪當生胃囘陽如太衝脉在則取百㑹¶
穴多炙之若身冷粘汗直卧如尸喘嗽頭軟大小便不¶
<pb:KR3e0067_WYG_358-4a>¶
禁虚痰上攻呼吸氣麄脉來浮數是謂隂盛強陽錯認¶
陽氣已復直與峻藥下痰痰隨氣下人以醫殺咎之此¶
則覆燈將絶之證雖不藥亦無生意矣又有喉中痰涎¶
聲如拽鋸一兩日間目閉不開此為虚痰飽養其氣凌¶
&KR0205;下痰亦未可保蘇合香百丸子軰姑與之痓病發癎¶
天瘹亦風之種類舉身僵仆有汗不惡寒手足泛口噤¶
為柔痓無汗惡寒身反張咬嚙為剛痓得之未易施治¶
諸癎八證馬癎張口揺頭馬鳴反折羊癎喜揚吐舌犬¶
<pb:KR3e0067_WYG_358-4b>¶
癎手屈兩足拳攣鷄癎搖頭反折並属陽猪癎口吐涎¶
沫振目視人牛癎目視腹脹鳥癎唇口撮聚手足俱搖¶
蛇癎身軟頭舉吐舌視人並属隂治法湏辨其冷熱順¶
氣平血豁痰除風其或目睛不轉口噤无聲唇面青黒¶
肚脹不乳身熱下血厥逆吐利汗出壮熱不止體軟不¶
睡眼生百障不治之候瘹者壮熱翻眼足手搐掣如魚¶
之上釣皆由乳母過食熱毒遄復乳兒兼挾風邪所致¶
但當&KR0281;利風熱則應手而愈驚風諸證有不可治者縂¶
<pb:KR3e0067_WYG_358-5a>¶
而論之項筋無力魚口氣麄嚙咬人㵼下如瘀血身足¶
搐搦不停目似開不開身軟口噤不食木舌乾澁反張¶
拳張顖䧟不動啼不作聲冷汗如雨慢脾灸不醒視物¶
不轉睛眼上赤脉雖盧扁復生亦無如之何若疳候児¶
童二十嵗已下為疳二十嵗已上為癆癆與疳皆氣血¶
虚&KR0629;臓腑受傷故有肝心脾肺腎五疳外有蜖疳脊疳¶
腦疳乾疳疳渇疳㵼疳痢腫脹疳癆无辜疳丁奚哺露¶
治之各有方其病多因乳哺失常腸胃停滯或妄服吐¶
<pb:KR3e0067_WYG_358-5b>¶
下藥津液内竭而得之故其為候頭皮光急手髮焦稀¶
顋縮鼻乾口淡唇白兩眼昏爛揉鼻撏眉拳聳體黄闘¶
甲咬牙焦渇自汗漩白㵼酸肚脹腸鳴癖結潮熱或身¶
多瘡疥酷耆𤓰果醎酸炭米泥土多飲水者皆其證也¶
惟腎疳害人最速者盖腎虚受邪熱疳氣奔上焦故以¶
走馬為喻初作氣次第齒黒盛則齦爛熱血迸出甚則¶
齒脱宜急治之縱得全活齒不復生其餘諸疳如或飲¶
水不已滑泄不休舌上黯黒目筋侵睛眼角黒氣小便¶
<pb:KR3e0067_WYG_358-6a>¶
如乳牙黒骨枯脫肛欬逆氣促身上粟生班黒唇白腹¶
髙人中平滿抱着手足垂軃無力襯着脚心全不知疼¶
身體變冷為五絶積者面目浮黄肚𦂳脹痛覆睡多困¶
酷啼不食或大腸祕澁小便如油或便利無禁糞白酸¶
穢出此皆其證也其或面黒㵼黒肚腸泄下不止氣麄¶
身心有瘡瘦弱柔輭亦莫能療熱之為病有實有虚實¶
者兩臉深紅唇口紅紫燥渇焦煩大小便難啼呌無時¶
時發極熱虚者面色青白恍惚㣲潮口中清冷泄㵼虚¶
<pb:KR3e0067_WYG_358-6b>¶
汗或乍冷乍温上壅下利水榖不分乃冷熱不調外有¶
十證熱者熱潮如瘧風熱不减乳食積熱多肚傷寒脚¶
手冷耳鼻脚稍手指尖冷乃麻疹之證唇汗口珠乃變¶
蒸候也多㵼多渇疳之為熱面青脉大驚熱的矣脾痛¶
啼聲不息癉毒瞭然目閉面如丹胎中全不受熱諸吐¶
乳食不化面色黒随食随吐通身冷則為不治諸㵼日¶
乆不宜緊澁之藥卒止先湏調氣和中若洞㵼不止乳¶
食不進無有愈期汗多舌出唇紅眼閉搖頭氣麄兩脇¶
<pb:KR3e0067_WYG_358-7a>¶
動口生血瘡吐㵼得之名曰胃爛夭亡轉盻至于八痢¶
則有魚口噤口五色脫肛臓毒脾毒冷積疳痢無非便¶
下膿血裏急外重臍腹急痛日夜無度治之湏究其因¶
先以去積寛腸通氣之劑續為之斷下鮮有不愈其或¶
所下如魚腸血水壯熱煩渇不食自汗小便不利未知¶
有瘳一瘡疹一證廼表虚裏實其根于臓腑所患之重¶
麻疹表實裏虚其根于皮膚所患之輕不治亦自愈至¶
若豆疹多因時令不正氣候轉染加之外感風寒内積¶
<pb:KR3e0067_WYG_358-7b>¶
邪熱而得大抵與傷寒相類發熱煩燥臉赤唇紅身疼¶
頭痛耳鼻脚稍手中指俱冷噴𡁲呵欠喘嗽痰涎或乍¶
寒乍熱疑似之間當視其耳後有紅脉赤縷及見心&KR0909;¶
細㸃如粟起為眞手尾不可汗不宜温凉之劑觧毒和¶
中安表大要如庖人作籠炊様務得鬆甘始成熱極生¶
風或發驚搐但當清心散風切不可投冷驚之藥及炙¶
艾盖灼則火助熱熾投冷驚藥則毒内伏反為害仍忌¶
諸般臭穢煎灼油烟父母行房梳頭等觸犯未發而觸¶
<pb:KR3e0067_WYG_358-8a>¶
則毒氣入心悶亂而死已發而觸則瘡痛如割以至黒¶
爛切宜禁戒仍燒帶諸香及打醋炭噴胡荽酒于遍房¶
以辟穢濁之氣却不可以田舎児不忌無恙為常法病¶
此者多不服藥豈知未發巳發則合觧散正發則合活¶
氣血若依此非惟出踈亦易乾歛仍免後慮若不依此¶
則邪盛瘡宻收亦費力餘毒為患致生癰疽疥癆赤眼¶
咽喉口瘡之疾至于善惡之證猶當細認如善證則乳¶
食如常大便或一日一次或兩日一次者只須用和¶
<pb:KR3e0067_WYG_358-8b>¶
不熱不冷之藥自保十全如惡證則春夏屬陽為順秋¶
冬為逆冬月寒腎水得時多歸于腎或先如瘧後發渇¶
其瘡色如黯血此腎證也不治春膿疱為金剋木夏黒¶
䧟為水剋火秋班子為火剋金冬疹子為土剋水並逆¶
鼻有黒氣或舌黒瘡已出而譫語燥渇小便澁泄㵼不¶
入食瘡成餅塌黯惨不發其聲焦嘶兩眼閉而黒睛矇¶
昧面腫鼻䧟目開頻嚙齒頭面腫大瘡盡&KR0946;破或臭不¶
可近或脚冷至膝瘡小黒而焦風攻頥頷唇項腫硬&KR0909;¶
<pb:KR3e0067_WYG_358-9a>¶
髙而突以上證狀均不可治外此至於風寒暑濕之感¶
與大人無異治之法特劑量差少耳雜證則随方偹治¶
　　　辯形色(附論/)¶
全嬰方論云夫嬰兒未能言有病固難治也唯詧形色¶
而已盖形有五色應其五臓五色青黄赤白黒五臓心¶
脾肝肺腎心赤肝青脾黄肺白腎黒是五臓所主人藴¶
其内必形於外故小児有病先見於面部色如形病不¶
相應者更切脉聽聲分五臓五色應面部形候○左頰¶
<pb:KR3e0067_WYG_358-9b>¶
属肝東方之應其位居左脉訣云色象青形木位列在¶
東方右頰属肺西方之應其位居右脉訣云兊為八卦¶
地金属五形牽額上属心南方之應火性炎上脉訣云¶
王時随四季自於土為根下額属腎北方之應水性潤¶
下脉訣云王冬身属水位北定无疑難經云五臓有五¶
色皆見於面素問云神之變也其華在面又云視其¶
五色黄赤為熱白為寒青黒為痛此所謂視而可見者¶
也錢氏云左頰為肝右頰為肺額上為心鼻上為脾下¶
<pb:KR3e0067_WYG_358-10a>¶
頦為腎赤者熱随證治之○定四季色各歸部位驗病¶
春色左頰㣲青者平深青者病白色者絶夏色額上㣲¶
赤者平深赤者病黒色者絶秋色右頰㣲白者平深白¶
者病黒赤色者絶冬色下頦㣲黒者平深黒者病黄色¶
者絶季色鼻上㣲黄者平深黄者病青色者絶季色者¶
四季月各以十八日土旺脾○分五臓面背病證○額¶
上心證赤色者心經有風熱主心燥驚悸睡卧不安青¶
黒色心中有邪主驚風腹疼寳鑑云心乃中邪手瘈瘲¶
<pb:KR3e0067_WYG_358-10b>¶
而啼呌青黒甚則心腹疼㣲黄色皮乾燥主盜汗頭髪¶
乾黄燥主驚疳骨㣲熱渇王氏曰毛髮黄必時復發熱¶
故也左臉肝證赤色身熱拘急肝風熱也青黒主驚或¶
腹疼淺赤潮熱心躁有一等小児夜間潮熱日中面臉¶
不赤必唇紅乾燥恐驗不真兼診脉緊數右臉肺證赤¶
色熱淺色潮熱或大便堅而氣粗壅嗽青白色主咳嗽¶
惡心青色主風入肺時嗽青黒主驚風欲發或腹疼盤¶
腸内弔鼻上脾證赤色身熱不思飲食深黄色小便不¶
<pb:KR3e0067_WYG_358-11a>¶
通鼻孔乾燥氣粗主衂血鼻孔乾燥不氣粗是肺熱¶
夜間多哭鼻上淡白色主泄㵼飲食不化　王氏云¶
鼻青主吐妳鼻口乾燥主大便不利或小便不通¶
分面部雜病證　面目證青色驚肝風熱赤色心肝¶
熱主煩躁風熱黄色主脾積口臭不食目鮮主驚目¶
眦肝風熱主驚目皰浮腫主久𠻳惡心如不吐主疳¶
食積夏秋大便不調春冬主骨熱或時腹痛亦主夜¶
起　王氏云兩目皰腫早晩面浮是脾受積目睛黄¶
<pb:KR3e0067_WYG_358-11b>¶
赤主早晩𤼵熱兩目深沉色微黒眼微赤主耳聾停耳¶
是肝氣攻腎眼尾有細碎紋主驚風内弔以上四證王¶
氏云眼矇矓主肝熱多變雀目其狀黒晴外如金線縁¶
是也靈秘云盛熱眼矇矓又曰睛黄臟腑有積寳鑑云¶
青在兩眼是驚欲𤼵在左上必多驚悸右上風入肝為¶
𠻳脉要云目赤偏多怒孫真人云揩拭眉眼是欲生風¶
印堂深青色主腹疼夜啼如傷風主頭疼不傷寒主久¶
痢靈秘云痢候眉頭皺王氏云眉心中淡白色主泄㵼¶
<pb:KR3e0067_WYG_358-12a>¶
糞白食物不化人中證寳鑑云人中左右兩邉黄主傷¶
食人中下青主乳不便青唇證唇白主吐涎嘔逆亦主¶
吐血便血唇紅赤乾燥而皺者主渇唇紅赤不皺主口¶
臭大便不通夜間心懆不睡紅乾而燥主熱王氏云口¶
臭唇黄脾受積後必發腫亦主夜起糞白不化又云唇¶
紅口紫吐涎主蟲痛飛仙論云唇口紫不吐涎是積痛¶
千金云唇纈赤主心熱口舌生瘡至聖訣云唇紅赤主¶
衂血唇白亦然唇口動主驚熱靈祕云口滴清水欲生¶
<pb:KR3e0067_WYG_358-12b>¶
重舌又主口瘡有一等小児脾冷流涎下頸常濕名滯¶
頥不在此條錢氏云口頻撮氣不和益黄散又云血虚¶
怯為冷所乗則唇青孫真人云唇青主脾寒或時肚疼¶
乳食减少舌上證舌乾舌白黒舌燥舌䏦舌黄舌赤腫¶
主大便不通設或通大便必焦黄舌裂舌上芒刺舌上¶
出血皆極熱陽毒也舌上生瘡心脾熱舌捲主驚有乆¶
㵼痢舌黒者多死不治氣噎證氣噎不通必主驚候靈¶
秘云噎欠湏知死歎氣哽氣下氣頻呵欠主驚兩耳證¶
<pb:KR3e0067_WYG_358-13a>¶
王氏云耳前㣲赤主耳聾㣲黄主腎驚睡中咬牙耳輪¶
乾燥黒主疳骨蒸熱○分面色相兼病證○面青淡白¶
主惡心不食驚㵼面青白主吐㵼靈秘云主驚風欲發¶
又云面青唇白主傴身哭脾受邪王氏云面青唇白主¶
吐妳不化胃冷難經云外證面白喜𡁲悲愁不樂只欲¶
哭面青黒色吐沫者蟲痛不吐沫者食積痛亦主驚靈¶
秘主天弔風面黒通身熱發躁多變痢疾面青有汗口¶
内氣熱必發弔痛面黄夜卧盜汗面青黒或時吐沫者¶
<pb:KR3e0067_WYG_358-13b>¶
客忤面青臉赤主壯熱驚搐面青白黒徃來不定主心¶
腹痛發渇無時寳鑑云臉赤面黄白主心疳壮熱千金¶
云面赤目黄主小便不禁通真子云面青筋急或多嗔¶
悶目唯思不見人面紅赤色主傷寒熱心躁不安若眼¶
鮮欲驚發狂靈秘云主身熱傷風又云面紅變易主驚¶
搐通真子云面赤心煩仍喜笑面黄臉赤主傷寒潮熱¶
驚搐睡卧不安如肉内㣲㣲赤者主疳食潮熱錢氏云¶
心疳面黄臉赤身壯熱安神丸主之面黄白色生疳積¶
<pb:KR3e0067_WYG_358-14a>¶
大便不調夜起食不消嘔逆靈秘云面黄白主脾肺有¶
積通真子云面色痿黄㵼痢無時錢氏云面胱白氣弱¶
腹肚疼痛不思乳食面目皆黄是脾熱曰黄疸寳鑑云¶
黄疸皆因胃熱為錢氏云此證多於大病之後不因病¶
及身㣲黄者胃熱面黄壯大脾疳初生嬰兒身黄胎疸¶
頭面青筯見者將欲發驚自熱必作搐自吐必肚疼若¶
頭面大小青筋如線䋲透起者急治不爾便搐搐則進¶
退難差非時弄色面色不定謂之弄色面色非時變易不¶
<pb:KR3e0067_WYG_358-14b>¶
定者是胎風有驚亦主客忤面色或青或白或黒不定¶
者心腹疼痛○錢氏論云目赤兼青欲發搐目折而射¶
身反張強直者生驚咬牙甚者發驚口中吐沫水者後¶
必蟲痛昏睡喜𡁲唩者將發瘡疹吐㵼睡昏露睛者胃¶
虚熱吐㵼昏睡不露睛者胃實熱吐㵼乳不化食也下¶
之吐沫及痰白緑皆胃虚冷吐稠涎及血皆滿熱乆則¶
虚㵼黄紅赤黒皆熱㵼青白榖○内冷身熱不飲水者¶
熱在外身熱飲水者熱在内先發膿疱後發○子者逆¶
<pb:KR3e0067_WYG_358-15a>¶
口噤不止則失音遲聲亦同長大不行行則脚斂齒長¶
不生生則不固髪久不生生則不黒血虚怯為冷所乗則唇¶
青尿深黄色乆則尿血小便不通乆脹滿當利小便洗¶
浴拭臍不乾風入作瘡令児撮口甚者是脾虚吐痰涎¶
熱者下之吐痰涎冷者温之先發膿疱後𤼵疹子者順先¶
發水疱後發疹子者逆先發膿疱後發水疱多者順少¶
者逆先水疱後斑子者多者逆少者順先疹子後斑子者¶
順凡瘡只出斑者善胎實面紅目黒睛多者可喜胎怯¶
<pb:KR3e0067_WYG_358-15b>¶
面黄目黒睛少白睛多者多哭凡病先虚或下之合下¶
者先實其母然後下之假令肺虚而痰實此可下先當¶
益脾後方㵼肺也大喜後食乳食多成驚癎大哭後食¶
乳食多成吐㵼心痛吐水者蟲痛心痛不吐水者冷心¶
痛吐水不心痛者胃冷病重面有五色不常不澤者死¶
呵欠面青色者驚風呵欠面黄者脾虚驚呵欠多者内¶
熱呵欠氣熱者傷風熱證踈利或觧化後无虚證勾温¶
㵼熱命随生¶
<pb:KR3e0067_WYG_358-16a>¶
　　　小兒面部氣色¶
五臓五色本位心主紅脾主黄肺主白肝主青腎主黒¶
五行相生金生水水生木木生火火生土土生金¶
五行相剋金剋木木剋土土剋水水剋火火剋金¶
五行本生相侵心氣侵黄脾氣侵白肺氣侵黒腎氣侵¶
　青肝氣侵紅¶
五臓生本相臨心氣臨青脾氣臨紅肺氣臨黄腎氣臨¶
　白肝氣臨黒¶
<pb:KR3e0067_WYG_358-16b>¶
五臓勝伏相交白色交心黒色交脾青色交肺紅色交¶
　腎黄色交肝¶
五臓受敵克入黒色入心青色入脾紅色入肺黄色入¶
　腎白色入肝¶
五臓畏受肺本辛金畏丁火愛巳土腎本癸水畏巳土¶
　愛辛金肝本乙木畏辛金愛癸水心本丁火畏癸水¶
　愛乙木脾本巳土畏乙木愛丁火¶
五臓子母生成肺(脾母/腎子)腎(肺母/肝子)肝(腎母/心子)心(肝母/脾子)脾(心母/肺子)¶
<pb:KR3e0067_WYG_358-17a>¶
分定五位所屬圗¶
<pb:KR3e0067_WYG_358-18a>¶
¶
<pb:KR3e0067_WYG_358-19a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_358-19b>¶
　¶
　¶
　¶
　¶
　¶
　　靣上諸候察形歌¶
痢疾眉頭皺驚風面臉紅渴來唇帶赤熱盛眼朦朧　山根若見有其¶
青此則名為兩度驚赤黒因兼時吐瀉紅汗多啼夜不停青脉生於¶
<pb:KR3e0067_WYG_358-20a>¶
左太陽一度須驚易審量赤是傷寒㣲熱燥黑青聲色乳為傷右¶
邉青脉不妨多有則頻驚難奈何紅赤為風袖眼目青黒三朝命不過¶
小兒初誕月腹痛兩眉頻病號盤膓氣時時哭又惺(翻眼仰頭者天弔/腰脚曲者内病也)¶
小兒初誕月肢體痩骸骸頭髮毛稀少元因鬼疰胎¶
　　外八片錦¶
眼上赤脉定難量數内之中一不祥或有亂紋鋪目下¶
更加赤脉鮮瞳光(赤脉貫瞳人/此乃惡候也)&KR0479;門腫起定為風此候¶
應須也不中忽陷成坑如盞足七日之間命必終鼻乾¶
<pb:KR3e0067_WYG_358-20b>¶
黒燥渴難分面黒青時命不存肚大青筋無死候只恐¶
連心直大紋目多直白白晴黄聲細身疼不可當更兼¶
㸔物騰蝇慢不久應須命也亡指黒青兼黒又多惡痩¶
唇青怎柰何忽作鴉聲心氣急此時應不免沉疴虗舌¶
出口軟无妨氣急唇青命即亾叩齒醫人難定死聲孤¶
魚口謾隄防蜖蟲出則有三般口鼻之中出不懽或若¶
白蟲兼黒色靈方任選命湏𢬵脚手生瘡痛不常下氣¶
頻頻更滑腸氣喘汗流身不熱手拿胷膈命遭殃¶
<pb:KR3e0067_WYG_358-21a>¶
　已上八候病中犯得一證者危惡之候也¶
内八片錦¶
　紅黄安净體則寧如逢紅黒便須驚更兼紅亂煎人甚¶
　轉下除驚藥有靈赤叚輕㣲是外驚若如米粒熱非¶
　輕經散多因喜怒乳搐搦將來豈得平忽逢相間¶
　有其青看看立便有風生紅青競碎風將起不息¶
　風疳氣隔澄亂投湯藥紫兼青急急醫持命免傾若¶
　如浄紫體還熱湏知五臓有風生黒輕可治死還生¶
<pb:KR3e0067_WYG_358-21b>¶
　紅赤傷寒痰疾停赤青已受脾風子青黒脾風作慢¶
　驚紫細紅曽六畜驚紫赤相兼則疳成紫若一同如¶
　米粒夾食傷寒事可聴紫散風傳脾臓間紫青多渇¶
　即風癎隠隠紫深難治療去風痰毒命湏還紅赤分¶
　連赤若輕必然乳母不相應有時兩手俱无見定知¶
　衝犯惡神明¶
　已上歌訣無形但觀五色浮沉長短可定死生¶
　　　小児面部氣色緫現¶
<pb:KR3e0067_WYG_358-22a>¶
五位總作流波泛澱隔&KR0420;照藍青色者驚積不散欲發¶
　風候其神彩觀覷不穏上上下下證變風生¶
五位總作閃爍&KR0395;射丹爐映火紅色者痰積壅成驚悸¶
　増進其神彩視物不定恍恍惚惚候變驚速¶
五位緫作混衮泥漿衣染土墻黄色者食積㣲傷欲作¶
　疳候或痞癖有之其神㸔顧散漫昏昏沉沉其候寒¶
　熱潮發飲食不欣氣粗短滿困倦喜睡嘔噦㵼痢皆¶
　有之¶
<pb:KR3e0067_WYG_358-22b>¶
五位緫作濈濈浮虚野露入谷白色者肺氣不利大腸¶
　滑泄水榖不分欲作吐利其眸凝濁失其精神䑃朦¶
　朧朧性情不有光滑全无五臓少實百脉多虚或吐¶
　利之後失調補¶
五位緫作漫漫黯黯塵灰彌覆黒色者傳不順證變即¶
　逆候表裏有虧臟腑欲絶其血不榮其氣不衛榮衛失序¶
　經絡流注凝滯於脉為疾危惡其神昏冐沉沉黙黙¶
　者為人不乆¶
<pb:KR3e0067_WYG_358-23a>¶
　¶
　¶
　¶
　¶
夫三関者正謂男左手女右手第二食指三節也頭節¶
　為命関次節為氣関下節為風関後歌所謂寅赤者¶
　正謂下節属寅位中節属夘位上節属辰位也又謂¶
　上青者第一節青也下黒者即第三節黒也非謂寸¶
<pb:KR3e0067_WYG_358-23b>¶
　関尺也活㓜口議詩¶
小児初生一塊血也无形證也无脉有驚湏知是胎驚¶
　有熱湏知是胎熱小児生下一月餘有病如何為分¶
　别男左女右虎口㸔若是紫紋胎驚熱青色受胎氣¶
　不全亦有驚積多搐掣赤色必自数月前有驚因跌¶
　撲嗔顛孩児一嵗至三嵗虎口脉内㸔兩邉看過一¶
　関長一米定是驚風傳候起半寸病因是驚傳先湏¶
　用藥鎮心裡若過第二第三節並同驚積一般説似¶
<pb:KR3e0067_WYG_358-24a>¶
　出不出隠隠紋此乃驚傳脾臓結若還紫色難醫療¶
　青色其驚入脾竅此病呼作慢脾風好手醫人急湏¶
　療或紅顔色便心寛用藥之時立見安脉過三関連¶
　指面孩童死候立湏見不拘顔色白與紅十死一生¶
　休怨嘆¶
虎口亂紋多因知氣不和色青驚積聚不亂㵼相和青¶
　即慢驚發入掌内弔多三関若通過此疾必沉疴脉¶
　候若深青情知四足驚赤因水火得紅色是人驚○¶
<pb:KR3e0067_WYG_358-24b>¶
　曲反風熱盛紋彎食上停但看乂手處方可辨真¶
　形青色大小曲人驚并四足赤色大小曲水火飛禽¶
　蹼紫色大小曲傷米麵魚肉黒色大小曲脾風㣲作¶
　搐¶
　　　三関詩¶
左有紅紋似線形定知發熱又兼驚右有紅紋如左様¶
脾傷驚積一齊生紋頭若似三义様肺熱風痰夜有聲¶
青赤應是傷寒候只見空紅定㵼生○命関上辰位○¶
<pb:KR3e0067_WYG_358-25a>¶
氣関中夘位○風関下寅位○寅赤因驚積在心口乾¶
發渇即呻吟若逢中赤還湏觧不觧之時命必沉腎黒¶
湏知寅臓傳中関黒色病纒綿水驚人驚相夾雜目反¶
直視有痰涎上青肝臓本傳留目閉身疼四體柔一則¶
冷邪侵胃氣中青胃逆㡬時休下青驚是再驚來用藥¶
追風可免災上下若青唇又白四肢逆冷葬泉䑓上赤¶
脈兼黒脉沉或凉或熱糞多青上下一同煩渇熱更兼¶
尿赤解方醒下黒赤脉共同随氣粗下泄病湏知漸變¶
<pb:KR3e0067_WYG_358-25b>¶
慢脾風證候心虚體熱早求醫赤傳唇位赤相通大便¶
祕結熱兼風上下若逢煩熱燥小便赤色熱來攻不黒¶
湏紅定是驚但宣驚積自安平上下若逢因打跌熱來¶
眼裏沒心情¶
　　　三関紋色形状¶
　　　魚刺形主初驚¶
　　　在氣関主壮熱吐痢　　在風関主初驚¶
　　　在命関極難治¶
<pb:KR3e0067_WYG_358-26a>¶
　　　懸針形主㵼痢¶
　　　在氣関主傷冷　　　在風関㵼傳主驚風¶
　　　在命関傳慢脾極候¶
　　　水字形主肝驚¶
　　　在氣関主痰𠻳虚損　在風関發驚喘哽¶
　　　在命関困不治¶
　　　乙字形又名曲形主食驚¶
　　　在氣関主食傷吐痢　在風関傳變為肝刑于脾¶
<pb:KR3e0067_WYG_358-26b>¶
　　　在命関困不治¶
　　　走蛇形主内虚外實¶
　　　在氣関主病積　　　在風関主勞帶驚¶
　　　在命関不治¶
　　　來蛇形主外實内虚¶
　　　在氣関主病積　　　在風関主勞帶驚¶
　　　在命関不治¶
　　　蛇中倦形内外俱虚¶
<pb:KR3e0067_WYG_358-27a>¶
　　　在氣関主病積　　　　在風関主勞帶驚¶
　　　在命関不治¶
　　　弓形環形主疳積¶
　　　在氣関熱喫主吐逆疳　在風関疳極羸痩¶
　　　在命関不治¶
　　　亂紋様主蟲痛¶
　　　在氣関者蟲積食生物在風関蟲咬心痛¶
　　　在命関痛極難治¶
<pb:KR3e0067_WYG_358-27b>¶
　　　珠形死候此形不拘三関見者皆死候¶
　　　　三関指紋惡訣¶
　¶
　　　末関命門　　中関氣候　　初関風候¶
　¶
流珠形主隔熱三焦不和氣不調順飲食欲吐或㵼作¶
　熱或腸鳴自痢煩燥啼哭¶
<pb:KR3e0067_WYG_358-28a>¶
環珠形主氣不和脾胃虚弱飲食傷滯心腹膨滿作熱¶
　夾食虚煩懶悶¶
　¶
鎗形邪主熱痰盛生風神情恍恍睡不安穏欲發搐搦¶
　驚風傳授¶
　¶
魚骨形主驚風痰熱證候已定可以截風化痰利驚退¶
　熱不作諸惡候若已傳過必作它證¶
<pb:KR3e0067_WYG_358-28b>¶
　¶
水字形主驚積食積隔熱煩躁心神迷悶夜啼三焦不¶
　順痰涎壅盛涎潮口噤漸加搐搦¶
　¶
針形主心肺受熱熱極生風驚悸煩悶沉沉黙黙不食¶
　神困四肢睡軃及驚風暴發痰涎壅盛搐搦等候¶
　¶
透關射指面主驚風痰熱四證皆聚停在胸膈不能散¶
<pb:KR3e0067_WYG_358-29a>¶
　其候所受雖重證順亦可治¶
　¶
透關射甲主驚風惡候受驚傳入經絡風熱發生併入¶
　八候虚痰不下危急惡證難可療治¶
黄色無形者即安樂脉也紅若无形者安寜脉有前件¶
　形者即病之脉次第而變初作一㸃子風關多紅脉¶
　至於氣關其色方便紫色病已傳過青色已受之極¶
　黒色其病危急純黒分明不可療治三嵗已上病重¶
<pb:KR3e0067_WYG_358-29b>¶
　危急指甲口鼻多作黒色盖児脉絶神困證候惡逆¶
流珠只一㸃子紅色環珠其形差大長珠其形圓長以¶
　上非謂圏子緫皆紅脉貫氣之如此來蛇即是長珠¶
　散一頭大一頭尖去蛇亦如此乃分其上下故曰來¶
　去角弓反張有裏外向裏為順向外為逆鎗形直上¶
　魚骨分開水字即三脉並形針行即過関一二粒米¶
　許射甲命脉外透指命脉曲裏一十三位悉有輕重¶
　縁由一氣自㣲至著從漸至總輕重恭詳有云五色¶
<pb:KR3e0067_WYG_358-30a>¶
　者曰紅黄紫青黒由其病盛色能加變又傳加進黄¶
　盛作紅即有黄紅之色紅盛作紫又有紅紫之色紫盛¶
　作青又有紫青之色青盛作黒又有青黒之色至于純¶
　黒之色不可治矣¶
　　　虎口手紋脉訣¶
夫脉者血氣之先也有血氣則有脉然小児初生至於¶
五嵗血氣未定呼吸至數大過必變辯虎口色脉恭合¶
三部脉法方可察其脉之善惡也男以左手女以右手¶
<pb:KR3e0067_WYG_358-30b>¶
觀之其色赤者主心驚顔容憔悴壯熱多啼睡中頻驚¶
眼視直少精神其色黒者主痰毒積冷在脾與肺咳𠻳¶
重者又加氣喘其色青者肝家受氣涎熱壅合眼如醉¶
乆則變慢驚風也其脉上出者主疳氣逆食乳滯積吐¶
逆其脉縮見入内至虎口者主食乳不消化赤白痢泄¶
㵼脉紅可療面唇黒冷逡廵死青色難治夜多𠻳涎及¶
主天弔風寒目帶上搐搦或熱或冷面白肺風咽喉破¶
而無聲面赤生瘡癰其脈紋彎者主冷乳在脾宿食積滯¶
<pb:KR3e0067_WYG_358-31a>¶
忽冷忽熱及脾寒變成瘧疾如青彎過第二節者有難消¶
瘀水在脾腹肚虚脹小便難出大便積冷與脾虚藥服¶
之如黒彎過三関者飯食不化喫水之時更加嘔吐肚¶
大青筋蜖蟲頻出急與安脾胃藥服之遲即死也其外¶
曲脉者主因驚而受風邪或即吐㵼如療之遲脉過第¶
三節變成慢驚必死也其裏曲脉者主傷熱身體壯熱¶
頭痛多啼哭不睡時時咬人只在其中節風熱灌於心¶
臓而眼赤與凉風藥治之其脉過第一節可治過第二¶
<pb:KR3e0067_WYG_358-31b>¶
節為難治過第三節為靠甲名曰絶脉不拘顔色俱死¶
證也如紅紫色白日死如青黒色夜後死¶
　　　指脉紋色様¶
深青色主驚悸淺青主便青肚疼青黒主驚搐内弔¶
紅赤色主驚熱淺紅主下痢腹如不痢主吐㵼不食¶
深紫色主驚哭淺紫主煩渇紋彎主傷乳不吐即㵼¶
脉紋透起指面者必發熱驚卧不安則受病日深不乆¶
必變風搐若指紋生枝節者不治或有進退煩煎多睡¶
<pb:KR3e0067_WYG_358-32a>¶
精神不爽指紋不見者乆必發驚候不治¶
　　　脉指訣歌¶
小児食指辯三關男左女右一般㸔皆知中氣初風候¶
末是命關易亦難要知虎口氣紋脉倒指㸔形分五色¶
黄紅安樂五臓和紅紫依稀有損益紫青傷食氣虚煩¶
青色之時證候逆忽然純黒在其間好手醫人心膽寒¶
若還直上到風關粒米短長分兩端如鎗衡直驚風至¶
分作支火有數般弓反裏順外為逆順逆交連病已難¶
<pb:KR3e0067_WYG_358-32b>¶
义頭長短尤可救如此醫人仔細㸔男児兩嵗尚為嬰¶
三嵗四嵗㓜為名五六次第分少長七齓八齓漸論情¶
九歳為黄十稚子有病闗隔辨其因十一癎疾號癲¶
風疳病還同勞病攻痞癖定為停積候退它潮熱不相¶
同初㸔掌心中有熱便知身體熱相從肚熱脚冷傷食¶
定脚熱額熱是感風額冷脚熱驚所得瘡疹發來耳後¶
紅小児有積宜與搨傷寒三種觧為宜時㵼之時湏有¶
積冷㵼湏用與温脾水㵼且莫澁臓腑先將滯腸散與¶
<pb:KR3e0067_WYG_358-33a>¶
之孩児無事忽大呌不是驚風是天弔大呌氣促長聲¶
粗誤食熱毒悶心竅勿湏吐下却和脾若將驚藥真堪¶
笑痢疾弩氣眉頭皱不弩不皺腸有風冷熱不調分赤¶
白脫肛因毒熱相攻十二種痢何為惡禁口刮腸大不¶
同兒但有病不可下不熱自汗兼自㵼神困顖䧟四肢¶
冷乾嘔氣虚神怯怕吐蟲面目毛焦穂疳氣潮熱食不¶
化鼻塞咳𠻳及虚痰脉細腸鳴躁煩作若將有與積踈¶
通下了之時心生詫孩児實熱下無妨面赤睛紅氣壯¶
<pb:KR3e0067_WYG_358-33b>¶
強脉大弦洪肚上熱胙顋喉痛尿如湯屎硬腹脹脇肋¶
滿四肢浮腫夜啼長遍體生瘡肚隠痛下之必愈世為¶
良凡㸔小児初生至半睟之間有病即與㸔額前眉上¶
髮際下以名中食三指輕手滿曲按之児頭在左舉右¶
手在右舉左手食指為上中指為中名指為下若三指¶
俱熱感受寒邪鼻塞氣粗三指俱冷臓寒吐㵼若食中¶
熱上熱下冷若名中指熱夾驚之後若食指熱胸堂不¶
寛若名指熱乳食不和伍指稍冷主驚中指熱傷寒中¶
<pb:KR3e0067_WYG_358-34a>¶
指獨冷主痘分男左女右㸔之○半睟以上方可㸔虎¶
口周睟以上㸔虎口兼一指脉若五百七十四日變蒸¶
滿足只與㸔一指脉以食指衮轉分取三部者非寸關¶
尺也㸔面氣色為一部虎口紋脉二部寸口一指脉三¶
部五脉者上按額前下診大衝併前三部謂之五脉凡¶
兒有患惡候即不可不與診大衝之脈其脈定死生之要¶
㑹也其證危惡故當診之¶
　　　驗五臓氣絶證¶
<pb:KR3e0067_WYG_358-34b>¶
心絶　顖腫顖䧟汗出不流汗出如珠如油舒舌出口¶
　舌腫發驚㵼黒黯血髮直如麻皮膚無血色並死壬¶
　癸日¶
肝絶　啼哭无泪不哭下淚爪甲青黒眼深如䧟舌囊¶
　卷縮發搐目斜連唇口動手如抱頭之狀或脚面直¶
　素問云其華在爪其充在筋並死庚辛日¶
脾絶　人中滿或黒唇縮畨張唇焦枯燥唇乾紫黒唇¶
　不盖齒舌腫尿血舌縮或卷鼻孔開張齒噤冷涎如¶
<pb:KR3e0067_WYG_358-35a>¶
　油攝口如囊面如土色四肢冷逆如揾石之狀吃乳¶
　不收㵼糞赤黒並死甲乙日¶
肺絶　有病嚥湯水并藥食喉中鳴是胃管直水不能¶
　䕃肺此證醫書罕有盖累曽有驗必死不治目直青¶
　鮮目直氣喘不囬吃食多噎𠻳痰眼上頭涎塞口喉¶
　中鳴響鼻乾黒燥鼻塞不通肺脹&KR0909;膈頭汗肢冷並¶
　死丙丁日¶
腎絶　面黒神昏眼黒睛腫目無光彩耳無輪青黄耳¶
<pb:KR3e0067_WYG_358-35b>¶
　輪焦枯牙齒焦枯疳牙齒落髪踈黄燥膚黒皮燥驚¶
　風咬妳驚風戞齒泄屁發驚黒色繞口並死戊巳日¶
五臓相尅雜証¶
　　心病目黒腎尅心壬癸日絶¶
　　肝病皮黒肺尅肝庚辛日絶¶
　　脾病唇青肝尅脾甲乙日絶¶
　　肺病頰赤目腫心尅肺丙丁日絶¶
　　腎病面腫唇黄脾尅腎戊巳日絶¶
<pb:KR3e0067_WYG_358-36a>¶
五軟惡候　手軟脚軟頸軟背軟腰軟¶
五硬惡候　手硬脚硬頸硬背硬心硬¶
五冷惡候　手冷脚冷氣冷唇冷面冷¶
五縮惡候　手縮脚縮舌縮唇縮隂縮¶
五反惡候　眼反唇反舌反項反脚反¶
五緊惡候　咽喉緊唇口緊眼稍緊手脚緊隂囊緊¶
五䧟惡候　顖門䧟太陽䧟眼輪䧟胷下䧟肩井䧟¶
五腫惡候　五心腫人中腫舌頭腫膝脛腫隂莖腫¶
<pb:KR3e0067_WYG_358-36b>¶
五喘惡候　瘡痘喘驚風喘虚腫喘吐㵼喘下痢喘¶
五噦惡候　瘡痘噦驚風噦乆渴噦乆痢噦乆瀉噦¶
　　　辯表裏諸証及治法¶
表證属陽¶
　陽病外證壯熱煩渇大小便秘澁頭面有汗昏潰氣¶
　粗揚手擲足三陽乃足三陽自頭至足¶
　太陽属膀胱其證腰脊強頭項痛發熱惡寒乃陽證¶
　之表¶
<pb:KR3e0067_WYG_358-37a>¶
　陽明属胃其證目疼身熱鼻塞不惡寒反惡熱自汗¶
　不寐内實大便難乃陽證之表¶
　少陽属膽其證胷隔痛或口苦咽喉乾目眩往來寒¶
　熱而嘔病在三陽三隂之間¶
表證發熱頭疼惡風惡寒或身體疼痛其便清其脉浮¶
　洪浮緊浮數表虚脉浮而緩其證自汗惡風小便自¶
　利明理論曰汗出而惡風為表虚當觧肌楊氏参蘇¶
　飲羌活散香蘇散加乾葛方本惺惺散觧肌湯小柴¶
<pb:KR3e0067_WYG_358-37b>¶
　胡湯¶
表實脉浮而緊其證无汗惡寒大熱小便赤澁明理論¶
　曰无汗而惡寒為表實當表汗湯氏觧肌湯楊氏麻¶
　黄桂枝湯加黄芩本方青龍湯觧肌湯惺惺散並加¶
　麻黄¶
論汗下活人書曰表病裏和汗之則愈下之則死楊氏¶
　曰陽證體輕脉經而浮于外在臓為表表有邪則知¶
　陽虚而隂盛𤼵表之藥宜温抑隂助陽湯氏曰凡¶
<pb:KR3e0067_WYG_358-38a>¶
　小児發熱之初急湏表汗次當發散然後調理要在¶
　晝夜熱退為佳今之醫者多不用麻黄但用惺惺散¶
　羌活散之類乃常發致令失表三五熱不除入于經¶
　絡摶于血氣表裏受邪内外藴熱變証蜂起或作驚¶
　風或成痘証傷生之命皆失表之過¶
當汗而不汗仁齋曰汗則血化為毒血熱則閉眩昏悶¶
　迷讝語心怯氣短發躁喘滿小便多皆血証也¶
當汗而誤下明理論曰表未觧而醫反下之胃中空虚¶
<pb:KR3e0067_WYG_358-38b>¶
　陽氣内䧟則為懊憹楊氏曰誤下則内泄其真氣邪¶
　氣得以深入為痞滿為結胷為懊憹為衂血張氏曰¶
　承氣入胃隂盛乃亡隂盛于内而誤投承氣下之外得¶
　寒而助邪内受虚而損正安得不亡述之為妄下之戒¶
裏証属隂¶
　隂病外証脉沉而㣲其証厥冷自痢煩躁無汗身熱¶
　頭疼太隂属脾其証腹滿或痛手足温自痢不渇咽¶
　乾腹滿時痛有積少隂属腎其証口燥舌乾而渇惡¶
<pb:KR3e0067_WYG_358-39a>¶
　寒欲寐不欲見光明咽乾口燥胃汗乾也厥隂属肝¶
　其証唇青煩滿筋冷或渇不欲食舌囊卷縮毒入腎¶
　也¶
裏証不惡寒反惡熱手足心掖下有汗口燥胃乾身熱¶
　腹滿小便如常大便堅硬其脉滑實弦𦂳中間數盛¶
　此裏証也¶
裏實脉沉而實腹滿身熱口氣熱大便堅明理論曰腹¶
　脹滿而短氣者邪在裏為實法當下之楊氏四順清¶
<pb:KR3e0067_WYG_358-39b>¶
　凉飲十方觧肌湯惺惺散並加大黄虚者煨用¶
裏虚而傳隂証脉沉而㣲細其証自痢厥冷身清四逆¶
　口氣冷煩燥而无汗身熱唇青舌黒或白胎或卷強¶
　頭額冷手足温面色黯淡㵼清明理論曰腹濡滿而¶
　短氣者裏邪虚也宜温之仁齋曰隂病裏虚當用温¶
　熱藥救裏楊氏温裏理中湯厥冷甘草乾姜湯本方¶
　實脾散四君子湯加乾姜重加附子¶
論汗下温活人書曰病裏表和下之則愈汗之則死仁齋¶
<pb:KR3e0067_WYG_358-40a>¶
　曰裏病體重脉重實而不浮其病在裏属隂謂之裏¶
　有邪則為隂虚而陽盛是以攻裏之藥性宜寒抑陽¶
　助隂也又曰隂病亦謂之裏隂經受邪則成臓病裏¶
　者胃腑之主而臓受病又深于裏焉又當助陽以救¶
　裏法當温之是以温隂之藥性冝熱助陽抑隂也¶
當下而失下楊氏曰致血氣不通是以熱燥而厥深厥¶
　者乎足冷也陽盛則厥其脉滑數厥亦時温¶
當下而誤汗楊氏曰外泄其正氣内邪乗虚而出為讝¶
<pb:KR3e0067_WYG_358-40b>¶
　語為亡陽動經下厥上竭至于陽厥似隂張氏曰桂¶
　枝下咽陽盛則斃正恐陽盛而入誤以桂枝汗之内¶
　得熱以助邪外受虚而損正安得不死述之為妄汗戒¶
小児諸病惟熱最多先當辨其虚實随証治之¶
　虗熱其證面色青白身㣲熱温冷口氣冷手足心不¶
　熱大小便自利恍惚神慢嘘氣軟熱泄㵼多尿虚汗¶
　自出叔和曰虚熱不可大攻熱去則寒起惺惺散猪¶
　苓湯四君子湯錢氏白术散¶
<pb:KR3e0067_WYG_358-41a>¶
實熱其証面赤氣粗口熱燥渇唇腫大便難掀掲衣被¶
　煩啼暴呌在表宜汗青龍湯觧肌湯並加麻黄在裏¶
　宜下四順飲觧肌湯加大黄孫真人云得利謹勿中¶
　補熱氣得補復作表裏俱熱舉按脉實面黄頰赤唇¶
　煩口燥小便赤澁大便堅硬口中熱氣楊氏四順飲¶
　加川芎柴胡惺惺散加麻黄大黄本方青龍湯觧肌¶
　湯加大黄黄芩麻黄欝金¶
冷熱不調其證身體乍清乍温乍凉乍熱上盛下泄水¶
<pb:KR3e0067_WYG_358-41b>¶
　穀不分楊氏敗毒散加本方本方觧肌散加肉桂木¶
　香¶
汗下熱不除仁齋曰退表熱宜㣲汗退裏熱宜㣲利汗¶
　下而熱又再表乃表裏俱虚氣不歸元陽浮于外不¶
　可再用凉藥及再汗下當和胃氣使陽氣收歛歸内¶
　其熱自止宜参苓白术散本方實脾散桞叔舉云若¶
　已經汗下大熱未除恐防痘證不可妄用凉藥¶
除熱不除仁齋曰用凉藥不可十分盡盖熱去則寒¶
<pb:KR3e0067_WYG_358-42a>¶
　起古人戒之或餘熱不除不足関心但用川芎茯苓¶
　甘草白术少用白水煎以和胃氣收歛浮陽累用取¶
　効又曰凡壮熱煩躁已用柴胡黄芩大黄觧利之其¶
　熱乍輕乍進宜用黄連能㵼心川芎活血赤茯苓利¶
　小便生地黄退熱入燈心一捻水煎服心血一調其¶
　熱自退¶
冷證其脉沉而㣲遲其證面色青白身温冷口氣冷大¶
　小便自利手足冷乳食不化随証用藥治之¶
<pb:KR3e0067_WYG_358-42b>¶
實熱往來明理論曰陽盛則熱隂盛則寒乃隂陽相勝¶
　也寒為隂熱為陽裏為隂表為陽邪克于表與陽争¶
　則為寒邪入于裏與隂争則為熱邪在半表半裏外¶
　與陽争為寒内與隂争為熱邪在半表半裏則實熱¶
　亦半矣審其寒熱多少知其表裏邪氣淺深小柴胡¶
　湯主之内經曰熱于内以苦發之必先散熱以苦寒¶
　為主柴胡為君黄芩為臣以成徹熱發表之劑人参¶
　味甘平邪氣傳裏甘以緩之用人参甘草為佐以扶¶
<pb:KR3e0067_WYG_358-43a>¶
　正氣半夏味苦辛㣲温邪初入裏辛以散之以三味¶
　佐柴胡和裏生薑味辛温大&KR0037;味甘温經曰辛能發¶
　散是以生薑大&KR0037;為使和柴胡以和表七味相合兩¶
　觧之劑則當矣仁齋曰小柴非獨和觧表裏大能觧¶
　血熱消惡血盖傷寒一二日調治失宜必致傷血小¶
　柴内有黄芩柴胡最能行血但藥性差凉宜以寒熱¶
　輕重用藥温凉加减得法本方觧肌湯内此方藥味¶
　俱用詳審之毋為熱過冷誤乃良工也¶
<pb:KR3e0067_WYG_358-43b>¶
素問虚實¶
　　五虚　身寒　脉細　不食　前後和　汗出¶
　　五實　身熱　脉大　能食　悶瞀　大小便不利¶
石壁胡大卿痘疹方論虚實¶
　　飲食進退則知人榖氣之虚實¶
　　大便滑澁則知人臓腑之冷熱¶
　實者禀氣壮實夏酷暑而不畏熱冬嚴寒而不畏寒¶
　虚者禀氣怯弱易寒易熱見天氣寒隂則感寒而腹¶
<pb:KR3e0067_WYG_358-44a>¶
　痛遇天氣稍炎則中暑發熱¶
朱氏集驗方論虚實小児面如桃花色乃童顔也大便¶
　黄稠小便清徹手足和暖乃表裏俱實其子易養無¶
　病不必服凉藥恐傷胃氣證傳吐利¶
不可服熱藥者七¶
　　足脛熱　兩腮紅　大便秘　小便赤¶
　　渇不止　上氣急　脉緊數¶
不可服凉藥者七¶
<pb:KR3e0067_WYG_358-44b>¶
　　足脛冷　腹虚脹　糞青色　吐乳食¶
　　眼珠青　而青白　脉沉㣲¶
楊仁齋論虚實貴賤¶
　　五實　脉盛　大熱　腹脹　前後不通　胃强¶
　　五虚　脉細　皮寒　氣少　前後泄利¶
　　乳食不進¶
　貴賤膏粱之腹與藜藿之腹不同葦布之軀與純綿¶
　之身各異論曰諸病出者為虚入者為實隂出乗陽¶
<pb:KR3e0067_WYG_358-45a>¶
　陽入乗隂言者為虚不言者為實緩者為虚急者為¶
　實隂静則緩陽燥則急濡者為虚堅者為實癢者為¶
　虚痛者為實外痛内快者外實内虚外快内痛者外¶
　虚内實其有心腹皮膚内外俱痛按之而止虚也按¶
　之而痛實也經所謂皮虚則熱脉虚則驚肉虚則重¶
　筋虚則急骨虚則痛髄虚則惰腸虚則泄三陽實三¶
　隂虚汗不出三隂實三陽虚汗不止¶
　　　錢氏治法(出潔古錢氏補遺/)¶
<pb:KR3e0067_WYG_358-45b>¶
五臓五邪¶
　在前為實邪　子能令母實拒鬼賊不敢傷于母其¶
　子又引母所剋妻相助故曰實邪也¶
　在後為虚邪　母引子之鬼賊至由此母能使子虚¶
　也内經曰子能令母實母能令子虚此之謂也¶
　妻來乗夫為㣲邪　夫來乗妻為賊邪¶
　法當泄鬼補本臓　本臓自病為正邪¶
　法當虚則補之實則泄之内經曰滋苖者必固其根¶
<pb:KR3e0067_WYG_358-46a>¶
　伐下者必固其上逆其根則伐其本伐其本則敗其¶
　真矣¶
心主熱自病或大熱㵼心湯主之實則煩熱黄連㵼心¶
　湯主之虚則驚悸生犀散主之肺乗心㣲邪喘而壯¶
　熱㵼白散肝乗心虚邪風熱煎大羌活湯下大青龍¶
　丸脾乗心實邪洩㵼身熱㵼黄散腎乗心賊邪恐悸¶
　惡寒安神丸¶
肺主燥自病喘𠻳燥則潤之實則喘而氣盛㵼白散主¶
<pb:KR3e0067_WYG_358-46b>¶
　之虚則喘而少氣先益黄散而後阿膠散心乗肺賊¶
　邪熱而喘𠻳先地黄丸中𨗳赤散後阿膠散肝乗肺¶
　微邪惡風眩冐昏憒嗽羌活膏腎乗肺實邪増寒𠻳清¶
　利百部丸脾乗肺虚邪體重吐疾泄㵼𠻳人参白术¶
　散¶
肝生風自病則風搐拘急肝苦急急食甘以緩之佐以¶
　酸苦以辛散之實則風搐力大㵼青丸虚則風搐力¶
　少地黄丸心乗肝實邪壮熱而搐利驚丸凉驚丸主¶
<pb:KR3e0067_WYG_358-47a>¶
　之肺乗肝賊邪氣盛則引伸呵欠㣲搐法當㵼肺先¶
　補本臓補肝地黄丸主之㵼肺㵼白散主之脾乗肝¶
　㣲邪多睡體重搐先當定驚搐㵼青丸主之搐止再¶
　見後證則别法治之腎乗肝虚邪増寒呵欠搐羌活¶
　膏¶
脾主濕自病則泄㵼多睡體重昏倦脾苦濕急食苦以¶
　燥之實則泄赤黄睡不露睛㵼黄散虚則泄白色睡¶
　露睛白术散肝乗脾賊邪風㵼而嘔茯苓半夏湯主¶
<pb:KR3e0067_WYG_358-47b>¶
　之心乗脾虚邪壯熱體重而㵼羌活黄芩蒼术甘草¶
　湯主之肺乗脾實邪能實不大便而嘔𠻳煎㯽榔大¶
　黄湯下葶藶丸腎乗脾㣲邪惡寒泄理中丸之類¶
腎主寒自病則足脛冷而逆人之五臓惟腎無實小児¶
　瘡疹變黒䧟則是腎實水尅心火是以水能制火也¶
　心乗腎㣲邪内熱不惡寒桂枝丸肺乗腎虚邪喘𠻳¶
　皮澁寒百部丸肝乗腎實邪拘急氣搐身寒理中丸脾¶
　乗腎賊邪體重泄㵼身寒理中丸本臓虚弱是自己¶
<pb:KR3e0067_WYG_358-48a>¶
　正令不行乃鬼賊之所尅害當補本臓之正氣假令¶
　肺病喘𠻳時于初春見之法當補腎虚見於夏救肺¶
　見于秋㵼肺見於冬補心㵼本臓乃名寒𠻳大抵五¶
　臓各至本位即氣盛不可更補逢所尅位不可更㵼¶
外感風寒¶
　　小児外傷於風拘急呵欠頓悶皮毛澁口中氣熱¶
　　當發散秋冬用温熱藥春夏用凉寒藥若大熱飲¶
　　水能食不大便用大黄丸作散子服之入身表無¶
<pb:KR3e0067_WYG_358-48b>¶
　　大熱而小便不利是為有濕熱結膀胱仍用勝濕¶
　　藥白术茯苓之類利小便則其熱自退如清便自¶
　　調慎不可妄下恐外熱逐於内而變結胷危證多¶
　　矣¶
肝熱¶
　　肝主謀勇熱則尋衣稔物㵼青丸¶
肺熱¶
　　肺主氣燥熱則壯熱飲水喘悶鼻乾燥手捫眉面¶
<pb:KR3e0067_WYG_358-49a>¶
　　㵼白散¶
肺證復有風冷¶
　　胸滿短氣氣急喘𠻳上氣皆是肺氣有餘復感風¶
　　邪之所傷謂之㣲邪先㵼肺㵼白散而復發散大¶
　　青膏¶
肺臓虚怯¶
　　唇乃肺所主紅則肺虚熱少服㵼白散色白者肺¶
　　虚怯也可補之阿膠散若唇白無澤者難治¶
<pb:KR3e0067_WYG_358-49b>¶
心熱是積在心經内¶
　　心自主熱合面而睡有就凉之意口中氣温上竄¶
　　搖頭咬牙皆心熱也𨗳赤散主之心實則上下氣¶
　　澁喜仰卧氣得上下通也㵼心湯主之温中丸亦妙¶
腎氣不足¶
　　下竄者是也兩足熱不喜衣服臍以下皆腎之所¶
　　主縁心氣下行於腎部也此乃腎不足而心有餘¶
　　宜地黄丸¶
<pb:KR3e0067_WYG_358-50a>¶
肝勝肺¶
　　肝病身熱發搐又見肺虚喘而氣短病見於申酉¶
　　戌時是肝真強也内經云受所制而不能制謂之¶
　　真強法當補脾肺而後㵼肝𨗳赤散㵼青丸¶
肺勝肝¶
　　肺病喘𠻳氣盛見於寅夘辰時木之位又以見肝¶
　　怯弱少力正謂鬼賊所尅法當補肝㵼肺病喘乆¶
　　虚羸无實不得㵼肺只宜用地黄丸補之不可用¶
<pb:KR3e0067_WYG_358-50b>¶
　　㵼白散何謂也經云虚則補之實則㵼之¶
肝風¶
　　目連劄目直是不能轉視或極則身反強折直皆¶
　　風熱也㵼青丸𨗳赤散地黄丸主之目者肝之竅¶
　　属木木性急故如是也當補腎㵼心¶
發搐相勝¶
　　男為木左視木位右視金位相擊則有聲男反右¶
　　視女反左視亦皆有聲¶
<pb:KR3e0067_WYG_358-51a>¶
早辰發搐¶
　　潮熱於寅夘辰木之位是肝旺也當補腎水以制¶
　　心火㵼肝以止其搐¶
日午發搐¶
　　己午未火之位而發潮搐者心熱也𨗳赤散凉驚¶
　　丸¶
日晩發搐¶
　　肺之位而肝強法當補脾恐被木之賊所尅害先¶
<pb:KR3e0067_WYG_358-51b>¶
　　㵼心肝以挫其強勢㵼心𨗳散㵼肝散㵼青丸而¶
　　後補脾益黄散¶
夜間發搐¶
　　因傷風而得之口中氣熱呵欠頓悶項急強手足¶
　　搖如此者同大人傷風寒疾病之類當辨有汗無¶
　　汗隂陽二證用大青膏小續命之類開發則愈小¶
　　續命湯方當用仲景方中者是也非局方也¶
傷食發搐¶
<pb:KR3e0067_WYG_358-52a>¶
　　謂不因他病忽然而發搐此因飲食過度致損脾¶
　　胃故見多睡或吐不思飲食脾胃既虚引肝風則¶
　　發搐當先定其搐加羌活防風煎下㵼青丸後用¶
　　白餅子下其食漸漸用調中丸異功散飬其氣¶
急驚¶
　　陽證也俱腑受病爾小児客疾熱於心膈是少陽¶
　　相火旺經云熱則生風因聞大聲而作盖謂東方¶
　　震卦得火氣而發搐火本不動得風而動當用利¶
<pb:KR3e0067_WYG_358-52b>¶
　　驚丸𨗳赤散㵼青丸地黄丸主之搐止服安神丸¶
慢驚¶
　　隂證也俱臓受病爾盖小児吐㵼病乆脾胃虚損¶
　　若不乆治則成慢風名曰瘈瘲似搐而不搐也因¶
　　脾胃虚損故大便不聚當去脾間風先以宣風散¶
　　𨗳之後用史君子丸益廣散則其利自止既以失¶
　　治則脾肺俱虚致被肝木所乗是為慢驚也當用¶
　　温補羌活膏¶
<pb:KR3e0067_WYG_358-53a>¶
論瘡疹¶
　　素問云諸痛癢瘡皆属於心火㿀瘡者相行君命¶
　　三焦真陽之氣所作也若陽氣入於肺則變膿胞¶
　　入於肝則成水㿀自病為㿀也心之君火入於脾¶
　　作癮疹謂肺主皮毛君火不害肺金此乃君之徳¶
　　也¶
辨傷風與㿀疹¶
　　凡傷風則皮澁拘急鼻塞㿀疹則睡中發驚悸呵¶
<pb:KR3e0067_WYG_358-53b>¶
　　欠𡁲噴是為可識也¶
瘡疹輕重候¶
　　凡未出而發者是謂感風寒之邪内發心熱之所¶
　　作也當用茶粉下觧毒湯犀角地黄湯主之一發¶
　　便宻如針頭形勢重者合輕其表而凉其内連翹¶
　　升麻湯若㿀已發宻重㣲喘飲水者有熱證用去¶
　　風藥㣲下之若出不快清便自調知其在表不在¶
　　裏當㣲發用升麻葛根湯下宣風散若身表大熱¶
<pb:KR3e0067_WYG_358-54a>¶
　　者表證未罷不可下若青乾黒䧟身不大熱大小¶
　　便澁則是熱在内煎大黄湯下宣風散若㿀疹已¶
　　出見小熱小便不利當利小便已發後有餘毒未¶
　　散復有身熱瘡腫之類當用茶粉下觧毒丸瘡疹¶
　　已出後有聲音者乃形病氣不病也若瘡疹出而¶
　　聲音不出者是形氣俱病也當清其肺氣當用八¶
　　風湯并凉膈散去硝大黄亦可¶
吐㵼脾胃病¶
<pb:KR3e0067_WYG_358-54b>¶
　　夏月心火用事治吐㵼不可用温暖藥秋用温藥¶
　　秋深用暖藥更有臓兼見證如有風㵼防風羌活¶
　　有熱㵼黄芩大黄有寒㵼附子有温㵼白术茯苓¶
　　有肺㵼芍藥桂定喘荆芥人参如甚加梹榔木香¶
　　大便不通則加大黄更詳㸔病新舊新則止之乆¶
　　則有傷風之患宜推陳致新法當宣風散𨗳過以¶
　　用藏君臣藥調之益黄散凡大㵼引飲者其病¶
　　不以新乆皆宜服白术散痢病亦可同身熱吐㵼¶
<pb:KR3e0067_WYG_358-55a>¶
　　咳𠻳是風木入於脾母虚其子亦弱法當煎梹榔¶
　　豆䓻湯大青膏後服益黄散身熱吐㵼大渇小便¶
　　必少是熱膀胱亡失此為大逆是隂陽相乗也五¶
　　芩散主之身凉吐㵼不渇則知為寒㵼當補之煎¶
　　附子桂枝湯下大青膏隂陽相乗肝入胃故發熱¶
　　而嘔當服白术散後煎梹榔木香湯下大青膏¶
腹脹虚實¶
　　凡乆病吐㵼之後虚則其脉㣲細肺主目胞及腮¶
<pb:KR3e0067_WYG_358-55b>¶
　　脾主四肢若色淡黄目胞腮虚腫手足冷先服塌¶
　　氣丸後服異功散和中丸四君子湯益黄散之類¶
　　諸温藥以養其氣實則脉洪實不因吐㵼乆病之¶
　　後亦不自利不腹脹而喘急悶亂更有痰有熱及¶
　　有宿食不化而腹脹宜服白餅子大黄丸觧毒丸¶
　　下之兼湏詳認大小便不通先利小便後利大便¶
傷寒表裏攻發¶
　　有表證者惡風惡寒當發表如氣盛能食不大便¶
<pb:KR3e0067_WYG_358-56a>¶
　　無表證可攻裏春主生属木身温當發汗夏主長¶
　　属火身熱而煩躁合大發散長夏主化属土及居¶
　　四季同當調其飲食秋主收属金身凉内温合㣲¶
　　下冬十二臓属水身大寒内熱合大下口温熱而¶
　　惡風寒是熱在外而寒在内身凉寒而惡熱是熱¶
　　在内而寒在外惡風者白术湯惡寒者神术湯能¶
　　食便結無表可攻裏通膈丸春身温可汗神术湯¶
　　夏身熱煩躁可發散神术加黄芩湯長夏四季同¶
<pb:KR3e0067_WYG_358-56b>¶
　　調飲食四君子湯秋身凉内温㣲下通膈丸金花¶
　　丸冬身大寒内熱合大下宜調胃承氣湯熱在外¶
　　寒在内調中湯丸熱在内寒在外三黄湯後有潔¶
　　古老人法右是依四時隂陽升降順剛柔而施治¶
　　氣升則順發之氣收藏則下之有汗發熱惡風脉¶
　　浮緩者風傷衛桂枝湯無汗發熱惡風脉浮𦂳無¶
　　汗惡風脉浮緩謂之榮衛俱傷青龍湯桂枝麻黄¶
　　各半湯無汗發熱不惡風寒脉沉洪者可下之更¶
<pb:KR3e0067_WYG_358-57a>¶
　　詳其厥與不厥量寒熱淺深而治之有汗四肢厥¶
　　脉沉㣲名隂厥四逆湯無汗四肢厥脉沉滑者名¶
　　陽厥大承氣湯加膩粉如四肢不厥身熱内外皆¶
　　陽不動凉藥三服下之黄芩甘草湯連翹飲子黄¶
　　芩芍藥湯小柴胡湯黄芩梔子湯凉膈散黄芩白¶
　　术散八正散黄芩蒼术湯白虎湯之後忽然而作¶
　　二者因乆病或取轉過度致脾虚引飲白术散三¶
　　者因患温熱病熱結膀胱小便不利大渇引飲有¶
<pb:KR3e0067_WYG_358-57b>¶
　　表裏證者五苓散¶
亡失津液脾胃病¶
　　若病後乆虚亡水者是飲食不能榮養致脾胃乆¶
　　虚亡失津液合榮養胃氣白术散或初病大小便¶
　　澁亡津液飲水者是為陽合用勝濕利小便藥¶
五癎¶
　　如有客疾發熱而有聲煎大黄朗春湯下五色丸¶
　　熱為心之所主潮熱有特積也桃枝丸主之吐熱¶
<pb:KR3e0067_WYG_358-58a>¶
　　不退當用地骨皮散五色丸白虎湯蒼术防風熱¶
　　風當用防風黄芩湯下大青膏温風下熱當用白¶
　　虎湯加蒼术伍色丸¶
黄病¶
　　陽黄則大便赤澁身熱是脾土與心火相摶故為¶
　　陽病法當先利小便後下大便隂黄則清便自利¶
　　面目及身黄四肢冷是脾虚不能制腎水當用益¶
　　黄散下史君子丸凡治黄病脹當用茵陳蒿湯調¶
<pb:KR3e0067_WYG_358-58b>¶
　　下五苓散先利小便去大黄利大便則加大黄之¶
　　類有陽証者可服謂面赤飲水者是也¶
黄病血氣不足¶
　　疸病一身盡黄大小便澁煎茵陳蒿湯調下五苓¶
　　散病後㣲黄者胃熱也㵼黄散淡黄白者胃不和¶
　　也平胃㣲調丸渇者人参白术¶
散諸疳證¶
　　疳者小児病癖或乆吐㵼醫者妄投轉過之藥小¶
<pb:KR3e0067_WYG_358-59a>¶
　　兒易為虚實致之胃虚小兒失津液内發虚熱外¶
　　消肌肉一臓虚則諸臓皆弱其病目胞腫腹脹痢¶
　　色无常漸加痩瘁乆不痊可是腸胃有風積法當¶
　　用宣風散導之後各依本臓補其母脾内疳益黄¶
　　散肺脾疳阿膠散心血疳安神丸肝筋疳地黄丸¶
　　腎骨疳亦宜地黄丸大抵小兒疳病肌痩血氣不¶
　　足同大人癆瘵之疾¶
乳食不消¶
<pb:KR3e0067_WYG_358-59b>¶
　　初起忽然氣出冷四肢亦冷面目色白无光澤精¶
　　神不定此乃胃氣不和可以大温藥治之史君子¶
　　丸益黄散若病泄㵼日乆不差乳食不化是脾胃¶
　　有風合先服益黄散二服後用宣風散𨗳之宜再¶
　　補胃¶
咳𠻳¶
　　肺之生病而成𠻳大抵秋冬病則實春夏病則虚¶
　　更詳五臓兼見之證以辨虚實若實則面赤飲水¶
<pb:KR3e0067_WYG_358-60a>¶
　　身熱痰涎盛涕唾稠粘咽乾不利喘而面腫吐食¶
　　皆當先補脾後㵼肝益黄散大青膏若咯膿血是肺¶
　　痿也用清肺藥治之若虚則面白脫色氣少不語¶
　　喉中有聲唾痰清利法當用阿膠散補之若亡津¶
　　液用白术散¶
目内有五色¶
　　五色甚者㵼本臓色淡淺者宜補之澤不常者死¶
　　黒是閉合發散抵當湯白是寒小便清四逆湯黄¶
<pb:KR3e0067_WYG_358-60b>¶
　　赤是熱用承氣湯㵼本臓青是腹痛捻頭散主之¶
　　桂枝芍藥¶
　　　五臓標本¶
肝在天為氣在地為木在人為肝在時為春腎水為母¶
　　心火為子克脾土主筋主臓魂其聲呼其液泣其¶
　　味酸上應眼外應爪甲其色青青欲如蒼玉之澤¶
　　不欲如藍肝主風風喜䟽暢鬱則傷肝病主驚風¶
　　怒氣逆則傷肝氣痘主水疱燥氣盛則病面白為¶
<pb:KR3e0067_WYG_358-61a>¶
　　逆金邪克木也¶
肝病面青筋急多怒目痛目閉不欲見人臍左動風¶
肝實目赤多怒頭弦痛引兩脇小腹之下¶
肝虚目昏胸痛筋縮拘拳恐懼如人將捕¶
肝絶唇脗反青四肢多汗¶
平脉春王七十二日春則弦緩而長春弦者端直之狀¶
　細弱而長賊脈浮濇為短金克木也　　危脈弦如¶
　張弓弦¶
<pb:KR3e0067_WYG_358-61b>¶
心在天為熱在地為火在人為心在時為夏肝木為母¶
　　脾土為子克肺金主血主藏神其聲言其液汗其¶
　　味苦上應舌外應掌其色赤赤欲如帛裹朱不欲如¶
　　赭心主熱熱則傷心病主驚熱憂愁思慮則傷心¶
　　押痘主紅班寒氣勝則病面黒為逆水克火也¶
心病面赤喜笑心掌熱口乾開妄語臍上動氣¶
心熱口乾喜笑身熱汗血筋脇膺背痛滿¶
心虚恍惚多驚憂煩少色咳唾舌強腰背酸疼¶
<pb:KR3e0067_WYG_358-62a>¶
心絶搖頭直視形如烟薫¶
平脉夏王七十二日夏則洪緩夏洪者大而散來疾去¶
　遲賊脉沉濇而㣲水克火也　　危脉鈎如操帶鈎¶
脾在天為濕在地為土在人為脾在時為四季心火為¶
　　母肺金為子克腎水主肌肉藏意智其聲歌其液¶
　　涎其味甘上應口外應四肢其色黄黄欲如羅裹¶
　　雄黄不欲如黄土脾主濕濕則傷脾病主乳食飢¶
　　飽則傷脾痘主濕濕風氣勝則病面青為逆木克¶
<pb:KR3e0067_WYG_358-62b>¶
　　土也¶
脾病面黄善思善嗜體重節疼四肢不收怠惰¶
脾實肢體重著而不舉腹脹尿秘而苦肌¶
脾虚吐逆泄痢乳食不消腹脹腸鳴四肢无力¶
脾絶臍突唇反環口黧黒柔汗發黄¶
平脉四季之月各王十八日土之脉温厚氣行臓腑之¶
　間平和不得見其衰則見焉賊脉弦長而緊木克土¶
　也　　危脉狀如雞雀啄止而復來¶
<pb:KR3e0067_WYG_358-63a>¶
肺在天為燥在地為金在人為肺在時為秋脾土為母¶
　　腎水為子克肝木主氣主藏魄其聲哭其液涕其¶
　　味辛上應鼻外應皮毛其色白欲如白玉光澤不¶
　　欲如堊肺主燥燥則傷肺其病𠻳形寒體冷則¶
　　傷肺痘主膿疱熱氣勝則病面赤為逆火邪乗金¶
　　也肺病面白悲愁𡁲哭吐衂喘咳寒熱脇有動氣¶
　　肺虚哹吸少氣鼻涕嗌乾喘而咳血肺實喘促咳¶
　　𠻳上氣鼻塞脛股肩疼胸滿肺絶汗出髮潤喘而¶
<pb:KR3e0067_WYG_358-63b>¶
　　不休毛焦氣出¶
平脉秋王七十二日秋則脉浮秋毛者稀軟之状輕虚¶
　以浮賊脈浮大而牢火克金也　危脉毛如風吹毛¶
腎在天為寒在地為水在人為腎在時為冬肺金為母¶
　　肝木為子克心火主骨主藏精與志其聲呻其液¶
　　唾其味酸上應耳下應腰腎其色黒欲如漆重澤¶
　　不欲如炭腎主寒寒則傷腎其病症滛慾則傷腎¶
　　痘主黒䧟濕氣勝則病面大黄為逆土邪乗水也¶
<pb:KR3e0067_WYG_358-64a>¶
腎病面黒恐欠足寒逆氣腹痛飱泄後重臍下動風¶
腎實腹膨體重少氣不言骨痛飱泄小便少¶
腎虚心懸如飢膚痛引脊厥逆溲多耳鳴¶
腎絶反目直視狂言遺尿腰折骨枯¶
平脉冬王七十二日冬則沉濡而滑舉指來疾賊脉緩¶
　而大土克水也　　危脉石如奪索去如彈石¶
　¶
　¶
<pb:KR3e0067_WYG_358-64b>¶
　¶
　¶
　¶
　¶
　¶
　¶
　¶
　普濟方卷三百五十八¶
