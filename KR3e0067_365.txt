# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.189786
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百六十五
<pb:KR3e0067_WYG_365-1a>¶
欽定四庫全書¶
　普濟方卷三百六十五　明　周王朱橚　撰¶
　　嬰孩唇舌口齒咽喉門¶
　　　唇瘡等疾(附論/)¶
夫脾與胃合爲足陽明其經脉起鼻環于唇其支脉入¶
絡于脾脾胃有熱氣則發于唇生瘡而重被風邪寒温¶
之氣搏于瘡則微腫濕爛或冷或熱乍瘥乍發積月累¶
年謂之緊唇亦名瀋唇也　凡小兒唇青候者蓋因藏¶
<pb:KR3e0067_WYG_365-1b>¶
氣不和血虚為冷所乗即口唇青皅亦有藏氣熱唇生¶
瘡而風冷之氣入瘡雖瘥之後血色不復故令唇青¶
　　　方¶
順脾散　治唇瘡未已復被風冷所摶瘡口濕腫此名¶
　緊唇¶
　　山藥(一/兩)人参(三/分)桂(去麄皮/一分)木香(半/兩)甘草(炙/剉)白术(各/一)¶
　　(分/)訶梨勒(炮去核/半兩)肉豆䓻(炮去殻/二枚)白茯苓(去黒/皮)黃¶
　　耆(剉各/半兩)白芷(一/分)¶
<pb:KR3e0067_WYG_365-2a>¶
　右件為散每服半錢沸湯㸃服量兒大小加减¶
黃連散　治小兒緊唇因五藏熱毒氣上衝唇腫反麄¶
　　黃連(去/鬚)甘草(生/剉)寒水石　黃蘖(剉各/半兩)梹榔(一/分)¶
　右為散鍊蜜調塗于唇上一日兩三度換之¶
葵根散(出仁/好方)　治緊唇病¶
　　葵根(燒灰/一兩)烏蛇(燒/灰)黃蘖(剉/末)鱉甲(燒灰研/各半兩)¶
　右研勻每用半錢以猪脂少許和塗唇上日數易之¶
治緊唇　用亂髮蜂房及六畜毛燒作末傅瘡上猪脂¶
<pb:KR3e0067_WYG_365-2b>¶
　和亦佳¶
治小兒緊唇及口瘡方　以馬芥子搗汁先揩唇血出¶
　傅上日七遍馬芥即刺芥也¶
治小兒緊唇　搗刺薊取汁煎令濃先以物揩唇上血¶
　即塗之¶
又方　爛嚼澤蘭心安唇上良¶
治緊唇及瀋唇(出千/金方)　用纒白布作大燈炷如指安斧¶
　刄上燃炷令刄汗出拭取𫝊唇上日二三度一方用¶
<pb:KR3e0067_WYG_365-3a>¶
　青布燒灰以酒服之亦可脂和塗唇上並瘥¶
治唇生核　用猪屎平量一升以水投絞取汁温服之¶
治小兒緊唇　搗赤莧取汁洗之¶
又方(出聖/惠方)　以葵根燒灰為末以酥調封之¶
又方(出聖/惠方)　燒自死螻蛄灰細研水調𫝊之¶
又方(出聖/惠方)　用炙松脂貼之¶
又方(出聖/惠方)　用乾蠐螬燒灰細研以猪脂和卧塗之差¶
又方　燒鱉甲令煙盡細研酥調𫝊之¶
<pb:KR3e0067_WYG_365-3b>¶
烏蛇散(出聖/惠方)　治緊唇及脾熱攻唇瘡腫　用烏蛇燒¶
　灰細研以酥和𫝊唇上頻換為効一方用皮燒灰𫝊¶
　之¶
又方(出聖/惠方)　燒鷄屎白作末𫝊之有涎易之¶
白芨膏　治小兒唇瘡¶
　　白芨　白歛　白蠟(各一/兩)黃耆(剉/)乳香(研/)牡丹皮¶
　　　芍藥　丁香(各一/分)麻油(二/兩)¶
　右除油蠟外並細剉先煎麻油令沸次入前項藥以¶
<pb:KR3e0067_WYG_365-4a>¶
　柳木枝不住手攪綿濾過去滓再煎入蠟膏成銀石¶
　器中盛候冷不拘多少取傅瘡上¶
龍膽丸　治小兒唇瘡不合¶
　　龍膽　大黃(剉微炒/各一分)人参　梔子　朴硝　郁李¶
　　人(去皮别研/入各半兩)茵蔯蒿(一/分)¶
　右為末鍊蜜和丸如麻子大每服五丸至七丸温水¶
　下量兒大小加减¶
治小兒百日内無故唇口青不能飲乳¶
<pb:KR3e0067_WYG_365-4b>¶
　　大藍(採取/陰乾)菱霄　牙硝　蜀大黃(各一/分)¶
　右為散以羊髓為丸將一丸研碎灌之便可喫乳熱¶
　者可服而寒者難用也昔人休官去後曾遊湖湘三¶
　江長憶雲水修合此方特行救懸危者千餘人皆表¶
　功効殊妙¶
治唇黒腫痛癢不可忍方(㓜㓜/新書)　取四文大錢于磨石¶
　上以臘月猪脂磨取汁塗之不過數遍即愈¶
又方　以竹弓彈之出其惡血立効¶
<pb:KR3e0067_WYG_365-5a>¶
療小兒唇腫及口赤生白瘡爛方　以清旦研桑木白¶
　皮取汁以塗兒唇口即瘥¶
治唇瘡及卒生瘡或痛癢　用黃蘖去麄皮為細末濃¶
　煎薔薇根汁調塗瘡上立効¶
治唇瘡　用蘭葉研取汁洗之日三上瘥¶
治小兒唇口吻生瘡　以新瓦擣羅為末以生油調塗¶
　之¶
治冬月唇乾拆血出方　擣桃仁以猪脂和傅之¶
<pb:KR3e0067_WYG_365-5b>¶
治逺行唇口面皺裂方　用熟煎猪脂將行夜常傅面¶
　設行萬里野宿不損¶
　　　口瘡等疾(附論/)¶
夫嬰孩口舌生瘡乃心脾受熱流沫煩啼盛則不乳然¶
嬰兒吻乳之初口内生白煩燥駭人者莫知其由將謂¶
神祟使之究竟其理母于未誕之月恣飲酣酗貪食肥¶
膩熱毒胎氣所受其兒脫胎之後所襲熱毒之氣悉皆¶
散出于表舌系于心唇干於脾所言心脾若是也欲以¶
<pb:KR3e0067_WYG_365-6a>¶
下其氣未可利臓腑但以吳茱萸末米醋調傅脚心移¶
夜即愈藥性雖熱能引熱就下其功至良又有心肺熱¶
者瘡潰頥顙初作數㸃胭脂紅漸散斑駁如丹加之身¶
體有熱連翹飲主之但禁火氣餘無恙矣　小兒口瘡¶
由血氣盛兼將養過温心有客熱熏上焦故口生瘡也¶
千金翼曰凢口瘡忌鹹膩及熱麵乾棗等冝純食甜粥¶
勿食塩菜三日即瘥又口中面上生息肉轉大以刀决¶
潰出濃愈由血氣盛實心脾藴熱熏發上焦故口生瘡¶
<pb:KR3e0067_WYG_365-6b>¶
蓋小兒純陽易生熱疾或衣服過厚飲食多熱血脉壅¶
盛皆&KR0241;此疾　鷰口瘡者此由脾胃有客熱熱氣薫發¶
于口兩吻生瘡其白色如鷰子之吻故名為鷰口瘡也¶
或以鷰泥傅之甚良　鵝口候者由小兒初生口裏白¶
屑滿舌如鵝之口故曰鵝口也此乃胎熱而心脾最盛¶
薫發于口也　小兒初生口裏忽結生于舌上如黍粟¶
大令兒不能飲乳名之口噤此由在胎之時熱入兒心¶
脾心脾徧受于熱故令口噤者也¶
<pb:KR3e0067_WYG_365-7a>¶
　　　方¶
薔薇丸　治口中瘡身體有熱氣痱瘰¶
　　薔薇根　黄芩　鼠李根　當歸　葛根　白歛¶
　　　石龍芮　黄蘖　黄耆　芍藥　續斷　黄連¶
　　(各一/兩)括蔞根(二/兩)¶
　右為末鍊蜜和丸如梧桐子大十丸日三服一方無¶
　黄連¶
升麻㪚　治小兒口瘡多時氣臭生蟲子¶
<pb:KR3e0067_WYG_365-7b>¶
　　川升麻　黄芩　藁本　甘草　生乾地黄　五¶
　　倍子(各一/分)皂莢　訶棃勒皮　夏枯草(已上三味/燒灰各半)¶
　　(兩/)¶
　右為散候兒睡時即乾摻于瘡上神効¶
治小兒久患口瘡不瘥¶
　　蝦䗫(塗酥炙/微黄)筍灰(各半/兩)白礬　黄蘖(剉/)黄連(去/鬚)晩¶
　　蠶蛾(微/炒)川升麻(各一/分)蝸牛(三已枚去/殻微炒)¶
　右為散每取少許以白蜜和如膏塗于瘡上日三用¶
<pb:KR3e0067_WYG_365-8a>¶
　之¶
龍膽丸　治小兒口瘡多睡吐乳(方見唇瘡/等疾類)¶
折桂散　治口瘡口吻病¶
　　梧桐津　黄蘖(蜜/炙)蛤粉(各一/分)晩蠶蛾(一錢/微炒)¶
　已上擣羅為細末次用¶
　　朱砂(半兩細/研水飛)麝香(一錢/研)龍腦(半錢/研)¶
　右研勻每用少許摻貼患處¶
保生丸　歌曰小兒心蔵不清涼客壅傷神饒口瘡鈎¶
<pb:KR3e0067_WYG_365-8b>¶
　引重舌難言語涎流不斷似流漿待教食乳揺頭怕¶
　夜啼聲哭斷肝膓五膽三黄除客熱七香金薄甚為¶
　良¶
　　大黄　黄蘖(為末/别研)宣黄(各一/分半)丁香(一/錢)麝香(一字/分)金¶
　　薄(五片以水銀/結為砂子)¶
　右研細棗肉為丸如皂子大温水化下一粒¶
黄連散　治小兒口瘡心熱煩悶¶
　　黄連(去/鬚)大青　川升麻(各三/分)桑根白皮(剉/)甘草(炙/微)¶
<pb:KR3e0067_WYG_365-9a>¶
　　(赤剉/半兩)¶
　右為散每服壹錢以水小盞煎至五分去滓放温量¶
　兒大小分減服之若與妳母服即加梔子黄芩各半¶
　兩每服三錢以水一中煎至六分去滓食後温服¶
鉛丹膏　治小兒口瘡¶
　　鉛丹(一/分)鉛霜(半/分)晩蠶蛾(微/炒)蛤粉(各半/錢)麝香(一/錢)¶
　右研令極細用蜜二兩&KR0392;成膏每上取膏半錢塗在¶
　口中¶
<pb:KR3e0067_WYG_365-9b>¶
又方¶
　　麝香　梧桐津　晩蠶蛾(微/炒)黄蘖(末各/一分)朱砂(半/分)¶
　右為末每夜臨臥時于瘡上薄貼之不過三夜瘥¶
青黛散　治小兒口瘡¶
　　青黛　甘草(生/用)黄連　香白芷　密陀僧(醋燒别/研各等)¶
　　(分/)¶
　右為末每用摻口内¶
治小兒口瘡¶
<pb:KR3e0067_WYG_365-10a>¶
　　青黛　黄連(各一/錢)白殭&KR0094;(三/錢)馬屁葧(拳/大)¶
　右為末乾摻先用茱萸湯洗脚心又醋麵糊調茱萸¶
　末塗于脚上¶
治口傍惡瘡¶
　　亂髪灰　胡絲灰　黄連　乾薑(各等/分)¶
　右為散以粉瘡上不過三日立愈¶
治小兒口瘡腫痛¶
　　麝香(半分/細研)蜜(半/兩)甘丹(一/分)生地黄汁(一/合)¶
<pb:KR3e0067_WYG_365-10b>¶
　右先將三味入銚子以慢火&KR0392;令紫色次下麝香勻¶
　攪候冷日三度塗于瘡上¶
紫金霜方　治大人小兒口瘡¶
　　黄蘖(如兩指大二片塗/蜜慢火炙令紫色)訶子(一枚燒過盞/子盖少時)麝香¶
　　膩粉(各少/許)¶
　右為末每服二字摻于舌上立瘥¶
黄連含湯　治小兒口瘡如月蝕狀赤黒似瘤有竅如¶
　有蟲吮之有血¶
<pb:KR3e0067_WYG_365-11a>¶
　　黄連　礬石　細辛(各二/分)藜蘆(一分/炙)¶
　右以水三升煮一合令兒含滿口冬可煖之兒大解¶
　語可用含之但以綿揾拭瘡上¶
胡黄連散　治口糜¶
　　胡黄連(五/分)藿香(一/錢)細辛(三/錢)宣連(三/錢)¶
　右為末每用半錢乾貼口内潄吐之¶
治口舌生瘡　其證乳到兒口即啼及喫乳不穩　以¶
　竹瀝汁㸃黄連黄栢虢丹煆塗口中¶
<pb:KR3e0067_WYG_365-11b>¶
一捻散　治小兒口瘡¶
　　青黛　黄蘖(去麄/皮)訶黎勒(炮去/核)蜜陀僧¶
　右研為散取一捻糝舌上如咽喉内有瘡亦糝喉中¶
　微微嚥津¶
白芷散　治小兒口瘡¶
　　香白芷(半/兩)塩緑(一/錢)五倍子(一/分)麝香(少/許)¶
　右研為細末每用一字糝瘡上¶
㵼心散　治口瘡¶
<pb:KR3e0067_WYG_365-12a>¶
　　黄連　草烏　白薑(各等/分)¶
　右為末乾糝先用井花水洗去白膜一方加腦子麝¶
　香硼砂為末每服一字温水臨臥服之¶
碧玉通神散　治口瘡¶
　　黄栢(蜜塗炙取/末半兩)青黛(一/分)腦子(少/許)¶
　右和勻候兒睡着乾糝口中及置舌下嚥之一方無¶
　腦子一方宜服洗心散㵼心散¶
治小兒口瘡　用桑白汁生地黃汁蜜各半合相和緩¶
<pb:KR3e0067_WYG_365-12b>¶
　緩細傅兒口取瘥¶
治口中瘡咽喉塞不利口燥膏方¶
　　猪膏　白蜜(各一/斤)黄連(一兩/切)¶
　右合煎去滓令相得含如半棗日四五夜二¶
治小兒口瘡腫痛¶
　　蟾酥　石膽(各半/錢)黄蘖(二錢/末)¶
　右細研令勻鍊蜜和丸如皂莢子大每夜以水化一¶
　丸如&KR0307;相似以箆子抹在口中每夜一兩上不過兩¶
<pb:KR3e0067_WYG_365-13a>¶
　夜瘥一法用鵝毛蘸掃患處¶
治小兒口瘡¶
　　芍藥　當歸　黄連(各等/分)¶
　右乳汁浸塗口中¶
治口瘡¶
　　鬱金　雄黄(研/)甘草(半炙半生/各一兩)¶
　右為末同和糝瘡上有涎吐之每用少半錢許又以¶
　蛤粉水調塗脚心亦妙¶
<pb:KR3e0067_WYG_365-13b>¶
治小兒口瘡¶
　　赤芍藥　川大黄　宣連(各等/分)¶
　右為末獖猪膽調塗顖門上一日兩次換一方有鬱¶
　金無宣連¶
緑袍散　治大人小兒口瘡多時不效者¶
　　黄蘖(二/兩)甘草(炙二/兩)青黛(一/兩)¶
　右為末入青黛同研勻乾貼瘡上¶
治小兒口瘡　用蒲黄蟬蛻去泥土為末打和用蜜少¶
<pb:KR3e0067_WYG_365-14a>¶
　許甑上蒸過一頃時㸃入口中¶
寒水石散　治小兒口瘡¶
　　寒水石(一分燒通赤地上/碗合一宿出火毒)白礬(熬令汁/枯一分)鉛白霜(一/分)¶
　右為散每用少許糝口瘡上食後臨臥以瘥為度嚥¶
　津無妨¶
硼砂散　治小兒口瘡¶
　　硼砂(研/)礬蝴蝶(研/)蜜陀僧(各半/錢研)¶
　右用生蜜四兩與藥同熬紫色以新水氷冷瓷合盛¶
<pb:KR3e0067_WYG_365-14b>¶
　每用以鷄翎傅之¶
鉛丹煎　治小兒口瘡¶
　　鉛丹(半/兩)蜜陀僧(半/兩)白蜜(四/兩)¶
　右先以蜜于銚子煎令沸下鉛丹同煎令紫色次下¶
　蜜陀僧攪令匀成煎於瓷合盛每用小豆大嚥津一¶
　方熬成膏鵝毛塗効¶
大効金絲膏(一名石/膽散)　治小兒口瘡¶
　　黄丹(一/錢)生蜜(一/兩)¶
<pb:KR3e0067_WYG_365-15a>¶
　右相和深甌盛甑内蒸令黒為度每用少許鷄毛刷¶
　蘸口内甚効¶
牡蠣散　治小兒口瘡¶
　　甘草(炙一/錢末)牡蠣(煅通紅取出候冷研細以紙褁了/埋一尺土中七日出火氣三錢)¶
　右和匀頻用少許糝口中或嚥或吐皆妙¶
療小兒口瘡¶
　　黄蘖皮(一兩/切)烏頭(一/升)¶
　右以水二升煮取兩合去滓重煎如餳入少許龍腦¶
<pb:KR3e0067_WYG_365-15b>¶
　研和傅之甚良¶
治小兒一切口瘡疼痛¶
　　没石子(三分微火/炙令虚服)甘草(一/分)¶
　右為散每于瘡上薄糝令遍¶
晩蠶蛾散　治小兒百日以上二三歳以來患口瘡¶
　　晩蠶蛾(一分/微炒)麝香(半/分)¶
　右細研為散每用少許糝于瘡上日再用之一方及¶
　治風疳等瘡無麝香¶
<pb:KR3e0067_WYG_365-16a>¶
治小兒口瘡¶
　　水銀(一/分)黄連(六/分)¶
　右以水二升半煮五合兒小不能含以綿揾拭口中¶
　日十遍¶
石膽散　治口瘡¶
　　石膽(不以/多少)龍腦(少/許)¶
　右為末糝之¶
治大人小兒口瘡¶
<pb:KR3e0067_WYG_365-16b>¶
　　柴胡　吳茱萸(各等/分)¶
　右為細末每用一錢好酒調塗脚心男左女右¶
治妳下小兒口瘡¶
　　烏頭尖(七/個)天南星(一/個)¶
　右為末以藥合生薑汁調于男左女右脚心内塗之¶
　不過三兩次立愈¶
升麻散　治小兒口瘡¶
　　升麻　黄連(各半/兩)¶
<pb:KR3e0067_WYG_365-17a>¶
　右為末乾糝之¶
治口瘡¶
　　銅緑(一錢/研細)白芷(末半/兩)¶
　右相和研匀日三度糝貼于瘡上¶
靑液散　治小兒口瘡及鵝口重舌¶
　　靑黛(一/錢)腦子(少/許)¶
　右為細末每用少許傅于舌上一方用竹瀝和蜜調¶
　敷舌上効¶
<pb:KR3e0067_WYG_365-17b>¶
必效散(出濟生/㧞萃方)　治口糜¶
　　白礬　大黄(等/分)¶
　右為細末臨臥乾貼瀝涎盡温水漱之¶
治小兒及老人虚人口瘡咽痛¶
　　吳茱萸(去浮/者炒)地龍(去土炒/各等分)¶
　右為末米醋入生麵調塗足心(吳内翰之孫初生而/患口瘡用此方神効)¶
桂礬方(出聖/惠方)　治口瘡舌鞕言語不得¶
　　白礬(燒令/汁盡)桂(去麄皮/各一分)¶
<pb:KR3e0067_WYG_365-18a>¶
　右研為末糝舌上即瘥¶
治小兒口下黄肥瘡及鷰口并口内生瘡方　取羖羊¶
　髭燒作灰和臘月猪脂傅之角亦可用日三四上塗¶
　之効¶
㵼心散(出聖/惠方)　治口瘡及鷰口黄肥瘡乃心臟積熱上¶
　發于口乳母亦同服　用黄連一味去鬚為末蜜水¶
　調下一方用蜜調蒸一炊久旋旋與兒服之一方加¶
　草烏白姜各等分乾糝用井水洗去白漠¶
<pb:KR3e0067_WYG_365-18b>¶
治口瘡(湯氏/寶書)　用蛇蛻皮以水浸軟頻拭口内瘡一兩¶
　遍即瘥次用貼脚心藥傅之効¶
治口瘡喉閉(出金/嬰方)　以朴硝為末水調下¶
薔薇湯(㓜㓜/新書)　治積年口瘡不瘥　用薔薇根一升以¶
　水七升煮取三升去滓含之久則吐之候定更含少¶
　許入咽亦佳未睡以前含之三日不瘥更令含之以¶
　瘥為度驗秘不𫝊也¶
治小兒口瘡通及風疳瘡蝕透者(㓜㓜/新書)　以白殭蠶炒¶
<pb:KR3e0067_WYG_365-19a>¶
　令黄色拭令&KR0094;上黄肉毛為末用蜜和調傅之立効¶
治小兒口瘡(㓜㓜/新書)　用角蒿灰貼瘡上¶
治小兒口中熱瘡(㓜㓜/新書)　用故綿燒灰研為末傅口瘡¶
　上¶
治口瘡(㓜㓜/新書)　用鷄内金細末糝之立効¶
治大人小兒透舌口瘡及疳瘡(㓜㓜/新書)　用柳木蛀蚛蟲¶
　不以多少燒灰煙盡為度如無柳木雜木蟲亦得為¶
　細末入麝香少許瘡上無時乾貼¶
<pb:KR3e0067_WYG_365-19b>¶
治未滿月小兒口瘡　以没石子細研少許置乳上令¶
　兒吮之乳入口即啼取乳候少頃再用不過三次愈¶
治小兒口瘡　用蜜陀僧以文武火燒赤地上以碗蓋¶
　出火毒為細末臨時乾糝患處一方用蜜陀僧末每¶
　用一字蜜調塗唇上兒餂盡口瘡便安¶
又方　用絹帛先淨去帛漿灰却將絹帛蘸薄荷水拭¶
　口内加少許朴硝尤佳¶
又方　以大栗熱煮每日常食効甚¶
<pb:KR3e0067_WYG_365-20a>¶
又方貼藥　用茱萸末醋調貼兩脚心移夜即愈藥性¶
　雖熱能引熱就下良一方紅茱萸擂爛貼脚板心¶
又方(一名到/聖散)　治口瘡　用大天南星去皮取中心如¶
　龍眼大為細末醋塗脚心用唾津調貼亦可男左女¶
　右一法塗兩脚㡳心以紙掩帛䕶之¶
蟾蜍散　治小兒口瘡　用蟾蜍一枚炙令燋𢷬羅為¶
　散每用一字傅瘡上¶
牛膝酒　治小兒口瘡　用牛膝二兩切清酒二盞煎¶
<pb:KR3e0067_WYG_365-20b>¶
　至七分去滓分温三服日二以瘥為度¶
治小兒口瘡　用五月五日蝦䗫炙杵末𫝊瘡上即瘥¶
　兼治小兒唇瘡¶
治乳口瘡在口角上經月不瘥¶
　　桑葉(𢷬/汁)當門子(末各/少許)¶
　右細研塗之即瘥¶
胡粉散　治小兒鷰口生瘡¶
　　胡粉(一分炒/微黄)黄連(半兩/末)¶
<pb:KR3e0067_WYG_365-21a>¶
　右細研令匀𫝊于瘡上¶
治小兒鷰口黄肥瘡　取鷰巢土一分入麝香半錢研¶
　匀臨臥𫝊之一方無麝香¶
治小兒鷰口兩吻生瘡　燒髮灰和猪脂𫝊之¶
治口吻瘡方　以楸白皮濕貼之三四度瘥¶
又方　取經年葵根欲腐者彌佳燒作灰及熱𫝊之亦¶
　治口瘡¶
又方　以新炊飯了甑及熱以唇口向甑唇口上熨之¶
<pb:KR3e0067_WYG_365-21b>¶
　二七下三兩上差止¶
治鷰吻瘡　以白楊枯枝鉄上燒灰詣及熱𫝊之¶
治小兒吻瘡　以桑葉細剉大釡中煎取如赤糖塗之¶
胵黄散　治小兒鷰口生瘡及鵝口者　用鷄胵黄皮¶
　燒灰研為末以乳汁調半錢服之日三服¶
治小兒鷰口黄肥瘡　取羖羊角燒灰以臘月猪脂𫝊¶
　之瘥¶
朱礬散　治小兒初生鵝口其舌上有白屑如末者鼻¶
<pb:KR3e0067_WYG_365-22a>¶
　外亦有并不能乳如舌不有白膜如石榴子大令兒¶
　語不發如鵝口并口噤¶
　　朱砂　枯礬¶
　右研極細每用少許傅兒舌上每日三次用之一方¶
　加牙硝一方𫝊藥于舌上日三上以亂髮洗舌上垢¶
　頻令淨即瘥¶
治小兒鵝口不能乳及口瘡赤爛　用小兒父母亂髮¶
　淨洗纒桃枝活取井水東向日以髮拭口中得口中¶
<pb:KR3e0067_WYG_365-22b>¶
　白乳以置水中七過瀝洗三朝作之¶
治小兒鵝口瘡　用髮纒指頭蘸井花水或温水揩拭¶
　之睡時以黄丹煆出火氣糝于舌上如不脫可煑栗¶
　蔟汗冷濃以綿纒筯頭拭之若春夏無栗蔟可煑栗¶
　皮水如井花水法小兒初出復有連舌下有膜如石¶
　榴子中膈連其舌下以後令兒言語不轉可以爪摘¶
　斷之微有血出無害若血出不止可燒髮作灰末傅¶
　之立止¶
<pb:KR3e0067_WYG_365-23a>¶
治小兒鵝舌瘡滿口白瘡乳食不進　以白鵝屎汁灌¶
　口中熨口上脚底心者取白汁貼之即愈　砂塗舌¶
　下日三度一方用手纒頭髮包鵝糞蘸水洗口内搯¶
　出粘涎如此數次即愈¶
柘根煎　治小兒心熱口為生瘡重舌鵝口及鷰鵝者¶
　用柘根弓材亦佳以水五升煑取二升去滓更煎取¶
　五合細細𫝊之數數為之良¶
治小兒鵝口　用桑白皮汁和胡粉𫝊之¶
<pb:KR3e0067_WYG_365-23b>¶
治小兒鵝口不能飲乳　以黍米汁𫝊之¶
治小兒𫝊鵝口瘡　取桑東行根研汁塗之患處¶
治小兒鵝口亦治鵝口重舌　用細馬牙硝于舌上糝¶
　大豆許日三五度¶
失笑散　治口瘡或唇裂破血出及小兒赤白口瘡作¶
　熱疼立効¶
　　𤣥胡索　白殭&KR0094;(各三/錢)黄連(一/錢)輕粉(炒二/錢)麝香(炒/一)¶
　　(字/)鉛白霜　硼砂　黄蘖(各半/錢)¶
<pb:KR3e0067_WYG_365-24a>¶
　右為細末每用一捻乾貼舌上出涎再貼立効¶
鉛霜散　治上焦熱口生白瘡膈中疳氣¶
　　鉛白霜　粉霜　馬牙硝　朱砂(各二/錢)¶
　右為末每服少許罨于口内¶
青金散　治小兒白口瘡忽惡狀似木耳¶
　　五倍子(出土/四兩)青黛(四/錢)¶
　右為細末好酒調鴉羽掃口向咽喉流入咽喉中瘡¶
　爛次日便下兼治痔瘡亦佳¶
<pb:KR3e0067_WYG_365-24b>¶
粉紅散　治小兒白口瘡咽喉惡爛聲嗄¶
　　乾胭脂(一/錢)枯礬(一/兩)¶
　右研匀每用一錢生蜜調如稀糊掃口瘡咽喉内咽¶
　了藥來日大便退了瘡皮為驗¶
治小兒白口瘡¶
　　黄丹(一/兩)龍腦(一/字)¶
　右為末用蜜調𫝊于口中¶
聖惠治小兒驚口及重舌并生熱瘡方　右用以柘樹¶
<pb:KR3e0067_WYG_365-25a>¶
　根一握洗去土剉水煎濃汁去滓更煎令調日三四¶
　上塗之¶
治小兒口中涎出　以白羊屎内口中¶
貝母散　治小兒白口瘡滿口如浸餅起者　以貝母¶
　去心二兩為散先煑麫撥粥七斤抱孩兒門内坐逐¶
　了撥粥搌兒口内瘡了棄門限外令犬喫藥末半錢¶
　水五分蜜少許煎三服以藥糝貼日用三四次即瘥¶
治小兒口瘡不得吃乳¶
<pb:KR3e0067_WYG_365-25b>¶
　　臘月猪脂(一/斤)蜜(二/斤)甘草(炙如指/大三寸)¶
　右合煎相含如棗大稍稍嚥之日三¶
治小兒口瘡不得吮乳¶
　　大青(十八/銖)黄連(十二銖千金/翼用二兩)¶
　右㕮咀以水二升煑取一升二合一服一合日三夜¶
　一¶
金粉散　治小兒無故生口瘡不下乳食只于脚心塗¶
　貼¶
<pb:KR3e0067_WYG_365-26a>¶
　　黄蘖　天南星(各等/分)¶
　右為末釅醋調塗兩足心欬嗽塗頂門¶
如聖散　治小兒口瘡不能喫乳者　用江子一粒或¶
　二粒研爛不去油入朱砂或黄丹赤土少許剃開小¶
　兒顖門貼在顖上如四邊起粟米泡以温水洗去藥¶
　恐成瘡便以菖蒲水洗之即安其効如神¶
治小兒口瘡不得吮乳　用礬石如鷄子大置醋中塗¶
　兒足下二七遍愈¶
<pb:KR3e0067_WYG_365-26b>¶
硫黄散　治小兒口瘡不能吮乳　用生硫黄為末新¶
　汲水調貼手心脚心効即洗去¶
貼足方　治小兒口瘡不能吮乳者　用蜜陀僧細研¶
　釅醋調塗兩足心瘥即洗去宜用綿帛醮生薄荷水¶
　拭口内炒一方加天南星同蜜陀僧二味為末調塗¶
　亦妙¶
治小兒口瘡不得乳者　以地鷄擂水塗瘡即愈地鷄¶
　扁蟲也磚下多有之¶
<pb:KR3e0067_WYG_365-27a>¶
治小兒口噤¶
　　鹿角粉　大豆末(各等/分)¶
　右乳貼乳上兒飲立瘥¶
二乳飲　治小兒口噤¶
　　驢乳　猪乳(各二/升)¶
　右合煎一升五合服如杏人許三四服瘥¶
治小兒口噤不開舌不能吮乳方(出聖/惠方)¶
　　蜘蛛(一枚去足及口/炙令燋細研)猪乳(一/合)¶
<pb:KR3e0067_WYG_365-27b>¶
　右以猪乳和匀為三服徐徐灌之神効¶
治口噤赤者心噤白者肺噤(出千/金方)　用鷄屎白如&KR0037;大¶
　綿褁以水合煑二服分服之一方治小兒鷰口瘡用¶
　温酒和服之一方治小兒口噤吐沫不能乳哺取鷄¶
　屎白如豆大三枚以水下瘥¶
治小兒十月内口噤(出聖/惠方)　以猪乳滴口中瘥¶
治小兒口噤胷胃熱氣　取蛇苺以汁灌口中死以再¶
　活苺如有蛇殘者不得食¶
<pb:KR3e0067_WYG_365-28a>¶
治小兒口噤體熱者及口噤吐沫不能乳哺者(出聖/惠方)¶
　以東行牛口沫塗口中及頥上一方塗口中及額上¶
　即効¶
治小兒初生著口噤不開不收乳者(出聖/惠方)　用赤足蜈¶
　蚣一枚去足炙令燋細研如粉用半錢以猪乳二合¶
　和之分三四服灌之瘥¶
小銀方　治小兒口噤其病在咽中如麻豆許令兒吐¶
　沫不能哺乳以水銀如黍米大與兒服覺病無早晩¶
<pb:KR3e0067_WYG_365-28b>¶
　水銀下咽便愈以意量之不過麻子許為度也以意¶
　少加百日兒不可過如半麻子也¶
又方　取牛口齝草絞汁塗上瘥¶
又方　用雀兒糞一粒細研乳汁調下瘥¶
又方　取白牛糞塗口中瘥¶
又方　燒葛蔓灰細研以一字和乳汁㸃口中即瘥¶
治初生兒至七日以來口噤方　用牛黄一錢細研以¶
　竹瀝調一字灌之更以猪乳㸃口中差¶
<pb:KR3e0067_WYG_365-29a>¶
雄黄散　治小兒口瘡爛痛不問赤白或生腮頷間或¶
　生齒齗上¶
　　雄黄　朱砂(各細/研)硝石　蚺蛇膽　黄連(去/鬚)　石¶
　　鹽　苦參(剉各/一分)鷄屎礬(半/分)麝香(一錢/細研)¶
　右為細末研令勻日可三五度塗之¶
石膽散　治小兒口瘡赤爛¶
　　石膽(半/錢)蚺蛇膽　龍齒(各一/分)¶
　右細研為散每用少許塗于瘡上日三用之以差為¶
<pb:KR3e0067_WYG_365-29b>¶
　度¶
治小兒口瘡赤爛¶
　　膩粉(一/錢)黄蘖末(半/兩)¶
　右相和令匀薄薄糝之¶
治小兒口瘡爛(㓜㓜/新書)¶
　　羊乳汁　黄連¶
　右以乳汁浸黄連着口中三上愈¶
又方(㓜㓜/新書)¶
<pb:KR3e0067_WYG_365-30a>¶
　　羊脂　薏苡根(各一/兩)¶
　右煎熟去滓雞翎塗瘡上¶
神驗散　治小兒口瘡爛臭¶
　　寒衣麫(五/錢)硝石(七/錢)¶
　右同研過夜新水調藥半錢塗在紙花子上男左女¶
　右貼于脚心¶
治小兒口瘡爛　用赤葵莖炙乾為末每用一字蜜和¶
　含之¶
<pb:KR3e0067_WYG_365-30b>¶
羊乳飲　治小兒口瘡赤爛　取羊乳五合令㸃口中¶
　不過三兩上瘥一方取&KR1489;羊生乳含之一方治口瘡¶
　驚癎疾亦以羊乳含之¶
治口乾(㓜㓜/新書)¶
　　羊脂(鷄子/大)酒(半/升)大&KR0037;(七/枚)¶
　右合漬七日取&KR0037;食之瘥¶
治口乾除熱下氣¶
　　石膏(五合/研)蜜(二/升)¶
<pb:KR3e0067_WYG_365-31a>¶
　右以水三升煑石膏取二升内蜜煑取二升去滓含¶
　如&KR0037;核大嚥汁盡更含之¶
治口乾　用羊脂若猪脂雞子大辟于之内半升醋中¶
　漬一宿絞取汁含之佳¶
又方　用含一片梨即愈夜睡當時即定¶
又方　以木履尾内煻灰中令熱取柱兩吻各二七遍¶
治口臭¶
　　橘皮(五/分)木蘭皮(一/兩)桂心(二/分)大&KR0037;(四十枚去核/蒸之去皮)¶
<pb:KR3e0067_WYG_365-31b>¶
　右為末以&KR0037;肉丸如桐子大每服二十丸日二服稍¶
　稍至三十丸一方有芎十八銖¶
又方¶
　　桂心　甘草(炙等/分)¶
　右為末三指撮酒服二十日香¶
又方¶
　　蜀椒(汗/)桂心(各一/兩)¶
　右為細末以酒服方寸七二十日香¶
<pb:KR3e0067_WYG_365-32a>¶
又方(㓜㓜/新書)　濃煑細辛含汁令乆及吐三日即愈¶
又方(㓜㓜/新書)　用井花水三升嗽口吐厠中¶
治口瘡白漫漫(出千/金方)　先以父淨髮拭口次取桑汁塗¶
　之¶
白礬散(出𫝊/氏方)　治鵝口瘡¶
　　白礬　硼砂(各一/錢)朱砂(半/錢)¶
　右為末燈心蘸㸃舌上下¶
治口瘡服藥無効者此方治鵝口瘡等神効(出𫝊/氏方)¶
<pb:KR3e0067_WYG_365-32b>¶
　　草烏　吳茱萸(各等/分)¶
　右為末蜜調塗貼脚心立効如神¶
又方(出𫝊/氏方)¶
　　升麻　朴硝　龍膽草(等/分)¶
　右為末㸃服即安¶
赴筵散(出保/嬰方)　治小兒赤白口瘡用之立効¶
　　芝麻花(不以/多少)¶
　右為末乾糝口内用五七遍立愈¶
<pb:KR3e0067_WYG_365-33a>¶
治小兒重舌鵝口瘡　以鹿角炙熱熨之¶
小兒口瘡(葛氏肘/後方)　右燒黄葵花𫝊之良¶
惠眼觀證丹蜜膏治嗽嬰兒口瘡方(㓜㓜/新書)　右用黄丹¶
　一分炒令紫黒色蜜一分同黄丹于飯上蒸兩次以¶
　竹箆子攪匀以手㸃少許入口¶
千金兾又方　治口乾　右遇夜勿食酸食及熱麫¶
又方　用雄鵝糞眠倒者燒灰加射香末吹入口中¶
治小兒口瘡及風疳瘡等(小兒宫/氣方)　取晩蠶蛾細研貼¶
<pb:KR3e0067_WYG_365-33b>¶
　瘡上妙(晩蠶即/夏生者)¶
封臍散(出衞生/家保方)　治小兒口瘡　細辛不拘多少為末¶
　以醋調塗臍上¶
鵝口重舌口瘡(出鮑/氏方)¶
　　硼砂　朱砂　靑黛　朴硝(少/許)¶
　研水𫝊舌上下量與¶
治孩子口内瘡　右以鍋底墨細研非時指頭揇搽之¶
透水散　治胷膈熱口内生瘡¶
<pb:KR3e0067_WYG_365-34a>¶
　　朴硝　龍粉　甘草(各一/錢)¶
　右末乾糝入口内¶
治口瘡¶
　　鷄子黄　梧桐子(不以/多少)¶
　二味燒灰刷入口中¶
金花散　治口瘡潮熱呷疾¶
　　雄黄　牙硝　鬰金　甘草　𤓰蔞　乾葛¶
　右為末一字新汲水薄荷水調下¶
<pb:KR3e0067_WYG_365-34b>¶
生下滿月以前麻口¶
　　粉草　國丹(煆少/許)¶
　攪匀蜜糖調刷瘡上¶
小兒口舌生瘡或生白胎皆心脾經熱(出永類/鈐方)　用洗¶
　心散服之自佳¶
又方　名鵝口瘡自内生出可治自外生内不治(出永/類鈐)¶
　(方/)　用鵝所食草下靑糞者濾汁加以糖調搽口中¶
　効¶
<pb:KR3e0067_WYG_365-35a>¶
　　　舌腫等疾(附論/)¶
夫小兒重舌者心脾熱故也心候于舌而主于血脾之¶
絡脉又出于舌下心火脾土二臟母子也有熱則血氣¶
俱盛具壯輔于舌下近舌根生形如舌而短故謂重舌¶
也　小兒木舌其壯舌漸麄大若不急治滿口當塞殺¶
兒也　小兒初生六七日後血氣收歛成肉舌喉頰裏¶
冷冷然爭也若喉舌上有物如蘆籜盛水狀者名懸癰¶
有氣脹起者可以錦纒長針留兩處如粟米許大以刺¶
<pb:KR3e0067_WYG_365-35b>¶
之冷氣洩去亦出潰黄血汁也一刺之止消息一日若¶
不消又刺之不過三刺自消或除小小未消三刺之必¶
自然得消也有着舌下者如此名重舌有着頰裏及上¶
腭如此者名重腭有着齒齗者即名重齗皆刺之去血¶
汁即瘥也　若舌上黒有數孔血出如涌泉此心藏病¶
也　若弄舌者脾藏微熱舌絡紫色治法勿用冷藥下¶
之當少與㵼黄散若肥實者用牛黄散治之　小兒重¶
舌宜急治之刺法中論刺舌下兩邊出血後以藥治之¶
<pb:KR3e0067_WYG_365-36a>¶
不然即滿口塞喉便致危殆經云血則腫熱砭射之先¶
宜砭射後以藥治之¶
　　　方¶
治舌上黒有數孔血出如涌泉此藏病也¶
　　戎鹽　黄芩　黄蘖　大黄(各四/兩)人參　桂心(各/二)¶
　　(兩/)甘草(一兩/炙)¶
　右為末鍊蜜和丸如梧桐子大飲服十丸日服三仍¶
　燒鐡烙之¶
<pb:KR3e0067_WYG_365-36b>¶
烏魚散(出仁/存方)　治重舌¶
　　烏魚骨(一兩/燒灰)乾&KR0921;蜋(半/兩)蒲黄(半兩/研)枯白礬(一分/研)¶
　右研為末每服半錢以鷄子黄調塗舌上嚥津無妨¶
川硝散(出仁/存方)　治重舌及木舌¶
　　川朴硝(半/兩)真紫雪(一/分)鹽(半/分)¶
　右研細每服半錢入竹瀝三兩㸃白湯調塗舌上嚥¶
　津一方治木舌并水調𫝊之¶
三物備急丸　治心脾經為時邪所客重舌腫脹語聲¶
<pb:KR3e0067_WYG_365-37a>¶
　不出水飲不下¶
　　大黄(剉/炒)乾薑(炮/)巴豆(去皮心膜/各等分)¶
　右為末蜜丸如菉豆大每服五丸温水下大便利為¶
　度¶
蒲黄散(出聖/惠方)　治小兒重舌口中生瘡涎出¶
　　蒲黄　露蜂房(各一/分)白魚(燒灰/一錢)¶
　右研令勻用酒少許調𫝊重舌上日三¶
秘錄方(出陽氏/寶書)　治重舌宜用海螵蛸燒灰以鷄子清¶
<pb:KR3e0067_WYG_365-37b>¶
　傅患處一方用黄一方生用亦可及治小兒鵝口不¶
　乳¶
治重舌木舌　先用新水擦口并舌上下後用皂角刺¶
　燒灰入腦子少許每用半字糝舌上下出涎定消立¶
　効¶
治重舌(出湯氏/寶書)　用竹瀝浸黄栢㸃之燄硝亦好¶
又方　煮小豆汁和鹿角灰安重舌下日三度¶
桂礬方　治小兒重舌口中生瘡涎出(方見口瘡/等疾類)¶
<pb:KR3e0067_WYG_365-38a>¶
治小兒重舌方　用桂心半兩為末以薑汁相和令匀¶
　每用少許塗舌下再塗之¶
治重舌舌强不能收唾　用鹿角末如豆大許安舌下¶
　一日三四度亦治小兒不能乳飲一方用水磨鹿角¶
　服之如小兒鵝口重舌令炙熨之¶
治小兒重舌　取衣魚塗舌上燒灰塗之亦可¶
又方　取竈門下黄土末以苦酒和塗舌上愈¶
又方　取三家猪肉切令如指大摩舌上兒立能啼¶
<pb:KR3e0067_WYG_365-38b>¶
又方(出聖/惠方)　取赤小豆為末醋和調舌上¶
又方(出聖/惠方)　燒簸箕灰𫝊舌上一方用簸箕尖¶
蒲黄散(出簡/易方)　治重舌夜啼　用真蒲黄傅上不過三¶
　四次即愈更以温水蘸熱帛褁指輕輕按掠之然後¶
　糝藥一方用真蒲黄炒過出火毒用之¶
治小兒重舌欲死者(出聖/惠方)　用亂頭髮不以多少燒灰¶
　細研末每用半錢𫝊舌下日數用之妙¶
治小兒生重舌　用白芨末以乳汁調𫝊小兒脚心¶
<pb:KR3e0067_WYG_365-39a>¶
治重舌鵝口　用馬牙硝𫝊之日三度¶
蛇蛻散(出聖/惠方)　治小兒重舌及重腭重齗腫痛　用樵¶
　炙蛇蛻研末日𫝊三次舌下一度着一豆許一方用¶
　醇醋㸃掠舌下愈一方用唾和塗舌上¶
治小兒重舌(出聖/惠方)　燒&KR0921;蜋末和唾𫝊舌上¶
又方　用黄丹如豆大内管中以安舌下¶
又方　用木蘭皮一尺廣四寸削去麄皮用醋一升漬¶
　出汁注于重舌上¶
<pb:KR3e0067_WYG_365-39b>¶
又方(出肘/後方)　用粟米嚼哺之¶
療小兒䑛方　用狸骨燒灰和臘月猪脂塗上¶
治小兒重舌　小兒重舌聽行藏中鎖尋來是仙方火¶
　内燒灰為細末水調喫下便安康¶
治小兒重舌及口中生瘡涎出方(出聖/惠方)　取白羊尿塗¶
　少許口中瘥¶
治小兒重舌重腫方(出聖/惠方)　取牯牛乳與少許飲之¶
治小兒重舌(出聖/惠方)　用甑帶燒灰細研𫝊舌下¶
<pb:KR3e0067_WYG_365-40a>¶
治小兒重舌欲死者方(出聖/惠方)　用桑根白皮一兩細剉¶
　以水一大盞煎至五分去滓漸漸以匙子抄手許令¶
　兒吮之一方取桑根白皮汁塗口中瘥¶
治舌卒腫如吹胞滿口溢出氣息不得通須臾不治殺¶
　人(㓜㓜/新書)　以苦酒一升煑半夏一十枚令得八合稍¶
　稍含嗽吐之宜熱洗去滑用之勿嚥其汁一方加生¶
　薑一兩尤妙¶
地黄湯　治小兒舌胎舌黄舌出血舌腫舌裂舌芒刺¶
<pb:KR3e0067_WYG_365-40b>¶
　舌卷舌黑舌赤并理諸舌病¶
　　黄芩　生地黄(等/分)¶
　右㕮咀三歳一大錢水半盞煎三分去滓一方加赤¶
　芍藥甘草如舌乾燥者調胃承氣湯并人參白虎湯¶
治舌腫强滿　宜滿口含糖醋甚良¶
又方　飲羖羊乳即瘥¶
治舌卒腫起如吹胞狀滿口塞喉氣息欲不復須臾不¶
　治殺人者方　以刀鋒决兩邊第一大脉出血勿使¶
<pb:KR3e0067_WYG_365-41a>¶
　刺着舌下中央脉血出不止殺人血出數升以燒鉄¶
　令赤熨瘡數過止血(一方用針刺/去惡血即愈)¶
又方　含甘草汁佳¶
治舌卒腫如吹胞滿口溢出氣息不得通須臾不治殺¶
　人急以指刮破漬去汁即愈亦可以鈹刀于前决破¶
　之一云兩邊破之尤妙¶
治舌腫　以百草霜研細醋調成膏舌上下𫝊之以針¶
　决出血𫝊之彌佳一方舌卒腫加鹽和塗舌上下並¶
<pb:KR3e0067_WYG_365-41b>¶
　瘥一方治腫舌水調塗舌下¶
升麻煎　治心藏熱舌上生瘡裂破引唇赤¶
　　蜀升麻　射干(各三/兩)栢葉(切一/升)大青(二/兩)苦竹葉(切/)¶
　　地黄汁(各五/合)生蘆根　薔薇根　白皮(各五/兩)生𤣥¶
　　參(三/合)赤蜜(八/合)¶
　右㕮咀以水四升煑取一升去滓下𤣥參汁令兩沸¶
　次下地黄汁兩沸次下蜜煎取一升七合綿惹取汁¶
　安舌上含細細嚥之¶
<pb:KR3e0067_WYG_365-42a>¶
𫝊涎膏　治小兒新生三五日爛舌上白瘡喫奶啼呌¶
　　黄丹(一/分)輕粉(一/錢)蜜(少/許)¶
　右同匀以飯上蒸一度鵝毛掃入口舌上一二次安¶
治小兒舌上瘡　取蜂房燒灰屋間塵各等分和匀𫝊¶
　之¶
又方　取羊蹄骨中生髓和胡粉𫝊之妙¶
治小兒重舌瘡飲乳不得　以白礬和雞子置醋中塗¶
　足底二七即愈¶
<pb:KR3e0067_WYG_365-42b>¶
治大人小兒口舌生瘡¶
　　龍腦(半/分)寒水石(半兩燒/細研)¶
　右每糝于舌上少許¶
治小兒舌上瘡　取胡粉末并猪&KR0008;骨中髓𫝊之日三¶
　度¶
治小兒舌上白羔瘡　用草鵝屎取汁調沙糖服之如¶
　鵝喫糓者不用¶
治小兒舌瘡(方見本門口瘡等疾類/治口吻瘡方下又方同)¶
<pb:KR3e0067_WYG_365-43a>¶
治小兒舌上生瘡如粥及重舌并口中生瘡涎出方¶
　三項用桑白皮不以多少擣取汁𫝊之三兩度一方¶
　塗乳與兒飲之亦可¶
治小兒撮口但看舌有瘡如粟大者為驗　用蜈蚣汁¶
　刮破指甲研兩頭内差如無生者乾者亦得¶
治新生小兒未滿月及百日舌生瘡口中白膏厚如紙¶
　者並宜治之　以柸子臙脂少許兒病用女乳汁女¶
　病用兒乳汁同調塗舌上一宿効¶
<pb:KR3e0067_WYG_365-43b>¶
牛黄散　治小兒重腭重斷腫痛口中涎出(一名/聖㪚)¶
　　牛黄　龍腦　丹砂(各一/分)鉛霜(半/兩)太陰𤣥精石(一/兩)¶
　右為末再和研匀每服半錢先于重舌上以鈹鍼破¶
　出血用鹽湯洗拭乾然後糝藥于口中神効¶
又方¶
　　𤣥明粉　太陰𤣥精石(各一/分)鉛霜(半/分)¶
　右同研令細少少𫝊之¶
二乳飲　治證同前(方見口瘡/等疾類)¶
<pb:KR3e0067_WYG_365-44a>¶
又方　取露蜂房燒灰細研以水和塗口中立愈一方¶
　治重舌以田中蜂房燒灰酒和𫝊舌一作喉下¶
又方　取炲煤以水調塗之一方治木舌以醋和炲煤¶
　塗舌上當脱涎膜又塗之以涎膜盡舌如故即止¶
人參散　治小兒木舌日漸長大滿塞口中¶
　　人參(一/兩)白茯苓(去黒皮/二兩)甘草(一/兩)槐花(二/兩)白藥子(二/兩)¶
　　白术(一/兩)白芷(半/兩)¶
　右為散用薄荷汁調于糊塗舌上嚥下不拘時如患¶
<pb:KR3e0067_WYG_365-44b>¶
　重舌亦可服之¶
硼砂散　治小兒木舌長大¶
　　硼砂(研/)甘草(炙各/半兩)白芷(二/錢)白藥子(二/兩)蒲黄(一/兩)¶
　右為散每服半錢薄荷湯入蜜少許塗下食後服三¶
　歳已上每服一錢¶
朴硝散　治小兒木舌(方見咽喉/等疾類)¶
治木舌方　舌廼心之侯脾之絡脉于舌臟腑壅滯心¶
　脾積熱熱氣上衝故令腫脹滿口若不急療必至害¶
<pb:KR3e0067_WYG_365-45a>¶
　人¶
　　竹瀝(半/合)太醫局紫雪(一/分)¶
　右研細紫雪以竹瀝和之時抹入口中以盡為度一¶
　方半夏醋煎嚾嗽吐即差¶
治木舌舌忽吐出不復收者又歌曰木舌要可用黄葵¶
　更入鉛丹兩自宜七遍㸃之便可愈神方不假乃為¶
　奇　用葵花研細黄丹半之同研㸃七次¶
木舌金絲膏　治小兒心脾受熱唇口生瘡仍治幕口¶
<pb:KR3e0067_WYG_365-45b>¶
　唇舌白鵝口重舌木舌以上皆係心脾熱並宜用下項¶
　藥𫝊脚心次服連翹飲子仍與金絲膏刷口内舌上¶
　功効　用吳茱萸不拘多少為末用釅米醋調塗脚¶
　心更以紙貼糊粘傅之立効¶
一方云重腭一證于上腭令生一肉如指大小赤腫妨¶
　食及勿乳斯由熱極而作速宜下之不爾熱毒流咽¶
　喉加其腫塞悶絶而死宜服踈風㪚下之愈¶
治木舌舌忽吐出不能復收者　用竹紙捍巴豆油却¶
<pb:KR3e0067_WYG_365-46a>¶
　取油紙燃燒煙薫之立止¶
治小兒木舌長大　用鯉魚一枚去骨切肉作片將魚¶
　肉貼于舌上以線繫定¶
又方¶
　　黄蘖(一分細/研剉)¶
　右以竹瀝漬取汁細細㸃口中良¶
治小兒重舌欲死方¶
　　烏賊魚骨(一兩燒/為灰)¶
<pb:KR3e0067_WYG_365-46b>¶
　右研如粉以雞子黄和塗喉外及舌下¶
牛黄散　治嬰兒重腭重舌口内腫滿多涎咽喉不利¶
　　牛黄　朱砂　龍腦　鈆霜　射香　𤣥精石¶
　右等分為末刺出血後用水洗拭之然後用此藥𫝊¶
　之朱礬散亦可¶
治嬰兒木舌　凡療木舌如舌根强直腫滿不能吮乳¶
　者先用長針于口内舌根兩角邊刺之令血出¶
　　黄丹　朴硝　輕粉　白礬枯¶
<pb:KR3e0067_WYG_365-47a>¶
　右等分研細針後用此藥摻之¶
　¶
　¶
　¶
　¶
　¶
　¶
　¶
<pb:KR3e0067_WYG_365-47b>¶
　¶
　¶
　¶
　¶
　¶
　¶
　¶
　普濟方卷三百六十五¶
