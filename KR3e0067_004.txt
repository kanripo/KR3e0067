# -*- mode: mandoku-view; -*-
#+TITLE: 普濟方
#+DATE: 2015-08-24 23:06:44.813698
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四
<pb:KR3e0067_WYG_004-1a>¶
欽定四庫全書¶
　普濟方卷四　　　　　明　周王朱橚　撰¶
　　方脉總論¶
　　　九道病脉¶
細為氣血俱虚　為病在内　為積　為傷濕　為後¶
泄　為寒　為神勞　為腹滿　為憂傷過度　細而¶
𦂳為癥瘕積聚　為刺痛　細而滑為僵仆　為發熱¶
　為嘔吐　數為熱　為虛　為吐　為痛　為煩渴¶
<pb:KR3e0067_WYG_004-1b>¶
　為煩滿　動為痛　為驚　為攣　為泄　為恐¶
虛為寒　為虛　為脚弱　為食不消化　為傷暑¶
促經並無文釋曰其促有五一曰氣二曰血三曰飲四¶
曰食五曰痰但藏熱則脉數以氣血痰飲留滯不行則¶
止促止非惡脉也　結為痰　為飲　為血　為積¶
為氣　釋曰氣寒脉緩則為結數則為促雖緩數不同¶
結亦當如促脉分别可也　散經無文釋曰六府氣絶¶
於外則手足寒上氣五臟氣絶於内則下利不禁甚者¶
<pb:KR3e0067_WYG_004-2a>¶
不仁其脉皆散散則不聚病亦危矣　革為滿　為急¶
　為虛寒相搏婦人半産漏下　釋曰革者革也固結¶
不移之狀三部應之亦皆危脉也　代者一藏絶他藏¶
代至　釋曰代真死脉不分三部隨應皆是如前所例¶
皆本聖經學者當熟讀令心開眼明識取體狀然後交¶
絡互識所謂六經流注五藏相傳各以部位推尋使了¶
然不昧其如隨病分門諸脉證狀尤當參對審詳之如¶
是精誠方可為醫者不爾則傍倚聖教欺罔賢良為含¶
<pb:KR3e0067_WYG_004-2b>¶
靈之巨賊幸宜勉旃¶
　　　九道脉名¶
一長者有餘而過也故屬於陽其脉舉按皆有餘再再¶
尋之往來流利出於三關如持竿之狀是謂長也病應¶
渾身壯熱坐卧不安神思恍惚甚則陽虚内勝三焦不¶
利法宜汗而散之　二短者不及之脉故屬於隂凡物¶
短長各有所宜適當其可然後為中夫長短未始有定¶
體質於中而過者為長質於中而不及者為短有中短¶
<pb:KR3e0067_WYG_004-3a>¶
乃見焉其脉按舉之間雖往來洪盛而不及本位故曰¶
短病應邪氣内結宿食成瘕心腹切痛三關不利陽邪¶
虚摶三焦氣厥外為寒熱内則便硬於法宜引而竭之¶
　三虚者隂也不實之象陽為實隂為虚陽氣自得𫝊¶
肝氣不勝則少力多驚故其脉動為虚指下尋之不足¶
舉之亦然往來無力似浮而弱不欲内固之意是謂虚¶
狀原其病本陽邪内結恍惚無定故發狂熱厥與夫譫¶
言妄謬夣寐虚驚在小兒則主驚風　四促者陽盛也¶
<pb:KR3e0067_WYG_004-3b>¶
陽邪上忤氣有偏盛偏衰故也其脉指下按之有餘舉¶
之洪數下遊三關併朝寸口雖盛疾如此必時一止而¶
乃復來謂之促夫脉之行度亦有隂陽之從陽邪奔止¶
血朝於心榮衞趨蹶徐疾不常脉則因之時止而促爾¶
其病令人三焦不和積聚憂思氣逆而厥故上盛下虚¶
上溢下絶其候宜服退不宜進故法以退之者生進之¶
者死　五結者隂盛也真陽已極衰弱也夫脾布中和¶
因陽而發陽衰隂盛則脾氣忤而不能施化故脉來緩¶
<pb:KR3e0067_WYG_004-4a>¶
緩然時一止而復來或往或來或聚或散謂之結凡以¶
膠塞而不可解隂盛故也病應四肢勞倦憂悶煩躁切¶
痛上下連連相續氣忤不施故法宜通導以去其結也¶
　六代者隂也内經曰代則氣衰葢心散則氣衰不能¶
下應於土脾不得安其常故脉代也說文曰代者更也¶
脾不安常而然其脉按之動而復起再再尋之不能自¶
還病應形容羸瘦不能言正氣欲絶神無所居　七牢¶
者堅也固圍之象氣之&KR0650;結故若是仲景云寒則牢堅¶
<pb:KR3e0067_WYG_004-4b>¶
而沉結指下尋之不見舉之全無再再尋之小而有力¶
斷續不常見故曰牢葢重隂之所入以隂包陽故似無¶
而按有病應骨中疼痛氣血不守榮衞解散是以胷中¶
氣促而併夫脾與胃相為表裏十二經脉之所本而平¶
人之常氣皆禀於胃今已脾胃不能符御則生生之道¶
曷可全乎法以牢為水火相刑必死之候　八動者陽¶
與隂相搏也仲景云隂陽相摶名曰動又曰數脉見於¶
關上下無頭尾厥厥摇者曰動以其脉混混然指下尋¶
<pb:KR3e0067_WYG_004-5a>¶
之似有舉之全無再再尋之不離其處病應四體虚勞¶
煩滿崩中乆病血虚於内溢而自利　歌曰舉無再再¶
覓方逢　體倦虚勞利血濃　女子崩中宜速救　血¶
虚崩潰藥無功　九細者精氣虚弱之極而形容不足¶
内經曰細則氣少其脉之狀稍稍應指往來如綿至微¶
而不絶謂之細脉雖為虚弱之極然必應於診者為正¶
要之精氣既已怯弱陽道由是衰微病必脛痠髓冷力¶
乏精氣皮毛焦乾形容枯瘁温之以氣補之以味豈可¶
<pb:KR3e0067_WYG_004-5b>¶
緩也　謌曰　指下尋之極細微　脛痠髓冷不支持¶
遺精髪槁形枯瘁　速灸關元豈可遲¶
　　　九道脉主治¶
一長者陽也潔古云長法乾此陽明脉故尺寸俱長身¶
熱目痛鼻乾不得卧當汗陽化氣也¶
長脉迢迢度三關指下時來又却還陽毒在臟三焦熱¶
徐徐發汗始能安¶
　雲岐曰陽毒在臟何由言發汗非在五臟之本陽毒¶
<pb:KR3e0067_WYG_004-6a>¶
　之氣在五臓之標何為五臓之本肝心脾肺腎是也¶
　何為五臓之標血毛皮脉肌肉筋骨是也以其在五¶
　臓之標故徐徐發汗者為在標之深逺也急則邪不¶
　能出發之以升麻湯發在陽明標一法加羌活麻黄¶
　中治法以地骨皮散治渾身壯熱¶
　　　地骨皮　　　茯　苓(各半/兩)　柴　胡¶
　　　黄　芩　　　生地黄　　　知　母¶
　　　石　膏(各二/兩)¶
<pb:KR3e0067_WYG_004-6b>¶
　如自汗已多加知母㕮咀入生薑煎徐徐發者汗之¶
　緩也¶
二短者隂也主四肢惡寒腹中生氣宿食不消短法坤¶
腹中有宿食當下之短主隂成形隂不化穀也¶
短脉隂中有伏陽氣壅三焦不得昌臓中宿食生寒氣¶
大㵼通腸必得康¶
　宿食生寒氣何由通暢謂隂中伏陽故也使三焦之¶
　氣宣行於上下故用巴豆動藥也外藥隨見證應使¶
<pb:KR3e0067_WYG_004-7a>¶
　之此在上脉交論内細說之病久温白丸新病備急¶
　丹¶
三虚者隂也主少力多驚心中恍惚小兒驚風虚怯離¶
虚脉者離火也中虚之象心主血也血虚則脉息難成¶
驚風治以㵼青丸¶
恍惚心中多悸驚三關定息脉難成血虚臓腑生煩熱¶
補益三焦便得寧¶
　恍惚者陽主動之貌脉難成往來之象煩熱者血虚¶
<pb:KR3e0067_WYG_004-7b>¶
　也欲令氣血實故補益三焦命門以助心神之氣也¶
　是以男子藏精婦人繫胞宜以加减小柴胡湯主之¶
　　　柴　胡(去/苖)　黄　芩(各一/兩)　地骨皮¶
　　　人　參　　知　母　　　半　夏(製/)¶
　　　茯　苓(各一/兩)　炙甘草(三/錢)　　白芍藥(八/錢)¶
　右㕮咀每服一兩生薑水煎久疾虚煩不得眠酸&KR0037;¶
　仁湯治之¶
四促者陽也促脉象坎主中盛滿之象遇坎而退則是¶
<pb:KR3e0067_WYG_004-8a>¶
脉八九至併寸口漸漸退則活退則隂生逆之促而散¶
也一云促者熱數併居寸口陽太過隂不及也¶
促脉前來已出關常居寸口血成班忽然漸退人生也¶
若要痊除命在天¶
　升多而不降前曲後直如操帶鈎曰死漸退者以陽得¶
　隂則解如散絲者獨陽脫隂知命在天也¶
五結者隂也主四肢氣悶連痛時來結脉象兌金動而¶
有止曰結應腹中之右旁故曰結聚也血流而不行氣¶
<pb:KR3e0067_WYG_004-8b>¶
滯而不散脾主四肢結而不通故悶痛¶
積氣生於脾臓旁大腸疼痛陣難當漸宜稍㵼三焦火¶
莫謾多方立紀綱¶
　生氣是三焦之氣旺於脾臓旁脾受濕而反熱傳至¶
　大腸故發疼痛乃大腸金受三焦火邪故入大腸藥¶
　㵼三焦火邪則愈禁暴用寒藥急攻當緩緩下之¶
六代者隂也主形容羸瘦口不能言不因病羸瘦脉有¶
止曰代代真死脉也若暴損氣血以至元氣不續而止¶
<pb:KR3e0067_WYG_004-9a>¶
可治以人參黄耆湯¶
　　　人　參　　　白茯苓　　　熟地黄¶
　　　甘　草(炙/)　　地骨皮(各半/兩)　黄　耆¶
　　　白芍藥　　　桔　梗　　　天門冬¶
　　　半　夏(製/)　當　歸(各一/兩)　陳　皮(去白/二兩)¶
　右㕮咀入生薑十片水煎一兩去滓食前服滋養血¶
　氣調和榮衞和順三焦通行血脉若傷寒代者炙甘¶
　草湯¶
<pb:KR3e0067_WYG_004-9b>¶
代脉時時動若浮再而復起似還無三元正氣隨風去¶
魂魄冥冥何所居¶
　浮甚陽太過沉甚隂太過浮甚八至九至死在外沉¶
　甚一至二至死在内脾脉居中土之象生三元正氣¶
　代者似有似無曰代風邪害於脾故云正氣隨風去¶
七牢者隂也牢脉象震其脉不來不往曰牢其性𦂳而¶
急前後水火相乘之象水能尅火得相勝則死¶
脉入皮膚辨息難時時氣促在胷前只言水火相刑尅¶
<pb:KR3e0067_WYG_004-10a>¶
欲要痊除更問天¶
　牢者木也前後有水火相乘之象以牢為隂助水尅¶
　火故云命在天又云水火併於胷寒熱發於表之象¶
　以為牢脉也¶
八動者隂也主四體虚崩中血痢動脉象艮山也不來¶
不往曰動山止之貌動而不移也崩中血痢治之以赤¶
石脂丸及禹餘粮湯¶
動脉根源氣主隂三關指下礙沉沉血山一倒經年月¶
<pb:KR3e0067_WYG_004-10b>¶
志士名醫只可尋¶
　以衞為葉榮為根血去則根亡而葉凋此脉寸有尺¶
　無絶無根葉此脉第三同斷病也宜内補丹出元戎¶
　方一云動主血敗不止面色無光治之以養血氣八¶
　物湯¶
　　　當　歸　　　白芍藥　　　地　黄(熟/用)¶
　　　白　术(各一/兩)　人　參　　　乾　薑(灼/)¶
　　　茯　苓　　　桂　　(各半/兩)¶
<pb:KR3e0067_WYG_004-11a>¶
　右㕮咀每服一兩生薑七片水煎食前服¶
九細者隂也主腰酸髓冷乏力折精腎無所養陽不榮¶
於下隂不榮於上隂陽不能相守乏力無精治法春夏¶
地黄丸秋冬八味丸主之¶
乏力無精脛裏酸形容憔悴髪毛乾如逢冬季經霜月¶
不療其疴必自痊¶
　細脉象巽風也為木風主髪陽氣内不潤於皮毛致¶
　毛髪乾至秋則失冬時氣平故不療自愈此諸陽發¶
<pb:KR3e0067_WYG_004-11b>¶
　於春夏諸隂發於秋冬吉也普濟茴香丸主之上氣¶
　浮腫本在表宜解肌湯¶
　　　葛　根　　　黄　芩(各一/兩)　麻　黄(去節/半兩)¶
　　　赤芍藥(四/錢)¶
　右㕮咀一兩生薑七片水二盞煎至一盞去滓熱服¶
　食前若汗出浮腫是邪從汗出浮者陽也當發散而¶
　解之若不愈諸消腫藥治之肩息頻者喘者脉浮而¶
　滑亦在於表宜麻黄湯發表也¶
<pb:KR3e0067_WYG_004-12a>¶
　　　十恠脉名¶
一釜沸之狀如湯湧沸指下尋按之中央起四畔傾流¶
有進有退殊無息數但見其為湧沸而起是為釜沸而¶
已議曰如湯如羮葢水火之相沸有激而為之者水勝¶
火也火從之者也而與火相沸不得其已而終亡也脉¶
至若是三陽之數極而亡者之候葢火為陽水為隂以¶
陽亡隂以水勝火所以取於釜沸者名與義俱得之者¶
也夫隂在内陽為之守也陽數極而亡隂則氣無所守¶
<pb:KR3e0067_WYG_004-12b>¶
故奔騰而沸湧氣亡則形亡此所以為必死且榮衞周¶
流乎一身凡五十度是為百刻之常此以呼吸往來計¶
之也釡沸之狀氣有出而無入有來而無往則計二十¶
五度而終是為百刻之半故診見之旦占夕死夕占旦¶
死¶
二魚翔之狀宛如魚遊於水面但尾掉而身首俱不動¶
其脉浮於膚上不進不退指下尋之其首定而尾緩摇¶
時起時下有類乎魚之遊於水是為魚翔也夫魚之為¶
<pb:KR3e0067_WYG_004-13a>¶
物浮陽者也陽潛則在於淵未翔也陽升則在乎渚斯¶
翔也脉至若是者乃以三隂數極不能與陽相使故動¶
翔應診於膚表主腎與命門俱絶衞氣與榮血兩亡隂¶
陽别論曰别於陽者知病從來别於隂者知死生之期¶
脉至於此隂極而亡陽則不可期以日矣故夜半占日¶
中死日中占夜半死¶
三彈石之狀堅而促來遲去速指下尋之至摶而絶喻¶
如指彈石辟辟然堅而不可入故曰彈石此真臓脉見¶
<pb:KR3e0067_WYG_004-13b>¶
也夫春弦夏洪秋毛冬石四時之常也故腎欲石然石¶
而有胃氣為可治但石而無胃氣則死矣石之為物堅¶
而且實方冬時氣沉而在骨故脉欲堅而實素問云冬¶
日在骨蟄蟲周密君子居室然而有胃氣存焉故曰應¶
四時今胃氣先絶真脉獨見命本已喪何可久也不可¶
期以時日惟見戊巳日即死矣¶
四解索之狀指下散亂息數無凖或聚或散如繩索之¶
解而無收約由腎與命門氣皆亡形枯髓竭故脉之應¶
<pb:KR3e0067_WYG_004-14a>¶
如是也夫索之為物糾而成者也糾則合解則散合則¶
包而實散則利而流内經曰冬脉如營萬物之所以合¶
蔵故兩尺之脉則宜糾而合包而實者為正今也根本¶
離索真氣無所結固而解散不能以糾合矣則脉亦如¶
之故解索之脉形於兩尺者以戊巳日篤辰巳日死¶
五屋漏之狀如屋之漏滴滴然不相連續或來或止時¶
動時復其診亦如之謂之虚屋漏此脾胃已絶穀氣空¶
虚失於長養之令者然耳夫脾主中州呼吸之間脾受¶
<pb:KR3e0067_WYG_004-14b>¶
穀氣脉行有常今胃氣與榮絡俱絶而呼吸不得其常¶
則脉亦應之如屋之漏時滴時止豈復能有常哉期以¶
八日而死¶
六鰕遊之狀指下尋之若鰕遊於水面不進不退瞥然¶
驚棹而去再再尋之杳然不見須臾復於指下隠隠而¶
來應診不動倏爾還去脉之異狀間忽有全類此者故¶
目之曰鰕遊病應其人魂魄飛揚而形獨存但略有少¶
穀氣而無所附託也夫穀氣以真氣為本相附而周榮¶
<pb:KR3e0067_WYG_004-15a>¶
於一身以應十二脉之動今也真氣既䘮而穀氣獨存¶
則神無所依故魂魄飛揚矣魂陽也遊而無定魄隂也¶
止而有守魂魄之所依真氣而已若無所依而飛揚則¶
形與神不能相保逺者期以七日近者二日而死矣¶
七雀啄之狀來而急數頻絶而止良久凖前後来若雀¶
啄食之狀葢來三而去四也由脾元穀氣已絶於内腸¶
胃虚乏無所稟藏而不能散於諸經則諸經之氣隨而¶
亡竭矣夫五臓六腑生於真氣養於穀氣真氣亡則無¶
<pb:KR3e0067_WYG_004-15b>¶
所本穀氣亡則無所養無所本者死無所養者亦死四¶
十三難曰平人不食飲七日而死胃中穀氣俱盡則雀¶
啄之脉可見也¶
八偃刀之狀尋之如循刀刃責責然無進無退其數無¶
凖故曰偃刀由心元血枯真火之象無所歸宿而胃氣¶
獨居不能相為導續是傷於真心者如此心主血也肺¶
主氣也血榮氣衞脉之所依以行血枯而衞氣獨居則¶
心不能尅制而肺金勝矣刀金也金之為物剛而利也¶
<pb:KR3e0067_WYG_004-16a>¶
其脉之狀應於診者皆氣之使然也故有取於偃刀焉¶
若是者期以四日而死¶
九轉豆之狀脉來應指混然如豆之周旋展轉不進不¶
退殊無息數故謂之轉豆者不通之象也血氣雖已敗¶
然其動必轉焉及三元正氣已散五臓六腑空虚中無¶
所流矣象曰行尸其死可立而待也¶
十麻促之狀應指如麻子之戚促散亂分雜殊無均和¶
之意葢麻之生也其微不一穀之甚細而分錯者也由¶
<pb:KR3e0067_WYG_004-16b>¶
肺元已絶衞氣已枯榮氣獨澀而隂陽錯亂故取於麻¶
促之狀也輕者三日而死重者寅時死矣¶
　　　辨脉動止投數法¶
脉一動一止二日死一經云一日死　脉二動一止三¶
日死　脉三動一止四日死或五日死　脉四動一止¶
六日死　脉五動一止七日死　脉六動一止八日死¶
　脉七動一止九日死　脉八動一止十日死　脉九¶
動一止十一日死經云十三日死又立春死　脉十動¶
<pb:KR3e0067_WYG_004-17a>¶
一止立春死一經云立夏死　脉十一動一止立夏死一¶
經云夏至死　脉十二動十三動一止者立秋死又一經¶
云立冬死　脉十四動十五動一止者立冬死一經云立夏¶
死　脉二十動一止一嵗死又一經云立秋死　脉二十¶
五動一止二嵗死一經云一嵗又云立冬死　脉三十動一¶
止三嵗死　脉四十動一止四嵗死　脉五十動一止五嵗¶
死　脉来五十投而一止者一藏無氣却後春草生而死¶
脉来三十投而一止者二藏無氣却後三嵗麥而死　脉来二¶
<pb:KR3e0067_WYG_004-17b>¶
十投而一止者三藏無氣却後二嵗桑葚赤而死　脉来十投¶
而一止者四藏無氣嵗中死　脉一来而久住者宿病在心主¶
中　脉二来而久住者病在肝支中　脉三来而久住者病在¶
脾下　脉四来而久住者病在腎間　脉五来而久住者病¶
在肺之間　五脉病虚羸人得此者死虚羸人藥不得而¶
治鍼不得而及如壯盛人可治氣全故也¶
　　　五用乖違病脉¶
察脉必以人迎氣口分内外所因者乃學診之要道也¶
<pb:KR3e0067_WYG_004-18a>¶
所以脉讚云闗前一分人命之主然既有三因固可以¶
盡詳而考之於理自備且如疲極筋力盡伸度量飲食¶
饑飽叫呼走氣房室勞逸及金瘡挫折虎狼毒蟲鬼疰¶
客忤畏壓溺等外非六滛内非七情内外不收必屬不¶
内不外雖難論曰人迎𦂳盛傷於寒氣口𦂳盛傷於食¶
殊不知飲食入胃能助發宿藴其所以應於氣口者正¶
由七情欝發因食助見本非宿食能應氣口且如宿食¶
脉有浮大而微濇者有數而滑實者在隂則濇在陽則¶
<pb:KR3e0067_WYG_004-18b>¶
滑宿食不化脉則沉𦂳宿食成瘕脉則沉重此等名證¶
皆曰傷胃曾何關於氣口邪且如疲極筋力其脉弦數¶
而實筋痛則動皆傷肝也凝思則滑神耗則散皆傷心¶
也弦動耗氣脉濡而弱呌呼走氣脉散而急皆傷於肺¶
也房勞失精兩尺浮散男子遺精女子半産弦大而革¶
皆傷腎也右件明文氣口何與况藏寒蛔厥脉自微浮¶
及為𦂳滑胃虚不食其脉必緩亦有微濡五飲停伏浮¶
細而滑久畜沉積沉細而軟形虚自汗脉皆微濡揮霍¶
<pb:KR3e0067_WYG_004-19a>¶
變亂脉自沉伏僵仆墜下脉則細滑踒折傷損瘀血在¶
内疝瘕癥癖五内作痛脉皆弦𦂳中寒癥結脉則遲濇¶
五積六聚食飲痰氣伏留不散隳道節滯脉皆促結三¶
消熱中尺中洪大癲狂神亂關上洪疾氣實脉沉血實¶
脉滑氣血相搏脉亦沉實婦人姙娠脉則和滑遁尸尸¶
疰脉沉而不至寸或三部𦂳急鬼祟附着脉兩手乍大¶
乍小乍短乍長陽邪來見脉則浮洪隂邪來見脉則沉¶
𦂳鬼疰客忤三部皆滑洪大嫋嫋沉沉澤澤但與證不¶
<pb:KR3e0067_WYG_004-19b>¶
附者皆五尸鬼邪遁疰之所為也如診得此等脉證雖¶
與人迎氣口相應亦當分數推尋三因交結四句料簡¶
所謂單内單外不内不外亦内亦外亦不内外脉理微¶
妙藝能難精學又如忽見異像驚惑眩亂脉多失序急¶
虚卒中五臓閉絶脉不往來譬如墮溺脉不可察與夫¶
金瘡踒折頓走血氣脉亦無凖學者當看外證不必拘¶
脉¶
　　　診百病决死生法¶
<pb:KR3e0067_WYG_004-20a>¶
診人温病三四日不得汗出脉大疾者生脉細難得者¶
死　診人温病瀼瀼大熱其脉細小者死　診人病甚¶
而脉不調者難差　診人病甚而脉洪易差　診人頭¶
痛目痛卒視無所見者死　診人温病不利腹中痛甚¶
者死　診人病汗不出出不至足者死　診人病瘧腰¶
脊强急瘈瘲者不可治　診人熱病七八日氣不喘脉¶
不數者當後三日温汗汗不出者死　診人熱病七八¶
日其脉微細小便赤黄口燥舌燋乾黑者死　熱病未¶
<pb:KR3e0067_WYG_004-20b>¶
得汗脉盛躁得汗者生不得汗者難差　熱病已得汗¶
脉靜安者生脉躁者難治　熱病脉躁盛而不得汗者¶
此陽之極也十死不治　熱病已得汗脉常躁盛氣之¶
極也亦死　熱病已得汗常大熱不去者死　熱病已¶
得汗熱未去脉微躁者慎不得刺治也　熱病發熱甚¶
熱者其脉隂陽皆竭慎勿刺汗不出必不治　診癲病¶
脉實堅者生脉沉細小者死　診人心腹積聚其脉堅¶
急者生虚弱者死　若腹大脹四肢逆冷其人脉形長¶
<pb:KR3e0067_WYG_004-21a>¶
者死　診人心腹痛痛不得息脉細小遲者生堅大疾¶
者死　診人腸澼下膿血脉沉小流連者生數疾大熱¶
者死　診人腸澼下白膿脉沉者生浮者死　診洞洩¶
食不化下膿血脉數微小者生堅急者死　診腸澼下¶
膿血脉弦絶則死滑大則生凡腸澼之屬身不熱脉不¶
弦絶滑大皆生弦濇皆死　診諸腸澼下膿血有寒者¶
生熱者死　診諸腸澼其脉滑者生浮者死弦絶澀者¶
皆死　診欬嗽脉沉堅者死浮直者生　診吐血䘐血¶
<pb:KR3e0067_WYG_004-21b>¶
脉滑小弱者生實大者死　診唾血脉堅强者死滑者¶
生　夫病吐血而嗽上氣其脉數有熱不得卧者死¶
夫病欬嗽羸瘦脉堅大者死　診傷寒欬嗽上氣其脉¶
散者死謂其形損故也　診嗽脫形發熱脉堅急者死¶
　診嗽而嘔腹脹而洩其脉弦細欲絶者死　診諸欬¶
嗽其脉浮軟者生沉伏者死　診上氣脉數者死　診¶
人肌瘦脫肛形熱不去者死　診上氣面浮腫肩息其¶
脉大不可治加力必死　診人消渴其脉數大者生細¶
<pb:KR3e0067_WYG_004-22a>¶
小浮短者死　診人消渴脉實大病久可治脉小𦂳急¶
不可治　診人病蟲下蝕疘隂其脉虚小者生脉堅急¶
者死　診人腸澼筋攣其脉小細安靜者生浮大堅者¶
死　診人被風不仁痿厥其脉虚者生堅急疾者死¶
診人上氣喘息低昻其脉滑手足温者生脉澀四肢寒¶
者死　診人汗出若衂其脉小滑者生大躁者死　診¶
人隂陽俱竭者見其齒上如熟豆其脉小躁者死　診¶
人寒熱瘈瘲其脉代絶者死　診金瘡血出太多脉虚¶
<pb:KR3e0067_WYG_004-22b>¶
細者生實大者死　診人從髙頓仆内傷腸滿其脉堅¶
强者生小弱者死　診傷寒熱盛脉浮大者生沉小者¶
死　診傷寒已得汗脉沉小者生浮大者死　診心腹¶
積聚其脉勁强者生沉小者死　診厥逆汗出脉堅强¶
急者生虚緩者死　診水病脉洪者可治微細者不可¶
治　診水病隂閉其脉浮大者生沉細虚小者則死¶
診水病腹大如皷脉實者生虚者死　診洩注脉緩時¶
小結者生浮大數者死　診人内外身體俱冷而汗出¶
<pb:KR3e0067_WYG_004-23a>¶
微嘔而煩擾手足厥逆體不得安靜者死　診寒氣上¶
攻脉實而順滑者生實而逆澀則死　診金瘡出血脉¶
沉小者生浮大者死　診人卒然中惡脉大而緩者生¶
堅而浮者死堅細而微者亦生　診中惡吐血數升脉¶
沉數細者死浮大而疾者生　診人為百藥所傷脉微¶
細者死洪大而速者生　診老人脉微微陽羸隂强者¶
生脉躁大加息者死隂弱陽强脉至而代竒月而死¶
診熱病三五日身體熱腹滿頭痛食飲如故脉直而疾¶
<pb:KR3e0067_WYG_004-23b>¶
者八日死　尺脉濇而堅為血實氣虚也其發病腹痛¶
逆滿氣上衝此為婦人胞中絶傷有惡血久成結瘕黍¶
穄赤而死　脉來細而微者血氣俱不足細而來有力¶
者穀氣不充得即轉動&KR0037;葉生而死　左手寸口脉偏¶
動乍大乍小不齊從寸口至關關下至尺三部之位處¶
處動摇各異不同其人仲夏若得此脉桃葉落而死¶
右手寸口脉偏沉伏乍小乍大朝來浮大暮夜沉伏浮¶
即太過魚際沉伏即不至關中往來無常時時復來者¶
<pb:KR3e0067_WYG_004-24a>¶
榆葉枯落而死　左手尺部脉三十動一止又須臾還¶
三十動一止乍動乍踈不與息數相應其人雖食穀猶¶
不愈蘩草生而死　右手尺部脉三十動而一止止而¶
復來來如循直木如循張弓弦絙絙然如兩人共引一¶
索至立春而死¶
　　　扁鵲診諸反逆脉法¶
脉浮短者其人肺傷諸氣微少不過一季死法當嗽也¶
　脉涌涌不去者死　脉分絶者死而上下分散也¶
<pb:KR3e0067_WYG_004-24b>¶
脉來洪大盛而堅硬者血氣俱盛實也　病若閉目不¶
欲見人脉當得肝脉强急而長而反得肺脉浮短而濇¶
者死　病若開目而渴心下牢者脉當得𦂳實而數反¶
得濡而微者死　病若吐血復鼽衂脉當得沉細而反¶
浮大牢者死　病若大腸洩而脉當微細澀而反得𦂳¶
大而滑者死　又形脉與病相反者死　病若頭痛目¶
痛脉反濇者死　病若四肢厥逆脉反浮大而短者死¶
　病若腹痛脉反浮大而長者死　病若腹滿而喘脉¶
<pb:KR3e0067_WYG_004-25a>¶
反滑利者死　病若耳聾脉反浮大而濇者死　病若¶
腦痛脉反大而緩者死　左有病右痛下有病上痛此¶
為逆逆者不可治　脉來沉之即濡浮之不止推手者¶
半月死　人形病脉不病者生脉病形不病者死　人¶
病尸厥呼之不應脉絶者死　脉當大反小者死　肥¶
人脉細小如絲欲絶死　羸人得躁脉者死　人自澀¶
而脉來往滑者死　人自滑而脉來澀者死　人自小¶
而脉來往大者死　人自短而脉來往長者死　人自¶
<pb:KR3e0067_WYG_004-25b>¶
長而脉來往短者死　人自大而脉來往小者死　尺¶
脉上應寸口大遲者半日死　診五臓六腑十二經脉¶
皆有相反逆即為死候也¶
　　　辯七診脉法¶
七診脉諸家經論不盡分别今顯脉形伏并疾病有可¶
療者不可療者同論于中　獨大者皮膚壯熱喘息上¶
衝其脉通度三關多出少入與太過相似兩手並極此¶
乃不治之疾　獨小者四體微寒中隔氣閉腹衝兩脇¶
<pb:KR3e0067_WYG_004-26a>¶
其脉沉度於三關名曰獨小小者氣也不治之疾　獨¶
寒者惡寒也四肢俱冷伏陽在内其脉指下沉沉如爛¶
綿按之不知所在此不治之疾　獨熱者四指俱熱臓¶
腑亦熱其脉洪數故曰獨熱可治之疾　獨遲者其脉¶
三部俱遲氣在脾胃致有不安可治之疾　獨疾者寸¶
關急數尺脉微虚熱在於胃致使口乾心燥鼻塞頭痛¶
可治之疾　獨䧟者其脉軟隱在肌肉隂陽並然四肢¶
不舉疼痛在骨名曰獨陷可治之疾¶
<pb:KR3e0067_WYG_004-26b>¶
　　　診三部脉虚實决死生法¶
三部脉實長病得之不治　三部脉虚長病得之不治¶
虚而濇長病亦死虚而滑亦死虚而緩亦死虚而弦急¶
癲癎亦死矣　三部脉浮而結長病得之死浮而滑亦¶
死　三部脉弦而數卒病得之死　三部脉微而伏長¶
病得之死　三部脉麄長病得之死卒病得之生　三¶
部脉潎潎如羮上肥長病得之死卒病得之生　三部¶
脉連連如蜘蛛絲長病得之死卒病得之生　三部脉¶
<pb:KR3e0067_WYG_004-27a>¶
軟長病不治自愈卒病得之生　三部脉如革長病得¶
之死卒病得之生　三部脉累累如貫珠長病得之死¶
　三部脉如水淹然流長病不治自愈　三部脉如水¶
之流者長病得之生卒病得之死　三部脉實而滑長¶
病得之差卒病得之死　三部脉羸非其人得之死¶
三部脉堅而數如張弓弦蠱毒病必死　三部脉浮而¶
數長病得之生卒病得之死　三部脉數軟蠱毒病得¶
之生　三部脉細長軟長病得之生微而𦂳亦死　三¶
<pb:KR3e0067_WYG_004-27b>¶
部脉芤長病得之生　三部脉細而數長病得之生¶
三部脉弦急長病得之生　三部脉實而滑長病得之¶
生實而緩則生實而𦂳亦生　三部脉𦂳急癲病可治¶
　　　辯脉虚實法¶
人有三虚三實者謂有脉之虚實有病之虚實有診之¶
虚實也脉有虚實者脉來濡者為虚𦂳牢者實　病有¶
虚實者出者為虚入者為實言者為虚不言者為實緩¶
者為虚急者為實　有診之虚實者濡者為虚牢者為¶
<pb:KR3e0067_WYG_004-28a>¶
實痒者為虚痛者為實外痛内快為外實内虚内痛外¶
快為内實外虚　又邪氣盛則實精氣脫則虚何者是¶
重實大熱病氣熱脉滿者是也　脉盛皮熱腹脹前後¶
不通為五實　脉細皮寒氣少洩痢飲食不入為五虚¶
　　　辯損至脉法¶
脉有損至何謂也然至之脉一呼再至曰平三至曰離¶
經四至曰奪精五至曰困六至曰命絶何謂損一呼一¶
至曰離經二呼一至曰奪精三呼一至曰困四呼一至¶
<pb:KR3e0067_WYG_004-28b>¶
曰命絶此損之脉也至脉從下上損脉從上下也損脉¶
之為病奈何然一損於皮毛則皮聚而毛落二損於血¶
脉血脉虚少則不能榮於五臓六腑三損於肌肉肌肉¶
消瘦則食飲不為肌膚四損損於筋筋緩則不能自收¶
持五損損於骨骨萎則不能起於牀反此者至於收病¶
也從上下者骨萎不能起於牀者死從下上者皮聚而¶
毛落者死損至之法奈何然損於肺者益其氣損於心¶
者調其榮衞損於脾者調其飲食適其寒温損於肝者¶
<pb:KR3e0067_WYG_004-29a>¶
緩其中損於腎者益其精此損至之法也¶
　　　察色論¶
論曰聲合五音色合五行聲色符同然後定臓腑之榮¶
枯若滋榮者其氣生如翠羽雞冠蟹腹豕膏鳥羽是也¶
枯夭者其氣敗如草滋衃血枳實枯骨如炲是也至於¶
青赤見於春赤黄見於夏黄白見於長夏白黑見於秋¶
黑青見於冬是謂五藏之生者以五行之相繼也得肝¶
脉色見青白心脉色見赤黑脾脉色見黄青肺脉色見¶
<pb:KR3e0067_WYG_004-29b>¶
黑黄是謂真藏之見者以五行之相尅也若乃肺風而¶
眉白心風而口赤肝風而目青脾風而鼻黄腎風而肌¶
黑以風善行數變故爾肝熱而左頰赤肺熱而右頰赤¶
心熱而顔赤脾熱而鼻赤腎熱而頤赤以諸熱皆屬火¶
故爾以至青黑為痛黄白為熱青白為寒以九氣不同¶
故爾鼻青為腹水氣白為無血黄為寒赤為有風鮮明¶
為留飲而五色取决於此故爾然審病者又皆以真脾¶
為本葢真脾之黄是謂天之氣五色又明病雖久而面¶
<pb:KR3e0067_WYG_004-30a>¶
黄必生者以其真氣外榮也¶
　　　察聲色決死生法¶
凡人赤者欲如帛裹朱砂不欲如赭色也　白者¶
欲如白璧之色不欲如白堊也　青者欲如蒼璧¶
之色不欲如藍也　黄者欲如羅裹雄黄不欲如¶
黄土也　黒者欲如漆不欲如炭也　凡色青如¶
草滋黒如炲黄如枳實赤如衃血白如枯骨有此¶
五色者並為死候也　凡青如翠羽黒如鳥羽赤如¶
<pb:KR3e0067_WYG_004-30b>¶
雞冠黄如蟹腹白如豚膏有此五色並為生候也¶
病人耳目鼻口有黒色起入口者必死　病人兩目¶
皆有黄色起者其病當愈　病人耳目及頰顴上赤¶
者五日死　病人有黒色出扵額上及髮際至鼻脊¶
兩顴上五日死　病人及健人黒及白色入目鼻口¶
者五日而死　病人及健人面忽如馬肝色望之如¶
青近之如墨者死　病人口如魚口不能復閉而氣¶
出多不返者死　病人妄語錯亂及不能語者不可¶
<pb:KR3e0067_WYG_004-31a>¶
治熱病者可治　病人循衣縫譫言者不可治　病人¶
尸臭甚者不可治　病人目迴迴直視肩息者一日中¶
死　病人背青人中反者三日死　病人面無精光似¶
土色不能食者四日死　病人目無精光及牙齒黑色¶
不可治　病人面黄目黑九日死　病人面白目黑者¶
不可治　病人面赤目白者十日死　病人但張其口¶
不能閉者三日死　病人面赤目青者立即死　病人¶
面黑目白者八日死　病人目系傾者七日死　病人¶
<pb:KR3e0067_WYG_004-31b>¶
齒色忽變黒者十三日死　病人髮直者十五日死¶
病人遺尿不覺者死　病人脣口忽乾者必死　病人¶
爪甲青者必死　病人頭目久痛卒視物不見必死¶
病人舌卷及卵縮者死　病人面黑目直視惡風者死¶
　病人面黄目白者不死　病人面黄目青者死　病¶
人面黄目赤者不死　病人面色青目白者死　病人¶
而目俱黄者不死　病人面目俱白者即死　病人面¶
青唇黑者死　病人髪如乾麻喜怒者死　病人髮與¶
<pb:KR3e0067_WYG_004-32a>¶
眉衝起者死　病人面色黑兩脇下滿不能自轉反者¶
死　病人卒腫面色蒼黑者死　病人手掌腫無文者¶
死　病人臍腫反出外者死　病人隂囊莖俱腫者死¶
　病人手足爪甲下肉黑者死　病人汗出不流舌卷¶
者死　病人唇反人中滿者死　病人隂陽絶目眶陷¶
者死　病人五藏已奪神氣不守聲嘶者死　病人隂¶
結陽絶目精脫恍惚者死　病人隂陽俱絶裂衣掇空¶
妄言者死　病人隂陽俱洩絶失音不能言者死　病¶
<pb:KR3e0067_WYG_004-32b>¶
人榮衞竭絶面浮腫者死¶
　　　病分氣血晝夜衰旺¶
夫百病晝則増劇夜則安靜是陽病有餘乃氣病而血¶
不病也百病夜則増劇晝則安靜是隂病有餘乃血病¶
而氣不病也晝則氣行晝者陽也主行陽道也氣也無¶
形質而象天也熱也火也動輕也主外也動而不息者¶
也氣主呴之春也浮也夜者隂也主行隂道也血也有¶
形質而象地也寒也水也靜重也主内也靜而濡潤者¶
<pb:KR3e0067_WYG_004-33a>¶
也血主濡之秋也降也冬也沉也病有夜則惡寒晝則¶
安靜是隂氣自旺於本部也有夜則安靜晝則惡寒是¶
隂氣上溢於中也有夜則惡寒晝亦惡寒此隂部太盛¶
兼有其陽乃病之極矣亟㵼其隂峻補其陽病有晝則¶
發熱夜則安然是陽氣自盛於本部也有晝則安然夜¶
則燥煩是陽氣下陷於隂中也名曰熱入血室病有晝¶
則躁作夜則煩躁是陽極太盛兼有其隂當亟㵼其陽¶
峻補其隂為隂氣將竭重陽者死重隂者死宜亟攻之¶
<pb:KR3e0067_WYG_004-33b>¶
病有晝則惡寒夜則煩躁飲食不入病名曰隂陽交交¶
者死矣¶
　　　病機論¶
論曰察病機之要理施品味之性用然後明病之本焉¶
故治病不求其本無以去深藏之大患故掉眩收引膹¶
欝腫脹諸痛痒瘡皆根於内夫百病之生也皆生於風¶
寒暑濕燥火以知化之變也經言盛者㵼之虚者補之¶
余錫以方士用之尚未能十全余欲令要道必行桴皷¶
<pb:KR3e0067_WYG_004-34a>¶
相應猶拔刺雪汚工巧神聖可得備聞靈樞經曰刺深¶
而猶可拔汚深而猶可雪莊子曰雪猶洗也岐伯曰審¶
察病機無失氣宜此之謂也黄帝曰願聞病機何如岐¶
伯對曰凡諸氣掉眩皆屬於肝少慮無怒風勝則動肝¶
者罷極之本魂之君也其華在爪其充在筋以生血氣¶
其味酸其色蒼為將軍之官謀慮出焉此為隂中之少¶
陽通於春氣其脉弦王注曰肝有二部葉一小葉如木¶
甲拆之狀啓經所謂其用為動火乃木之為動火太過¶
<pb:KR3e0067_WYG_004-34b>¶
之政亦為動葢火木之主暴速所以掉眩也掉摇也眩¶
昏亂也旋運皆生風故也是以風火皆屬陽陽主動其¶
為病也胃脘當心痛上支兩脇膈咽不通食飲不下甚¶
則耳鳴眩轉目不識人善暴僵仆裏急緛戾脇痛嘔泄¶
甚則掉眩癲疾兩脇下痛引少腹令人怒也虚則目職¶
&KR0835;&KR0835;無所見善恐如人將捕之凡病肝木風疾者以熱¶
為本以風為標故火本不燔遇風烈乃焰肝本不甚熱¶
因金衰而王肺金不勝心火木來接於金故諸病作矣¶
<pb:KR3e0067_WYG_004-35a>¶
其為治也燥勝風王注曰風自木生燥為金化風餘則¶
制之以躁肝勝治以清凉之氣也木氣之下金氣承之¶
又曰風滛於内治以辛凉肝欲散急食辛以散之故木¶
主生榮而主春其性温故風大則反凉而毁折是兼化¶
制其木也故風病過急反而中外燥燋是反並金化也¶
故非為金制其木是甚則如此中風偏枯者由心火暴¶
甚而水衰不能制則火實尅金金不能平木則肝木勝¶
而兼於火熱則卒暴僵仆凡治消癉仆繫偏枯痿厥氣¶
<pb:KR3e0067_WYG_004-35b>¶
滿發肥賁髙粱之疾也故此藏氣平則敷和太過則發¶
生不及則萎枯　諸痛痒瘡瘍皆屬於心靜則神明熱¶
勝則腫心者生之本神之象變也其華在面其充在血¶
脉為陽中之太陽通於夏氣其脉鈎其味苦其色赤為¶
君主之官神明出焉此為主官陽中之陽也王注曰心¶
形如未敷蓮花中有七空以導引天真之氣神明之宇¶
也經所謂其用為燥火燥性動其明於外熱甚火赫爍¶
石流火金之極變也燔焫山川旋反屋宇火之災𤯝也¶
<pb:KR3e0067_WYG_004-36a>¶
故火非同水水智而火愚其性暴速其為病也當胷中¶
熱嗌乾右脇滿皮膚疼痛寒熱咳嗽唾血血洩鼽衂&KR0329;¶
嘔溺色變甚則瘡痒胕腫肩背臑痛缺盆中痛瘍疼身¶
熱驚惑惡寒戰慄譫妄悲忘衂衊語笑瘡瘍血流狂妄¶
目赤胷中痛脇支滿脇下痛背膺肩胛間痛背痛虚則¶
胷腹大脇下與腰背相引而痛其為治也以寒勝熱王¶
注曰小熱之氣凉以和之大熱之氣寒以取之甚熱之¶
氣汗以發之發之不盡制之制之不盡求其屬以衰之¶
<pb:KR3e0067_WYG_004-36b>¶
又曰用水之主以制陽光經曰氣有多少病有盛衰治¶
有緩急方有大小此之謂也是以熱滛於内治以醎寒¶
佐以甘苦以酸收之以苦發之心欲耎急食醎以耎之¶
君火之下隂精承之水氣化之是故火主暴虐故燥萬¶
物者莫熯乎火夏月火熱極甚則先失氣薰味而萬物¶
反潤以水出液林木津流及體熱極而反汗液出是火¶
極而反兼水化俗以難辨認是作非不治已極反攻王¶
氣是不明標本但隨兼化之虚象妄為其治反助其病¶
<pb:KR3e0067_WYG_004-37a>¶
而害於生命多矣故此藏平則昇明太過則赫曦不及¶
則伏明王注曰百端之起皆自心生　諸濕腫滿皆屬¶
脾土味知氣化濕勝則濡泄脾者倉廪之官本營之居¶
也名曰器能化糟粕轉味而出入者也其華在唇其充¶
在肌其味甘其色黄又名諫議之官五味出焉此至隂¶
之類通於土氣為隂中至隂脾也其脉緩王注曰脾形¶
象馬蹄内包胃腕象土形也其用為化兼四氣聚散復¶
形群品以生溉灌肝心腎肺主於時寄王四季經所謂¶
<pb:KR3e0067_WYG_004-37b>¶
善不可見惡不可見也其液入驟注其灾霖潰其為病¶
也胕腫骨痛隂痺按之不得腰脊頭頸痛時眩大便難¶
隂氣不用飲食不欲咳唾則有血積飲痞膈中滿霍亂¶
吐下為善肌肉痿足不收行脇䐜嘔吐洩注下王注曰¶
脾熱之生虚則腹滿腸鳴飱洩食不化者有胃之寒者¶
有胃之熱者色白澄徹清冷皆屬於寒色黄水赤渾濁¶
皆屬於熱故仲景曰邪熱不利穀水性疾速此之謂也¶
其為治也風勝濕濕自土生風為木化土餘則制之以¶
<pb:KR3e0067_WYG_004-38a>¶
風脾盛治之以燥故濕傷肉濕勝則濡洩甚則水閉胕¶
腫王注曰濕為水水盛則腫水下形肉色已消又曰濕¶
氣為淫皆為腫滿但除其濕腫滿自衰若濕氣在上以苦¶
吐之濕氣在下以苦泄之以淡滲之治濕之法不下小¶
便非其治也故濕淫所勝平以苦熱佐以酸辛以苦燥¶
之以淡泄之若濕上甚而熱治以苦濕佐以甘辛以汗¶
為散而止濕淫於内治以苦熱佐以酸淡以苦燥之以¶
淡泄之脾苦濕急苦以燥之又曰土氣之下木氣承之¶
<pb:KR3e0067_WYG_004-38b>¶
本草曰燥可去濕桑皮赤小豆之屬王注曰半身已上¶
濕氣有餘火氣復欝所以明其熱能生濕經所謂風寒¶
在下燥熱在上濕氣在中火遊行其間是以熱之用矣¶
故土主濕雲雨零而宏靜雨熱極甚則飄驟散落是反¶
兼風水制其土也若脾甚土自壅燥去其濕以寒除熱¶
脾土氣衰以甘緩之所以燥泄積飲痞隔滿腫濕熱乾¶
涸消渴慎不可以温藥補之故積温成熱性之温乃勝¶
氣之藥也藏喜新而惡陳常令滋澤無使乾涸故此土¶
<pb:KR3e0067_WYG_004-39a>¶
平則備化太過則敦阜不及則卑濫諸氣膹欝病委皆¶
屬於金肺氣常清利燥勝則乾肺者氣之本魄之處也¶
其華在毛其充在皮其味辛其色白而為相傅之官治¶
節出焉為陽中之少陽通於秋氣其脉毛王注曰肺之¶
形象人肩二布葉一小葉中有二十四空行列以布分¶
諸藏清濁之氣經所謂其用為固其變肅殺其生目蒼¶
落其為病也骨節内變左胠脇痛寒積於中感雪太凉¶
革候咳腹中鳴注泄鶩溏咳逆心脇滿引小腹善暴痛¶
<pb:KR3e0067_WYG_004-39b>¶
不可反側嗌乾面塵色惡腰痛丈夫&KR1155;疝婦人少腹痛¶
浮虚鼽尻隂股髀腨胻是病皴揭實則喘欬逆氣肩背¶
痛汗出尻隂股膝髀虚則少氣不能報息耳聾嗌乾其¶
為治也熱勝燥燥自金生熱為火化金餘則制之以火¶
肺勝則治之以苦又曰金氣之下火氣承之燥淫於内¶
治以苦温佐以苦辛以苦下之若肺氣上逆急食苦以¶
泄之王注曰制燥之勝必以苦温故受乾病生焉是以¶
金主於秋而屬隂其氣凉凉極天氣清明而萬物反燥¶
<pb:KR3e0067_WYG_004-40a>¶
若火是金極而反兼化火也故病血液衰也燥金之化¶
極甚則煩熱氣欝痿弱而手足無力不能收持也凡有¶
聲之痛應金之氣故此藏平氣則審平太過則堅成不¶
及則不從革也　諸寒熱皆屬於腎水能養動耗寒勝¶
則涸腎者主蟄封藏之官本精之處也其華在髪其充在骨¶
其味醎其色黑為作强之官伎巧出焉為隂中之隂通¶
於冬氣其脉石王注曰腎藏有二形如二豆相並而曲¶
附於膂筋外脂裏白表黑主藏精故仙經曰心為君火¶
<pb:KR3e0067_WYG_004-40b>¶
腎為相火是言在腎屬火而不屬水也經所謂膻中者¶
臣使之官喜樂出焉故膻中者在乳之間下令在於腎¶
是火居水位得升則喜樂出焉雖君有二火之氣論其¶
五行造化之理同為熱也故左腎屬水男子以藏精女¶
子以繫胞右腎屬火遊行三焦興衰之道由於此故七¶
節之傍中有小心是言命門相火也經所謂其變凝冽¶
其清冰雹其為病也寒喀心疼腰腿痛大關節不利屈¶
伸不便若厥逆痁堅腹滿寢汗實則腹脛腫喘咳身重¶
<pb:KR3e0067_WYG_004-41a>¶
汗出憎風虚則胸中痛大小腹痛清厥意不樂王注曰¶
大小腹大小腸也此所謂左腎水發痛也若夫右腎命¶
門相火之為病少氣瘡瘍疥癬癰腫脇滿胷背首面四¶
肢浮腫腹脹嘔逆瘛瘲骨痛節有動注下温虐腹中暴¶
痛血溢流注精液目赤心熱甚則瞀昧暴痛瞀悶懊憹¶
健嘔瘡瘍驚躁喉痺耳鳴嘔涌暴注瞤瘛暴死瘤氣結¶
核丹熛皆相火熱之勝也其為治也寒勝熱燥勝寒若¶
熱淫於内治以醎寒火所勝平以醎冷故相火之下水¶
<pb:KR3e0067_WYG_004-41b>¶
氣承之如寒淫於内治以甘熱佐以甘辛寒淫所勝平¶
以辛熱又曰腎苦燥急食辛以潤之腎欲堅食苦以堅¶
之故水本寒寒急則氷氷如地而能載物氷發而雹雪¶
是水寒亢極反似尅水之土化是兼謂化也所謂寒病¶
極者反腎滿也左腎不足濟之以水右腎不足濟之以¶
火故此藏水平則靜順不及則涸流大過則流衍　諸¶
厥固泄皆屬於下厥謂氣逆固謂禁固氣逆則肝腎失¶
守失守則不能禁固出入無燥濕不恒故氣下則愈也¶
<pb:KR3e0067_WYG_004-42a>¶
經所謂厥氣上行滿脉去形　諸痿喘嘔逆皆屬於上¶
肺者藏之長也為心之華葢故肺熱葉焦發痿躄是氣¶
欝不利病喘息而嘔也嘔謂嘔醎水火氣炎上之象也¶
胃膈熱甚則為嘔也若衰火之炎痿躄則愈利肺之氣¶
喘息自調也道路開通吐嘔則除凡病嘔涌溢食皆屬¶
之火也王注曰内格嘔逆食不得入是有火也經所謂¶
三陽有餘則為痿易王注曰易有變易常用自痿弱無¶
力也故病此者為熱明矣諸熱瞀瘛皆屬於火熱氣甚則¶
<pb:KR3e0067_WYG_004-42b>¶
濁亂昏昧也瞀瘛乃昏也經所謂病筋脉相引而急名¶
曰瘛者故俗謂之搐是也熱勝風捕併於經絡故風主¶
動而不寧風火相乘是以熱瞀瘛而生矣治法祛風滌¶
熱之劑折其火勢熱瘛可立愈若妄加灼火或飲以發¶
表之藥則取死不旋踵　諸禁皷如䘮神守皆屬於火¶
禁慄驚惑如䘮神守悸動怔忪皆熱之内作故治當以¶
制大劑其神守血榮而愈也　諸頸項强皆屬於濕寒¶
濕同性水火同居故足太陽膀胱經屬水而下所以濕¶
<pb:KR3e0067_WYG_004-43a>¶
可傷也其脉起目内眥上額交於顛上其支别從顛入¶
絡於腦還出别下項故主項强太陽表中風加之以濕¶
客於經中内挾寒濕則筋脉抽急故頸項强而不柔和¶
此太陽傷濕當詳有汗治以䟽濕祛風緩發表而愈也¶
　諸逆衝上皆屬於火衝攻也火氣炎上故熱甚則欝¶
於内也諸脹腹大皆屬於熱肺主於氣貴乎通暢若嘔¶
涌溢食不下也肺脹而腹大是以火主長而髙茂形見¶
彰顯升明舒葉皆腫之相也熱去則見順利也　諸燥¶
<pb:KR3e0067_WYG_004-43b>¶
狂越皆屬於火胃實則四股實而能登髙也故四肢者¶
諸陽之本經所謂隂不勝陽則脉流薄疾病乃狂是以¶
陽勝則使人妄言罵詈不避親踈神明之亂也故上善¶
若水下愚若火此之謂也治之也以補㵼隂陽奪其食¶
則病已也　諸暴强直皆屬於風暴虐而害也强頸有¶
力而不能和柔也乃厥隂風木勢甚而成此王注曰陽¶
欝於内而隂行於外千金曰强直為風治㵼火補金木¶
能自平也　諸病有聲皷之如皷皆屬於熱腹脹大而¶
<pb:KR3e0067_WYG_004-44a>¶
皷之有聲如皷者熱氣甚則然也經所謂熱勝則腫此¶
之類也是以熱氣内欝不散而聚所以扣之如皷也諸¶
腹脹大皆為裏證何以明之仲景曰少隂病腹脹大不¶
便者急下之宜大承氣湯所謂土勝堅水則乾急與大¶
承氣湯下之以救腎水故知無寒其熱明矣　諸病胕¶
腫疼酸驚駭皆屬於火胕腫熱勝於内則傷氣滯故也¶
疼酸由火實制金不能平木則木王而為酸者肝之味¶
也故經所謂二陽一隂發病主驚駭王注曰肝主之原¶
<pb:KR3e0067_WYG_004-44b>¶
火其本也自心火甚則善驚所以驚則動而不寧也故¶
火衰水平治之本也　諸轉反戾水液渾濁皆屬於熱¶
熱氣燥爍於筋故筋轉而痛應風屬於肝也甚則吐不¶
止暍熱之氣加之以泄濕勝也若三氣雜乃為霍亂故¶
仲景曰嘔吐而利若為霍亂故有乾霍亂有濕霍亂得¶
其吐利邪氣得出名曰濕霍亂也十存八九若不得吐¶
利揮霍撩亂邪無所出名曰乾霍亂十無一生者皆以¶
冐暑中熱飲食不節寒熱氣不調清濁相干隂陽乖隔¶
<pb:KR3e0067_WYG_004-45a>¶
則為此病若妄言寒者大誤矣故熱則小便渾而不清¶
寒則潔而不濁故井水煎湯沸則自然渾濁也　諸病¶
水液澄徹清冷皆屬於寒水液為病寒也故水清淨其¶
氣寒冷水穀不化而吐利其色白腥穢傳化失常食已¶
不饑雖有邪熱不殺穀而不饑者無倦而常好動其便¶
色黄而酸王注曰寒者上下所以出及吐出溺出也又¶
曰小寒之氣温以和之諸嘔吐酸暴注下迫皆屬於熱¶
流而不腐動而不蠧吐嘔吐酸者胃鬲熱甚則欝滯於¶
<pb:KR3e0067_WYG_004-45b>¶
氣物不化而為酸也酸者肝木之味或言吐酸為寒者¶
誤也暴注者是注泄也乃腸胃小轉化失常經所謂清¶
氣在下則生飱泄下迫者後重裏急窘迫急痛也火性¶
急速而物不化故也俗云虚坐弩責而痛也　諸澁枯¶
涸乾頸皴揭皆屬於燥澁枯者水液氣衰少血不榮於¶
皮肉氣不通利故皮膚皴揭而澁也及甚則麻痺不仁¶
涸乾者火多水少繫辭云燥萬物者莫熯乎火故火及¶
熱甚水溢乾而不調潤於身皮膚乃啓裂手足有如斧¶
<pb:KR3e0067_WYG_004-46a>¶
傷而深二三分者冬月甚而夏月衰故法曰寒能收斂¶
收斂則燥澁皴揭熱能縱緩則滋榮潤澤此皆屬燥金¶
之化也王注曰物之生滑利物之死枯澁其為治也宜¶
開通道路養隂退陽凉藥治之榮血通流麻木不仁澁¶
涸乾勁皴揭皆得其所慎無服烏附之藥經所謂金木¶
水火土運行之數寒暑燥濕火風臨御之化則失道可¶
見民病可調凡受諸病者皆歸於五行六氣勝復盛衰¶
之道矣王注曰人生有形不能無患既有其患亦常有¶
<pb:KR3e0067_WYG_004-46b>¶
逃生化出隂陽者也故曰謹守病機各司其屬有者求¶
之無者求之盛者責之必先五勝踈其血氣令其得調¶
達而致和平此之謂也¶
　　　三因論¶
夫人禀天地隂陽而生者葢天有六氣人以三隂三陽¶
而上奉之地有五行人以五臓五腑而下應之於是資¶
生皮肉筋骨精髓血脉四肢九竅毛髪齒牙唇舌總而¶
成體外則氣血循環流注經絡喜傷六淫内則精神魂¶
<pb:KR3e0067_WYG_004-47a>¶
魄志意喜傷七情六淫者寒暑燥濕風熱七情者喜怒¶
憂思悲恐驚若將護得宜怡然安泰役冒非理百病生¶
焉病症既成須尋所自故前哲示教謂之病源經不云¶
乎治之極於二者因得之閉户塞牖繫之病者數問其¶
經以從其意是欲知致病之本也然六淫天之常氣冒¶
之則先自經絡入内合於腑臓為外所因七情人之常¶
性動之則先自藏腑欝發外形於肢體為内所因其如¶
飲食饑飽叫呼傷氣盡神度量疲極筋力隂陽違逆乃¶
<pb:KR3e0067_WYG_004-47b>¶
至虎狼毒蟲金瘡踒折疰忤附着畏壓溺等有背常理¶
為不内外因金匱有言千般疢難不越三條以此詳之¶
病源都盡如欲救療就中尋其類例别有三因或内外¶
兼併淫情交錯惟其深淺斷以所因為病源然後配合¶
諸證隨因施治藥石鐵艾無施不可¶
　　　内外傷論¶
辨脉古人以脉上辨内外傷於人迎氣口人迎脉大於¶
氣口為外傷氣口脉大於人迎為内傷此辨固是但其¶
<pb:KR3e0067_WYG_004-48a>¶
說有所未盡耳外感風寒有餘之證是從前客邪來也¶
其病必見於左手左手主表乃行陽二十五度内傷飲¶
食及飲食不節勞役所傷皆不足之病也必見於右手¶
右手主裏乃行隂二十五度故外感寒邪則獨左寸人¶
迎脉浮𦂳按之洪大𦂳者急甚於絃是足太陽寒水之¶
脉按之洪大而有力中見手少隂心火之脉下與壬合¶
内顯洪大乃傷寒脉也若外感風邪則人迎脉緩而大¶
或大於氣口一倍或兩倍三倍内傷飲食則右寸氣口¶
<pb:KR3e0067_WYG_004-48b>¶
脉大於人迎一倍傷之重者過之少隂則兩倍太隂則¶
三倍此内傷飲食之脉若飲食不節勞役過甚則三脉¶
遍見於氣口是心火刑肺其肝木挾心火之勢亦來薄¶
肺經曰侮所不勝寡於畏者是也故氣口脉急大而數¶
時一代而澁也澁者肺之本脉代者元氣不相接脾胃¶
不及之脉洪大而數者心脉刑肺也急者肝脉挾心火¶
而反尅肺金也若不甚勞役惟右關脾脉大而數謂獨¶
大於五脉數中微緩時一代也如飲食不節寒温失所¶
<pb:KR3e0067_WYG_004-49a>¶
則先右關胃脉損弱甚則隱而不見惟内顯脾脉之大¶
數微緩時一代也宿食不消則獨右關脉沉而滑經云¶
脉滑者有宿食也以此辨之豈不明白易見乎¶
辨寒熱外傷寒邪之證與飲食不節勞役形質之病及¶
内傷飲食俱有寒熱舉世盡將飲食失節勞役不足之¶
病作外傷寒邪有餘表實之證反㵼其表枉死者多矣¶
外傷寒邪發熱惡寒寒熱併作其熱也翕翕發熱又謂¶
之拂拂發熱發於皮毛之上羽毛之拂明其熱在表也¶
<pb:KR3e0067_WYG_004-49b>¶
是寒邪感胃之明証也皮膚毛腠者陽之分也是謂之¶
元氣所滋養之分也以寒邪乘之欝遏陽分不得伸故¶
發熱也其面赤鼻氣擁塞不通心中煩悶稍似袒裸露¶
其皮膚已不能禁其寒矣其表上虚熱止此而已其惡¶
寒也雖重衣下幕逼近烈火終不能禦其寒一時一日¶
增加愈甚必待傳入裏作下證乃罷其寒熱齊作無有¶
間斷也其内傷飲食不節或勞役所傷亦有頭痛項彊¶
腰痛與太陽表證微有相似餘皆不同論中已辨之矣¶
<pb:KR3e0067_WYG_004-50a>¶
内傷不足之病表上無傷不能禦風寒也此則常常有¶
之其躁熱於腎間者而有之與外中寒邪畧不相似其¶
惡風寒也葢脾胃不足營氣下流而乘腎肝此痿厥氣¶
逆之漸也為胃氣平常飲食入胃其營氣上行以輸其¶
心肺以滋養上焦之皮膚腠理之元氣也既下流其心¶
肺無所禀受皮膚間無陽失其營衞之外護故陽分皮¶
毛之間虚弱但見寒或居隂寒處無陽日處便惡之也¶
此常常有之無間斷者也但避風寒及温暖處或添衣¶
<pb:KR3e0067_WYG_004-50b>¶
葢温養其皮膚所惡風寒便不見矣是熱也非表傷寒¶
邪皮毛間發熱也乃腎間受脾胃下流之濕氣閉塞其¶
下致隂火上衝作蒸蒸而燥熱上徹頭頂旁徹毛皮渾¶
身燥熱作須待祼衣露居近寒凉處則已或熱極而汗¶
出亦解彼外傷惡寒發熱豈有汗出者乎若得汗出則¶
病愈矣以此辨之豈不如黑白之易見乎當内虚而傷¶
之者燥熱也或因口吸風寒之氣欝其隂火使咽膈不¶
通其吸入之氣欲入為膈上衝脉之火所拒使隂氣不¶
<pb:KR3e0067_WYG_004-51a>¶
得入其胸中之氣為外風寒所遏欝欝而不得伸令人¶
口開目瞪極則聲發於外不能上下塞於咽中而氣欲¶
絶又或噦嘔咽吐而躁熱發必有所因凡有此證其表¶
虚惡風寒之證復見矣表虚之弱為隂火所乘躁發須¶
臾而過表虛無陽不任風寒復見矣是表虚無陽常常¶
有之其躁熱則間而有之此二者不齊作燥作寒已寒¶
作燥已非作外傷之寒熱齊作無有間斷也百病俱有¶
身熱又謂之肌熱又謂之皮膚間熱以手捫之方知者¶
<pb:KR3e0067_WYG_004-51b>¶
是也乃肌體有形之熱也亦須皆待隂陽既和汗出則¶
愈矣慎不可以此上辨之以其虚實内外病皆有之故¶
難辨耳只依先說病人自覺發熱惡寒之熱及躁作之¶
熱上辨之為准則矣¶
辨外感内傷惡風外感八風之邪乃有餘證也内傷飲¶
食不節勞役所傷皆不足之病也其内傷亦惡風自汗¶
若在温暖無風處則不惡矣與外傷鼻流清涕頭痛自¶
汗頗相似細分之時異耳外感風邪自汗頭痛鼻流清¶
<pb:KR3e0067_WYG_004-52a>¶
涕常常有之一日一時増加愈甚直至待入裏作下證¶
乃能罷語聲重濁髙厲有力鼻息壅塞而不通能食腹¶
中和口别味大小便如常筋骨疼痛不能動摇便着牀¶
枕非扶不起其内傷與飲食不節勞役所傷然亦惡風¶
居露地中兼大漫風起却不惡也惟門窻隙紙中賊風¶
來大惡也與傷寒傷風俱不同矣况鼻流淸涕頭痛自¶
汗間而有之鼻中氣短少氣不足以息語則氣短而怯¶
弱妨食或不下或不飲食三者互相有之腹中不和或¶
<pb:KR3e0067_WYG_004-52b>¶
腹中急而不能伸口不别五穀之味小便頻數而不渴¶
初勞役得病食少小便赤黄大便常難或秘或結或虚¶
坐只見些小白膿時有下氣或泄黄如糜或溏泄色白¶
或結而不通若心下痞或胸中閉塞如刀劙之痛二者¶
亦互相見不併出也有時胃脘當心而痛上肢兩脇痛¶
心臍下相火之勢如巨川之水不可遏而上行使陽明¶
之經逆行亂於胸中其氣無止息甚則髙喘熱傷元氣¶
合四肢不收無氣以動而懶倦嗜卧其外感風寒俱無¶
<pb:KR3e0067_WYG_004-53a>¶
此證故易為分别耳復有一等乘天氣大熱之時在於¶
路途田野中勞形得之更或有身體薄食小勞役過甚¶
又有修善長齋之人有氣久虚而因勞役得之者皆與¶
陽明熱白虎湯證相似必饑體捫摸之壯熱必躁熱悶¶
大惡渴而飲水以勞過甚之故亦身疼痛始受病之時¶
特與中熱得有餘之病相似若誤與白虎湯旬日必死¶
此證脾胃太虚元氣不足鼻口中氣皆短促而上喘至¶
日轉以後足陽明得時之際病必可減若是外中熱之¶
<pb:KR3e0067_WYG_004-53b>¶
病必到日晡之際大作讝語其熱増加大渴飲水煩悶¶
不止其勞役不足者皆無此證尤易為分解若得有難¶
决疑似之證必當待一二日而求醫治療必不至錯矣¶
或因勞役動作腎間隂火沸騰事閒之際於大舍之内¶
或於隂凉處或解脫衣裳更有新浴或身閒於背隂處¶
坐卧其隂火不行還歸腎間皮膚腠理極虚無陽但風¶
來或為寒凉所遏表虚不任其風寒自認外感風寒求¶
衣解表以重絶元氣取禍如翻掌茍幸而免者致虚勞¶
<pb:KR3e0067_WYG_004-54a>¶
氣血皆弱不能完復且表已虚之人為風寒所遏亦是¶
虚邪犯表始病一二日之間時與外中賊邪有餘之證¶
頗有相似處故致疑惑諸醫者只於氣少氣盛上辨之¶
其外傷賊邪必語聲前輕後重其聲髙厲而有力若是¶
勞役所傷飲食不節表虚不足之病必短氣氣促上氣¶
髙喘懶語如有所問難勉强對答一兩句其聲困弱而¶
無力至易見也¶
　　　分内外傷治法¶
<pb:KR3e0067_WYG_004-54b>¶
内經篇云夫邪之生也或生於隂或生於陽其生於陽¶
者得之風雨寒暑乃天之邪感則傷人五臓是八益之¶
邪故曰風從上受之其中人也髙俗言傷風傷寒者是¶
也治法邪在皮者汗而發之¶
其生於隂者得之飲食居處隂陽喜怒乃水之寒熱感¶
則害人六腑是七損之病故曰濕從下受之經言飲食¶
勞倦則傷脾俗言内傷飲食是也又云勞則氣耗熱伏¶
榮中陽氣不得伸故頭痛耳鳴九竅不利皆腸胃之所¶
<pb:KR3e0067_WYG_004-55a>¶
生也治法邪在下者引而竭之¶
帝曰風雨之傷人奈何岐伯曰風雨之傷人也先客於¶
皮膚傷入於孫脉孫脉滿則傳入絡脉絡脉滿則輸於¶
大經脉血氣與邪併客於分凑之間其脉堅大故曰實¶
實者外堅充滿不可按之按之則痛¶
　此重明八益之邪傷人中人也髙是客邪表受風寒¶
帝曰寒濕之傷人奈何岐伯曰寒濕之中人也皮膚不¶
收肌肉堅𦂳榮血泣衞氣去故曰虚虛者聶辟氣不足¶
<pb:KR3e0067_WYG_004-55b>¶
按之則氣足以温之故决然不痛¶
　此清虛之地氣傷人也必從足使故曰地之濕氣感¶
　則害人皮肉筋脉夫百病之變皆生於風雨寒暑及¶
　飲食居處隂陽喜怒鍼經解云若身形不虛外邪不¶
　能傷故知百病皆由喜怒不節勞役形體飲食不調¶
　胃氣一失榮氣不生隂火乘之清氣伏匿於下焦隂¶
　火隂血上涌閉塞九竅元氣逆行百病之變由是來¶
　矣是知清靜之氣不可妄勞胃氣不可不養若能志¶
<pb:KR3e0067_WYG_004-56a>¶
　閒而少欲心安而不懼形勞而不倦乃天清地淨百¶
　骸和暢得盡天年¶
帝曰善隂之生實奈何岐伯曰喜怒不節則隂氣上逆¶
上逆則下虚下虛則陽氣走上故曰實矣¶
　夫隂氣逆上者盛怒得之非喜也喜則氣和此喜之¶
　一字傳冩誤矣前已有說血之與氣并走於上則為¶
　大厥厥則暴死是謂盛怒也先說熱中一段内云血¶
　并於上為善怒舉此兩段為證言喜者誤矣¶
<pb:KR3e0067_WYG_004-56b>¶
帝曰隂之生虚奈何岐伯曰喜則氣下悲則氣消則脉¶
虚空因寒飲食寒氣熏滿則血泣氣去故曰虛矣¶
　辨云隂虚者說飲食居處隂陽喜怒按隂陽應象大¶
　論云喜怒傷氣今言喜氣下行者非也喜則氣和以¶
　此證之飲食勞倦是為隂病非陽喜之病皆陽氣不¶
　足隂氣有餘但遇天隂寒心不樂病必增加故言悲¶
　則氣消若遇晴暖心喜樂或美食充口其病皆去聖¶
　人立法只宜補陽附其陽道知非喜為氣下也¶
<pb:KR3e0067_WYG_004-57a>¶
帝曰經言陽虛則外寒隂虛則内熱陽盛則外熱隂盛¶
則内寒余已聞之矣不知其所由然也¶
　此一段帝問在表陽病在裏隂病四證陽虛則外寒¶
　陽勝則外熱此明客邪傷表六淫有餘之證隂虚則¶
　内熱隂盛則内寒飲食脾胃病始於熱中終於寒中¶
岐伯曰陽受氣於上焦以温皮膚分肉之間今寒氣在¶
外則上焦不通則寒氣獨留於外故寒慄¶
　寒慄謂心寒慄也非戰動又明陽虚生外寒此風寒¶
<pb:KR3e0067_WYG_004-57b>¶
　傷表有餘病也¶
隂虛生内熱奈何岐伯曰有所勞倦形氣衰少榖氣不¶
盛上焦不行下脘不通胃氣熱氣氣熏胷中故内熱¶
　此再明濕從下受之病之形狀乃水榖之寒熱則害¶
　人六腑此中焦不足脾胃先受病乃飲食勞倦始受¶
　熱中¶
陽盛生外熱奈何岐伯曰上焦不通利則皮膚緻密腠¶
理閉塞𤣥府不開衛氣不得泄越故外熱¶
<pb:KR3e0067_WYG_004-58a>¶
　此乃末傳客寒化熱當下也故經云人之傷於寒則¶
　為病熱是也¶
隂盛生内熱奈何岐伯曰厥氣下密寒氣積於胷中而¶
不㵼不㵼則温氣去寒獨留則血凝泣則血脉不通其¶
脉盛大以濇故中寒¶
　此再明脾胃不足勞役形體中焦榮氣受病末傳寒¶
　中惟宜補陽㵼隂¶
帝曰隂與陽并血氣以并病形以成刺之奈何岐伯曰¶
<pb:KR3e0067_WYG_004-58b>¶
刺此者取之經隨取血於營取氣於衞用形者因四時¶
多少髙下¶
　此一段明脾胃榮氣不足從隂引陽并㵼血絡經隨¶
　榮者主血隂氣也衞者主氣陽氣也夫行針之道必¶
　先知形之長短骨之廣狹循三備法通針身形以施¶
　分寸故曰用形也四時多少髙下具在下篇此脾胃¶
　不節榮衞不行始病熱中經隨隂血宜理陽氣¶
帝曰血氣以并病形以成隂陽相傾㵼奈何¶
<pb:KR3e0067_WYG_004-59a>¶
　此復問八風表邪及傷寒客邪在外有餘之證惟宜¶
　㵼之血氣以并及隂病勞役脾胃濕從下受中虚不¶
　足之證¶
岐伯曰㵼實者氣盛乃内鍼(岐伯先以風寒/外邪為之對)鍼與氣俱¶
内以開其門如利其户鍼與氣俱出精氣不傷邪氣乃¶
下外門不閉以出其疾揺大其道如利其路是謂大㵼¶
必切而出大氣乃屈¶
　言欲開其穴而泄其邪氣切謂急也言急出鍼也予¶
<pb:KR3e0067_WYG_004-59b>¶
　詳切字之義非急出鍼也切其穴路以防真氣泄止¶
　出其鍼以利其路獨令邪氣出令鍼頭引出其邪恐¶
　鍼帶出真氣此切之意也鍼解論云疾而徐則虛者¶
　疾出鍼而徐按之也大氣謂大邪氣也屈謂退伏也¶
　有餘外證¶
帝曰補虛奈何岐伯曰持鍼勿置以定其意候呼内鍼¶
氣出鍼入鍼空四塞精無從去方實而疾出鍼氣入鍼¶
出熱不得還閉塞其門邪氣布散精氣乃得存動氣候¶
<pb:KR3e0067_WYG_004-60a>¶
時(注曰動旡/候時乃當)近氣不失逺氣乃來是謂追之此治法不¶
足内病脾胃也¶
帝曰夫子言虚實者有十生於五臟五脉耳夫十二經¶
脉皆生其病(注曰甲乙經曰/皆生百病素問)今夫子獨言五臓夫十二¶
經脉者皆絡三百六十五節節有病必被經脉經脉之¶
病皆有虛實何以合之岐伯曰五臓者故得六腑以為¶
表裏經絡之節各生虚實其病所居隨而調之病在脉¶
調之血(心主脉脉主血榮/病治在心調血脉)病在血調之絡(肝主血血病/治在肝調之)¶
<pb:KR3e0067_WYG_004-60b>¶
(絡/)病在氣調之衞(肺主氣其病治在衛此五/臓之氣也視何臓以調之)病在肉調¶
之分肉(脾主肉病在血絡以鋒鍼/决之故曰血實宜决之)病在筋調之筋(肝主/筋病)¶
(在筋治/在肝血)病在骨調之骨(腎主骨骨病治在腎/熱則疾之寒則留之)燔鍼刼刺¶
其下及與急者(筋病在脾者以燔鍼刼刺治在/筋筋急者熨絡先令氣行也)病在骨¶
焠鍼藥熨(腎主骨以大寒為骨痺者先/藥熨焠刺焠刺即燔鍼也)病不知所痛兩¶
蹻為上(病在隂蹻陽蹻痢癎瘛瘲不知所苦兩蹻為/上者取申脉穴是足太陽太隂外踝下也)身¶
形有痛九候莫病則繆刺之病在於左而右脉病者巨¶
刺之(大氣不能過關尺/者巨鍼刺之必矣)謹察其九候鍼道備矣¶
<pb:KR3e0067_WYG_004-61a>¶
　調經篇云夫邪之生也或生於隂或生於陽其生於¶
　陽者得之風雨寒暑其生於隂者得之飲食居處隂¶
　陽喜怒也夫風雨寒暑者自外而感傷其形傷形為¶
　有餘當㵼之仲景之書已備至於飲食居處隂陽喜¶
　怒自内而致傷其氣傷氣為不足當補之諸書所載¶
　畧而未詳今隨證立方并四時加减詳論之(諸方見/脾臓門)¶
　(飲食勞/倦類)¶
醫學發明衝督任脉云二十八難曰竒經八脉者既不¶
<pb:KR3e0067_WYG_004-61b>¶
拘於十二經皆何起何繼也然督脉者起於下極之俞¶
並於脊裏上至風府入屬於腦任脉者起於中極之下¶
以上毛際循腹裏上關元至咽喉衝脉者起於氣衝並¶
足陽明之經夾臍上行至胷中而散¶
　夫督任衝三脉者為一源始於二隂之間分為三𣲖¶
　任脉者起於㑹隂穴根於曲骨入前隂中出腹裏過¶
　臍上行附足厥隂之經為生化之源也貫穿諸經無¶
　所不係焉衝者分為二道起於㑹隂根於氣衝為二¶
<pb:KR3e0067_WYG_004-62a>¶
　道入腹中夾臍兩傍上行附足陽明之脉至胷中而¶
　散一說上至腦耳上角下至足内踝絡跗上若搐如¶
　引繩之壯上下動之若一貫諸經之脉無所不到以¶
　其從胃脉故也十二經之海也旺為生化升降之主¶
　督脉者出於㑹隂根於長强上行脊裏至於巔附足¶
　太陽膀胱之脉膀胱者諸陽之首又曰巨陽無榮衞¶
　之氣係焉督脉為附督者都也能為表裏上中下十¶
　二經之病焉此督任衝三脉之起末也今邪客衝督¶
<pb:KR3e0067_WYG_004-62b>¶
　二脉係根在下焦下焦者裏也地道也血也隂分也¶
　自臍已下至足少隂分下至骨髓主行隂二十五度¶
　於夜所受之邪止於内俗呼為雜病焉散於十二經¶
　絡百病形相無有定止其邪之張也有若流水犯於¶
　少隂之脉甚則煩心神明不安加勞役則如乾霍之¶
　狀瞋目則魂如去浪甚則内閉九竅外壅肌肉衞氣¶
　散解陽道不行名曰煎厥乃隂氣大盛大勢之來也¶
　其苦百端不可名狀病之重者無過於此折人天年¶
<pb:KR3e0067_WYG_004-63a>¶
　治當從隂引陽先㵼衝督以三稜針挈其隂火是治¶
　其源㵼以苦寒之劑佐以辛熱乃寒因熱用為下焦¶
　如瀆經云在下者引而竭之聖人之法因近於二隂¶
　故從權也然閉於便溺者可也如便溺已通不當利¶
　大小便宜泄之於其内急宜苦酸味薄者從隂中以¶
　升發陽氣佐以辛甘温熱於陽分使得徹於皮毛衞¶
　氣之分亦是助榮衞之氣此藥若服當一大㵼此一¶
　㵼反助隂氣從權泄熱不得已而用之不極勿用當¶
<pb:KR3e0067_WYG_004-63b>¶
　從火欝是為上治從隂發陽候其陽道升氣平乃止¶
　骨空論三脉為此類頗異¶
三十六難曰藏各有一耳腎獨有兩者何也然腎兩者¶
非皆腎也左者為腎右為命門者諸精神之舍原氣之¶
所係也故男子以藏精女子以係胞故知腎有一也¶
　潔古云一者男子婦人皆以左腎右腎為命門男子¶
　藏精者氣海也婦人係胞者血海也所主者二受病¶
　者一也東垣云夫腎有兩者分水火之異左腎屬水¶
<pb:KR3e0067_WYG_004-64a>¶
　腎氣道於耳又主骨又主大便難取足少隂右腎屬¶
　火男子蔵精施化婦人係胞有孕啓𤣥子曰男曰作¶
　强女曰技巧造化形容生化則異受病則同叔和云¶
　尺脉第三同斷病又云積液多成唾水勝也焦煩水¶
　易虧火勝也水勝則㵼水火勝則㵼火仲景以姜附¶
　湯㵼水大承氣湯㵼火是傷寒變證也人人生命皆¶
　係於此得不辨乎¶
三十七難曰邪在六腑則陽脉不和陽脉不和則氣留¶
<pb:KR3e0067_WYG_004-64b>¶
之留之則陽脉盛矣邪在五臓則隂脉不和隂脉不和¶
則血留之留之則隂脉盛矣隂氣大盛則陽氣不得榮¶
也故曰格陽氣大盛則隂不得營也故曰關隂陽俱盛¶
不得相營也故曰關格關格者不得盡其命而死矣經¶
言氣獨行於五臓不營於六腑者何也然氣之所行也¶
如水之流不得息也故隂脉營於五臓陽脉營於六腑¶
如環之無端莫知其紀終而復始其不覆溢人氣内温¶
於臓腑外濡於腠理¶
<pb:KR3e0067_WYG_004-65a>¶
　解云邪在五臓者以明水穀之寒熱感則害人六腑¶
　是飲食不節勞役形體以傷六腑元氣有虧陽氣不¶
　行便為七損之病五臓乃傷内經云隂虚生内熱傳¶
　變之極則隂盛生内寒者是也邪在六腑者是明天¶
　之邪氣感則傷人五臓是外生風邪八風之變天有¶
　八風人有五臓乃八益之邪外傷筋骨筋骨疼痛非¶
　扶不起謂係屬五臓故以五臓明之也内經復解之¶
　云陽虛生外寒傳變甚則云陽盛生外熱與此意同¶
<pb:KR3e0067_WYG_004-65b>¶
　故外傷風寒者謂之寒傷形筋骨乃應内傷飲食勞¶
　役者謂之熱傷氣肺之元氣乃應皆始受病之邪也¶
　又曰五臓不和則九竅不通正謂飲食不節勞役形¶
　質脾胃有傷竒邪隂火之作過也六腑不和則留結¶
　為癰陽氣盛有餘之邪也經曰風寒傷形憂恐忿怒¶
　傷氣氣傷臓乃病臓病形乃應形傷筋骨乃應此形¶
　氣内外之相應也天之邪氣風寒六淫客邪有餘之¶
　變始則陽受外寒莫傳下行入裏而為陽盛生外熱¶
<pb:KR3e0067_WYG_004-66a>¶
　飲食所傷水穀之寒熱先為憂喜忿怒所傷元氣飲¶
　食勞役為之變應諸病從此變而出矣故憂喜忿怒¶
　飲食不可不慎也¶
　¶
　¶
　¶
　¶
　¶
<pb:KR3e0067_WYG_004-66b>¶
　¶
　¶
　¶
　¶
　¶
　¶
　¶
　普濟方卷四¶
