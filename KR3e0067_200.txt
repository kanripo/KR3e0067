# -*- mode: mandoku-view; -*-
#+TITLE: 普濟方
#+DATE: 2015-08-24 23:06:50.785193
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百
<pb:KR3e0067_WYG_200-1a>¶
欽定四庫全書¶
　普濟方卷二百　　　　明　周王朱橚　撰¶
　　諸瘧門¶
　　　久瘧(附論/)¶
久瘧者瘧久不瘥發汗吐下過甚真氣虚邪氣深沉以¶
内薄衛氣不應故積嵗月而難治也雖有虚痞不可攻¶
治當先其發時動湯液以發汗蓋浸漬薰蒸而邪氣方¶
出出則微汗小便利者表裏俱和久瘧自瘥矣¶
<pb:KR3e0067_WYG_200-1b>¶
　　　方¶
龍骨丹(出聖/惠方)　治瘧久不瘥或止或發繼月連年諸藥¶
　無効者¶
　　狗頭骨　䑕頭骨　牛頭骨　虎頭骨¶
　　兎頭骨　狸頭骨　龍角　猢猻頭骨¶
　　天靈蓋　鼈甲　龜甲　阿魏(細/研)麝香(細研各/半兩)¶
　　蛇頭骨(一/枚)雄黄(一兩/細研)硃砂(一兩/細研)¶
　右為末入研了藥更研令匀以軟飯和丸如鷄頭大¶
<pb:KR3e0067_WYG_200-2a>¶
　以青絹褁男左女右中指上繫一丸未定即以醋茶¶
　下一丸¶
烏梅丸(出聖濟/總録)　治諸瘧久不瘥發動無節日漸虚困¶
　羸痩¶
　　烏梅肉(㣲炒一/兩半)鼈甲(酒浸去裙襴炙/令黄色一兩)¶
　　天靈盖(塗酥炙令/黄色一兩)虎頭骨(酒浸炙/黄一兩)常山(細剉/一兩)¶
　　柴胡(去苗/一兩)蜀漆葉(三/分)肉蓯蓉(去皺皮酒浸/炙乾一兩)¶
　　知母(焙乾剉/三分)甘草(炙三/分)升麻(三/分)大黄(剉半/兩)¶
<pb:KR3e0067_WYG_200-2b>¶
　　䜴(炒令黄/半兩)桃仁(二十九枚湯浸/皮尖雙仁生用)¶
　右除桃仁外為細末與桃仁相和煉蜜丸如梧桐子¶
　大每日空腹未發前以枳殻桑根白皮湯下二十丸¶
　漸加至三十丸四十丸後覺虛冷損憊即加生地黄¶
　防風黄耆桂各一兩香䜴减半日一服¶
鼈甲丸(出聖濟/總録)　治瘧不瘥¶
　　鼈甲(酒浸炙令黄色/去裙襴一兩)虎頭骨(酒浸炙令/黄色三分)¶
　　烏梅肉(炒令乾/三分)麥門冬(去心焙/一兩)石膏(研碎/三分)¶
<pb:KR3e0067_WYG_200-3a>¶
　　常山(細剉/一兩)白薇(半/兩)萎蕤(半/兩)升麻(三/分)人參(一/兩)¶
　　知母(剉焙乾/三分)地骨皮(半/兩)¶
　右為末煉蜜丸如梧桐子大未發前米飲服二十丸¶
　明日早晨再服三十丸如人行十里即食一碗白粥¶
　至臨發時又服三十丸不吐不利瘥後三日内將息¶
　如常法¶
驅瘧湯(出聖/惠方)　治諸瘧乆瘧不瘥¶
　　草菓仁　青皮　陳皮　人參　茯苓　半夏(製/)¶
<pb:KR3e0067_WYG_200-3b>¶
　　厚朴(製/)蒼术(炒/)鷄心㯽榔　白术　甘草(炙各/半兩)¶
　　良薑(一/分)¶
　右剉散每服三錢薑五片棗二枚烏梅一枚空心煎¶
　服¶
常山飲(出聖濟/總録)　治一切瘧疾經久不瘥¶
　　常山　鼈甲(去裙襴醋/炙各一兩)白頭翁　知母(焙/)甘草(炙/剉)¶
　　柴胡(去苗各/三分)青蒿(一/握)桃枝　柳枝(各一/握)桂(去麄皮/半兩)¶
　右麄搗篩每服四錢酒一盞半入葱白薤白各三寸¶
<pb:KR3e0067_WYG_200-4a>¶
　切浸一宿煎取八分温服去滓欲發前再服¶
烏梅蓯蓉丸(一名烏/梅丸)　治瘧久不瘥(方見本門足/少陰腎瘧類)¶
肉蓯蓉丸　治久瘧不瘥羸痩無力寒熱不能飲食¶
　　烏梅肉(微/炒)恒山(剉/)附子(炮裂去/皮臍)桂心(各一/兩)¶
　　虎頭骨(一兩半塗/酥炙令黄)桃仁(半兩湯浸去尖/雙仁麩炒微黄)香豉(一合/炒乾)¶
　　麝香(細/研)肉蓯蓉(一兩酒浸一宿/刮去皺皮炙乾)¶
　右為末煉蜜和搗三五百杵丸如梧桐子大每日空¶
　心以粥飲下三十丸晩食前再服¶
<pb:KR3e0067_WYG_200-4b>¶
鯪鯉甲酒(出聖濟/總録)　治瘧乆不瘥¶
　　鯪鯉甲(酒浸炙令/黄色半兩)常山(三/分)鼈甲(去裙襴醋/炙黄半兩)¶
　　烏賊魚骨(去甲/三分)烏梅肉(微炒/一分)竹葉(一/握)¶
　　桃仁(二十四枚湯浸/去皮尖雙仁)豉(一/合)葱白(七莖/細切)¶
　右剉如豆大用生絹袋盛以酒三升浸經一宿每日¶
　空腹温服半盞良久取吐如不吐至巳午時再服三¶
　兩服如不瘥隔日再依前服之¶
又方(出經驗/良方)¶
<pb:KR3e0067_WYG_200-5a>¶
　　草菓(去皮膜/七枚)肥棗　烏梅(各五/枚)甘草(三/寸)大半夏(湯/炮)¶
　　青皮(各四/枚)生薑(四塊如/指大)¶
　右為麄末用水一大碗入瓦瓶中濕紙密封煎至半¶
　碗每日天明服¶
烏梅丸(一名蓯/蓉丸)　療瘧無問年月逺近並瘥(方見本門/足少陰腎)¶
　(瘧/類)¶
治久瘧方(出聖/惠方)¶
　　狐糞　雄黄　阿魏　黄丹　硃砂　丁香(末各/一兩)¶
<pb:KR3e0067_WYG_200-5b>¶
　　麝香(一/分)¶
　右同搗為細末醋煮麵糊和丸如雞頭大以緋帛褁¶
　定一丸男左女右繫在背上¶
又方(出聖/惠方)¶
　　道人頭(一/兩)雄黄(三分/細研)砒霜(一分/研)香豉(一合/炒乾)荷蒂(七/枚)¶
　　甘草(三分/生用)¶
　右為末研藥令匀煉蜜和丸如梧桐子大發前冷醋¶
　湯下一丸忌食熱物¶
<pb:KR3e0067_WYG_200-6a>¶
鼈甲白术散(出楊氏/家藏方)　治久瘧寒熱相等汗多腰脊重¶
　痛¶
　　鼈甲(醋/炙)恒山(醋煮/炙)白芍　柴胡(各一/兩)白术(二/兩)¶
　　牡蠣(半兩/煆)¶
　右㕮咀每服五錢水二中盞薑五片煎至一中盞去¶
　滓温服不拘時候¶
六物湯　治久瘧不已寒少熱多¶
　　嫩常山(二錢/半)柴胡　雞心㯽榔　青皮(去白各/三錢)¶
<pb:KR3e0067_WYG_200-6b>¶
　　草菓仁　甘草(炙各一/錢半)¶
　右剉分三服以大軟烏梅三枚過夏好酒一啜許新¶
　水二盞煎半盞隔宿露空以紗蓋之次早黎明服若¶
　寒熱等加製厚朴二錢畧煖服是日飲食物皆用熱¶
車前草湯　治久瘧日多増寒壯熱不止渇飲水¶
　　車前草(半/兩)常山(細剉/半兩)升麻(半/兩)白粳米(半/合)䜴(炒半/兩)¶
　　甘草(生半/兩)¶
　右麄搗篩每用三錢以水一盞半隔宿浸藥置於星月¶
<pb:KR3e0067_WYG_200-7a>¶
　下横一小刀子於藥上五更煎取七分去滓分温二¶
　服空腹未發前一服相次再服良久得吐定即得食¶
　漿水粥¶
常山散　療患瘧經久者不過五六服¶
　　常山(三/分)乾漆(三兩熬/煙盡)牡蠣(一兩/半熬)桂心(二/兩)橘皮(二/兩)¶
　　杏仁(二兩去/皮尖熬)¶
　右為散一服方寸匕先發熱米飲服若先寒清酒和¶
　服之空腹未發前一服服藥日唯須晩食七日内慎¶
<pb:KR3e0067_WYG_200-7b>¶
　如前法忌生葱生菜¶
大効瘧丹　治久瘧疾¶
　　雄黄(另/研)淡豆䜴(後研/和)飛羅白麵(各半/兩)乳香(二錢半/另研)¶
　　黄丹(一兩炒/黒色)桃仁(一百枚/去皮尖)¶
　右為細末用獨顆蒜研如泥新布中絞過和藥丸如¶
　雞頭肉大硃砂為衣須要五月五日午時靣東北方¶
　合藥忌婦人雞犬孝子僧道見每一丸當發日靣東¶
　北以温酒或無根井華水下孕婦不可服(此方活人/多矣如君)¶
<pb:KR3e0067_WYG_200-8a>¶
　(子以天地之心為心至日誠心修合廣施於人其陰/徳不淺蓋藥有神効故勉之今所載傷寒證候治方)¶
　(皆法於仲景其録諸方/新用得効故敢言之)¶
交加飲子　治久瘧不已山嵐瘴氣及脾胃氣弱陰陽¶
　勝傷發為痎瘧(一名生/熟飲)¶
　　肉荳蔲(七枚麵/褁燒)　草菓(二枚一/生一熱)¶
　　厚朴(二寸一半生一半/熟用生薑製過用)生薑(二塊如棗大/煨半生半熟)¶
　　甘草(二寸半一半生/用一半熟用)¶
　右為末每服分一半水一碗銀石器内煎至一大盞¶
<pb:KR3e0067_WYG_200-8b>¶
　去滓温服發日空心服未愈再服一方無生薑名反¶
　解飲(忌葷腥未効用附子七棗湯或人參建中湯不/用薑棗煎只作生料添棗大瓦銚多煎日飲數)¶
　(盞以敵諸瘧奏効甚多又屈第五指下二節反絞側/外向絞曲盡處灸三壯男左女右儒門事親當發日)¶
　(早/灸)¶
地骨皮湯　治久瘧不瘥發不一時或朝或夜肌瘦食¶
　少¶
　　地骨皮　升麻　犀角(鎊/)𤣥參(各三/分)常山(一兩/細剉)¶
　右麄搗篩每服三錢以水一鍾煎至七分去滓空腹¶
<pb:KR3e0067_WYG_200-9a>¶
　未發前温服欲吐須忍候不能禁即吐如此吐可即¶
　瘥¶
黄耆散　治久瘧四肢虚汗不止¶
　　黄耆(去苗細/剉一兩)牡蠣(燒研如/粉一兩)麻黄根(一/兩)知母(剉焙乾/一兩)¶
　　人參(一/兩)¶
　右為極細末每服三錢用河水煎小麥湯未發前調¶
　下未瘥再服¶
松蘿飲　治瘧久不瘥發歇無時漸至黃黑憔瘁成勞¶
<pb:KR3e0067_WYG_200-9b>¶
　　松蘿(三/分)甘草(生半/兩)常山(細剉/半兩)竹葉(切半/兩)¶
　　鼈甲(去裙襴醋浸/灸令黄二分)¶
　右麄搗每服五錢以水一鍾半煎至一鍾去滓空腹¶
　未發前温服以吐為瘥¶
柴胡飲　治久瘧不瘥將成骨蒸勞寒熱無時¶
　　柴胡(去苖/半兩)常山(三/分)甘草(生半/兩)附子(炮製去皮/臍半兩)¶
　　乾薑(炮製/一分)¶
　右剉如麻豆每用五錢酒一盞半煎至一盞去滓分¶
<pb:KR3e0067_WYG_200-10a>¶
　二服空心未發時一服食後再服¶
神功丸　治久瘧不瘥惡寒壯熱百節疼痛靣色黄痩¶
　　阿魏(研/)丹砂(研/)雄黄(研各/一兩)麝香(研一/分)臘月狐肝(焙/研)¶
　　(二/兩)¶
　右為末重午日未出時粽子丸如梧桐子大每病者¶
　以緋線繫一丸男左女右中指上未瘥桃仁湯下一¶
　丸合時北靣勿令雞犬婦人見¶
治久瘧¶
<pb:KR3e0067_WYG_200-10b>¶
　　半夏(湯泡/七次)陳皮(舊者各/半兩)白茯苓(三/錢)甘草(一錢/半)¶
　　旋覆花(半/兩)¶
　右為麄末每服四錢水一盞半薑七片煎七分去滓¶
　細細啜服不拘時一日四服如是虚弱泄瀉之人閒¶
　服菓附湯一二¶
常山散　治久瘧連綿積年不瘥¶
　　常山　羚羊角(炙令/黄)烏梅肉(炙令燥/各二兩)黄芩(二/兩)¶
　　甘草(一兩/半)¶
<pb:KR3e0067_WYG_200-11a>¶
　右為散以竹葉煮飲取六七合飲及熱用調常山散¶
　三方寸匕未發前一服若瘥停不瘥臨欲發又進二¶
　寸匕老小以意量之忌海藻菘菜生葱菜等物¶
治逺年勞瘧不瘥(出聖/惠方)¶
　　恒山(剉/)附子(炮製去/皮臍)薄荷根(各半/兩)麝香(一分/細研)¶
　　阿魏(一分麵褁煨/麪熟為度)¶
　右為末和阿魏麝香同研均煉蜜丸如梧桐子大每¶
　於食前温酒下十五丸¶
<pb:KR3e0067_WYG_200-11b>¶
治瘧久不瘥(出聖/惠方)¶
　　蜘蛛(五枚大者去/脚研如膏)蛇蛻皮(一條全/者燒灰)蝙蝠(一枚炙/微焦)¶
　　麝香(半兩/細研)鼈甲(一枚塗醋炙/黄去裙襴)¶
　右為末入研藥令匀五月五日午時以蜘蛛膏入藥¶
　煉蜜同和丸如麻子大每服空心温酒下五丸小兒¶
　茶下二丸¶
又方(出聖/惠方)　治瘧乆不瘥或止或發繼月連年諸藥無¶
　効者¶
<pb:KR3e0067_WYG_200-12a>¶
　　川大黄(末一/兩)砒霜　菉豆粉　阿魏　麝香(各半/兩)¶
　右細研匀以軟飯和丸如小豆大用醋茶下一丸當¶
　吐即瘥¶
又方(出聖/惠方)　治久瘧¶
　　砒霜(半/兩)阿魏(一/分)川大黄(半兩剉/碎微炒)硃砂(一分/細研)¶
　　菉豆(二十/八粒)¶
　右為末入研藥令匀用醋飯為丸如梧桐子大臨發¶
　前冷水下一丸忌食熱物¶
<pb:KR3e0067_WYG_200-12b>¶
梔子湯(出千/金方)　治瘧經數年不瘥者¶
　　梔子(十四/枚)秫米(十四粒或/作粳米)恒山(三/兩)車前葉(二七枚/炙乾)¶
　右㕮咀以水九升煮取三升分三服未發一服發時¶
　一服發後一服以吐利四五行為度不止冷飯止之¶
龍骨丸　治療久瘧不斷者¶
　　龍骨(一/兩)常山(三/兩)大黄(二/兩)附子(二分/炮)¶
　右為末以雞子黄丸如梧桐子大先發前臨發各飲¶
　服五丸常將服之療三十年瘧¶
<pb:KR3e0067_WYG_200-13a>¶
治瘧累年不瘥者(出聖/惠方)¶
　　安息香　白芥子　道人頭(各一/兩)桃仁(二七/枚)¶
　右為末煉蜜和搗百餘杵丸如梧桐子大但於發時¶
　男左女右手把一丸¶
虎睛丸(出聖/惠方)　治久瘧¶
　　虎睛(一對/生用)狗膽汁(一/枚)天靈蓋(一分/生用)麝香(半分/細研)¶
　右為末入麝香同研匀以狗膽汁和丸如梧桐子大¶
　以緋帛褁一丸男左女右手中指繫之如患多時生¶
<pb:KR3e0067_WYG_200-13b>¶
　薑湯下一丸¶
熊膽丸(出聖/惠方)　治久瘧¶
　　熊膽　五靈脂　恒山(剉/)野雞糞(雄者各/半兩)¶
　右為末以醋煮麵糊和丸如黒豆大正發時冷水下¶
　一丸¶
南斗散¶
　　常山　白芷　南星(煨/)¶
　右等分每服三大錢水一盞酒半盞薑三片煎去滓¶
<pb:KR3e0067_WYG_200-14a>¶
　發日五更服¶
雄黄散(出保/命集)　治久瘧不能食胷中鬱鬱欲吐而不吐¶
　此藥吐之¶
　　雄黄　苽蔕　赤小豆(各一/錢)¶
　右為細末每服半錢温水調下以吐為度¶
治久瘧方(出本/事方)¶
　　粉霜　硃砂(各二/錢重)菉豆粉(七錢/重)¶
　右為末米糊為丸如梧桐子大每服一丸冷水五更¶
<pb:KR3e0067_WYG_200-14b>¶
　初時下忌生冷¶
久瘧丸　治瘧百方不瘥宜服¶
　　砒霜(一錢/研)乳香(半兩/研)半夏(湯洗七遍焙/乾稱一兩)¶
　右重午日合同為末正午時粽子尖和丸如皂子大¶
　發時以湯下一丸更不再服如非重午日合藥須兩¶
　服瘥¶
又方(出聖/惠方)　治久瘧¶
　　蝦䗫(大者一/枚生用)砒霜　黄丹(各一/分)¶
<pb:KR3e0067_WYG_200-15a>¶
　右將二味内蝦䗫腹中用鹽泥固濟燒令通赤取出¶
　研為末醋煮糊為丸如梧桐子大每服冷醋湯下三¶
　丸忌食熱物¶
恒山丸(出聖/惠方)　治瘧疾積年者不過兩服新者一服竇¶
　僉判自服有驗¶
　　用恒山不拘多少雞骨者為細末以雞子一枚入¶
　　蜜一匙許於飯甑上蒸或慢火熬熱以搜和常山¶
　　末丸如梧桐子大每服十五丸當日空心冷酒或¶
<pb:KR3e0067_WYG_200-15b>¶
　　粥飲或竹葉湯吞下忌熱物一日不吐不瀉一方¶
　　無蜜(純舍姪/方同)¶
黄連酒(出肘/後方)　治久瘧宜服有熱當吐冷當下三十年¶
　者可治¶
　　黄連(去鬚一/兩剉)常山(細剉/一兩)¶
　右以酒一升半浸經宿將發前煎一盞分二服臨發¶
　更一服¶
辰砂丸(出危/氏方)　凡瘧之為苦異於諸疾世人治之不過¶
<pb:KR3e0067_WYG_200-16a>¶
　常山砒霜之類發吐取涎而已雖無所損傷氣多矣¶
　宜服此藥最為穩當¶
　　辰砂(有墻壁/光明者)阿魏(真者各/一兩)¶
　右研均和稀米糊丸如皂角子大空心濃煎人參湯¶
　下一丸一方加雄黄䕫州譚達病瘧半年前人瘧之¶
　為病雖在忌醫之列但用之畧盡皆不能效邂逅故¶
　友竇藏叟先生口授此方遂愈瘧之為病雖在忌醫¶
　之列但體認得所因真的按方用藥無不見効¶
<pb:KR3e0067_WYG_200-16b>¶
又方¶
　　白茯苓　甘草(各三/錢)¶
　右㕮咀分二服水一鍾煎臨發時頓服¶
治多年瘧¶
　　用牡蠣驢脂和烏梅為丸未發時下二三十丸¶
又方¶
　　取軸垢水洗和麵為彈丸大作燒餅未發時食一¶
　　枚發時又食一枚不問久近皆安又以驢皮覆身¶
<pb:KR3e0067_WYG_200-17a>¶
　　妙¶
治久病瘧疾連年不瘥¶
　　用生人膽一箇装糯米滿入麝香少許陰乾一半¶
　　青者治瘧一半黒色者治噎食病證為末每服一¶
　　十五粒瘧疾陳皮湯下噎食通草湯送下隨收得¶
　　裝滿煙頭上陰乾¶
斷瘧(出楊氏/家藏)　治久瘧不愈¶
　　以五月五日蝦䗫曬乾紙褁封絳囊盛之男左女¶
<pb:KR3e0067_WYG_200-17b>¶
　　右繫背上勿令病者知¶
又法(出楊氏/家藏)¶
　　花蜘蛛五月五日取曬乾依上用之一方蜘蛛一¶
　　枚着飲中合丸吞之又法於蘆管中塞以管綰頸¶
　　上過發時乃解去也¶
神屋散(出海上/名方)¶
　　右龜殻燒灰研細酒調下服方寸匕¶
露薑飲(出澹/療方)　治脾胃聚痰發寒熱¶
<pb:KR3e0067_WYG_200-18a>¶
　　右生薑四兩連皮搗爛上用自然汁約明日當發¶
　　隔夜安緋將紗片遮蓋露一宿五更初攪動澄清¶
　　以上吞喫或有吐任之安或微利亦安醫稱瘧為¶
　　鬼疾論其倐去倐來也世不知察遂謂鬼物為祟¶
　　蓋寒涎以時而朝故寒熱以時而作彭氏云㓜喜¶
　　噉近嵗發瘧以藥得大吐而後止一日道中病作¶
　　或者授此方至今不發蓋薑能發散寒涎露氣極¶
　　寒以類導之故見効也經所謂以所喜者誘之以¶
<pb:KR3e0067_WYG_200-18b>¶
　　所惡者攻之也¶
治久瘧痰瘧¶
　　用猪膏草搗絞汁服得吐出痰也¶
袪瘧神應丸(出徳/生堂)　治久瘧及諸瘧疾¶
　　用三姓人家寒食日食用乾麵每一家取一匙為¶
　　細末五月五日午時採青蒿擂取自然汁和前麵¶
　　為丸如菉豆大每服一丸當日發早晨取無根井¶
　　水送下一方用黄丹一匙炒過與麵一處碾和匀¶
<pb:KR3e0067_WYG_200-19a>¶
莉蘆散(出保/命集)　治久瘧不能飲食胸中鬱鬱如欲吐不¶
　能吐者宜吐則已¶
　　大莉蘆(末半/錢)温&KR1085;水調下以吐為度¶
蒼术湯(出保/命集)¶
　　蒼术(四/兩)草鳥頭(一/錢)杏仁(三十/枚)¶
　右為麄末都作一服水三升煎至一半均作三服一¶
　日服盡迎發而服局方中七宣丸治瘧之聖藥也¶
生熟飲子(出衛生/家寳方)　治久患瘧一二服瘥¶
<pb:KR3e0067_WYG_200-19b>¶
　　半夏(半炒半/薑製)烏梅(半炮/半生)厚朴(半生半/薑製)草菓子(半炮/半生)¶
　　甘草(半炙/半生)陳皮(半生/半炒)¶
　右等分剉碎每服五大錢生薑七片棗子五枚水二¶
　盞煎至八分去滓熱服¶
立効散(出危/氏方)　治久瘧¶
　　硫黄　辰砂(各等/分)¶
　右為末每服一錢參湯下或加黄丹倍之大凡瘧寒¶
　多易治熱多難治燥甚者白虎湯加桂但寒不熱者¶
<pb:KR3e0067_WYG_200-20a>¶
　朴附湯但熱不寒由傷寒而得者小柴胡湯冐濕而¶
　得者因浴而得者苓术湯餘皆究原而治之¶
碧霞丹(出經驗/良方)　專治逺年日久瘧疾¶
　　東方甲乙木巴豆(取肉/去油)南方丙丁火官桂(去/皮)¶
　　西方庚辛金白礬　北方壬癸水青黛¶
　　中央戊已土硫黄(揀去炒各半兩五/味各研為細末)¶
　右於五月旦修治了用紙各褁作五包盤盛依方位¶
　排定五方勿令雞犬婦人見安佛前每日念觀音菩¶
<pb:KR3e0067_WYG_200-20b>¶
　薩慈號一百八遍至初五日午時以五家粽尖擂碎¶
　和藥令匀得所可丸為度如梧桐子大有患者以新¶
　綿褁一粒男左女右塞耳中凡婦人有患男子與安¶
　未發前一日用藥約於每日所發過一兩時久未發¶
　取去如夜瘧須候隔日未發取出如病又甚者隨左¶
　右耳鼻皆塞病去依前法除去¶
朴附湯(出澹/療方)　治久發虚瘧寒熱¶
　　大附子(生去皮用剪作片子/生薑自然汁炒乾)¶
<pb:KR3e0067_WYG_200-21a>¶
　　川厚朴(去皮剪作核子塊用生薑自/然汁三浸三炒二味等分)¶
　右剉散病輕者每服四錢水二大盞生薑七片棗七¶
　枚同煎至七分重者加之發日早晨併三服¶
秦芃散(出如/宜方)　治久瘧似勞瘵蒸心骨寒熱徃來¶
　　北柴胡　常山(各一/兩)秦芁　甘草(炙各/半兩)¶
　右㕮咀酒水童便各半盞煎當發五更服¶
星星散(出如/宜方)　治已表解寒熱各服前藥未効合截¶
　　半夏(製/)南星　常山　草菓　陳皮(製/)厚朴(製/)¶
<pb:KR3e0067_WYG_200-21b>¶
　　㯽榔　秦芁　柴胡　蒼术(製/)烏梅　良薑(各等/分)¶
　右㕮咀酒水各一盞桃柳枝各七寸甘草一寸煎去¶
　滓露一宿發日雞鳴服又方用常山生煨草菓各一¶
　錢東方桃枝七寸煎入生薑汁半盞露一宿五更服¶
　如瘧無甚熱先與霍香正氣散草菓平胃散　驅逐¶
　外邪温胃氣有痰服二陳湯加白术草菓薑棗煎冷¶
　服真武湯加草菓虚人截藥不用常山　如熱非柴¶
　胡黄芩秦芁石膏不能退冷非乾薑附子肉桂川烏¶
<pb:KR3e0067_WYG_200-22a>¶
　良薑不能温痰非南星半夏烏梅茯苓陳皮青皮不¶
　能下通用宜常山草菓㯽榔草豆蔲厚朴白术人參¶
　知母蒼术甘草能者酌用已上二十四五味藥中選¶
　用可為中矣蓋瘧痢無正方故一一述於後衛生者¶
　幸詳擇焉¶
大安散　治久瘧不瘥不拘寒熱多少¶
　　鼈甲(一枚重二兩好醋煮一時辰令裙襴自脱/而出净洗别以醋煮為麄末取半兩凈者)¶
　　大草菓(五枚/去皮)半夏(五/枚)生薑(五塊如大拇/指大連皮用)甘草(五寸/炙)¶
<pb:KR3e0067_WYG_200-22b>¶
　　大棗(五枚/去核)¶
　右六味同搗爛併作一服以無字白紙數重褁之水¶
　温透入湯灰火内煨令香熟取出以水五盞煎一盞¶
　須隔夜一更時煎至中夜至一盞去滓再以水二盞¶
　煎至一盞連前者和匀分二服每服發日五更煖服¶
　一盞至欲發時再煖服一盞輕者當日即止¶
蒼耳丸(出朱氏/集驗方)　治久瘧不瘥¶
　　蒼耳草(子根莖/皆可用)¶
<pb:KR3e0067_WYG_200-23a>¶
　右剉碎焙乾為末酒煮麵糊為丸隨時服¶
治久瘧不瘥(出本/草)¶
　　以雞子黄加常山末為丸竹葉煎湯下¶
治久瘧(出本/草)¶
　　用馬鞭草作煎如糖酒服¶
袪瘧餅子(出楊氏/家藏方)　治久新瘧疾不問先寒後熱先熱¶
　後寒¶
　　砒霜(二錢别研細/放露下三宿)白茯苓(去/皮)菉豆粉　石昌蒲¶
<pb:KR3e0067_WYG_200-23b>¶
　　甘草(四味並生/用各一兩)¶
　右搗為細末研匀煮麵糊為丸作一百二十餅子每¶
　餅子用竹刀切十字不可切斷曬乾每服一餅子先¶
　用冷茶清半盞浸餅子在内臨卧時調匀服¶
　　　勞瘧(附論/)¶
勞瘧者以久瘧不瘥氣血俱虚病雖間歇勞動則發故¶
謂之勞瘧邪氣日深真氣愈耗表裏既虚故食减肌痩¶
色悴力劣而寒熱如故也¶
<pb:KR3e0067_WYG_200-24a>¶
烏梅丸(出聖/惠方)　治勞瘧連年不瘥¶
　　烏梅肉(微/炒)鼈甲(塗醋炙令黄/色去裙襴)虎頭骨(塗醋炙/令黄)¶
　　恒山(剉/)肉蓯蓉(酒浸一宿刮/去皺皮)知母　川升麻¶
　　柴胡(去/苗)蜀漆　枳殻(麩炒㣲/黄去穰)黄連(去/鬚)地骨皮¶
　　木香　㯽榔　梔子仁　川大黄(剉碎微炒/各一兩)¶
　　甘草(炙微/赤剉)猪苓(去黒/皮)麝香(細研各/半兩)豉(一合/炒乾)¶
　　犀角屑(半/兩)桃仁(四十九枚湯浸去皮/尖雙仁熬炒微黄)¶
　右為末入麝香研令匀煉蜜和搗五七百杵丸如梧¶
<pb:KR3e0067_WYG_200-24b>¶
　桐子大每日空心煎桑根白皮湯下三十丸晩食前¶
　再服¶
鼈甲煮散(出楊子建/䕶命方)　治勞瘧毛髮枯焦寒熱不定飲¶
　食减少肌肉消瘦靣色青黒兩足無力非時足冷小¶
　便頻數大便不調夢泄精¶
　　鼈甲(去裙襴醋/炙半兩)羗活(去蘆/頭)茈胡(去苖各/一兩)黄耆(剉半/兩)¶
　　赤茯苓(去黒/皮)生乾地黄(焙/)木香(各一/兩)牛膝(酒浸/切焙)¶
　　天靈蓋(酥/炙)續斷　莵絲子(酒焙别搗/各半兩)芎藭¶
<pb:KR3e0067_WYG_200-25a>¶
　　藿香葉　陳橘皮(湯浸去/白焙)山茱萸(各一/兩)麝香(研一/分)¶
　　獨活(去蘆/頭)¶
　右為散每服一二錢水一盞入鹽少許同煎七分空¶
　心和滓服㦯煉蜜丸如梧桐子大空心鹽湯下四十丸¶
　亦得若大腑袐骨蒸熱勿服¶
烏梅丹砂丸(出聖濟/總録)　治勞瘧瘴瘧積年不瘥¶
　　烏梅肉(半兩/炒)丹砂(研/)鼈甲(去裙襴醋浸/炙各半兩)知母(焙/)¶
　　常山(焙/)石膏(碎/)甘草(炙/)升麻　蜀漆葉　白薇¶
<pb:KR3e0067_WYG_200-25b>¶
　　地骨皮　萎㽔(各一/分)牛黄(研半/兩)䜴(炒一/合)麥門冬¶
　　青蒿(乾者/半兩)麝香(研細/半兩)¶
　右除研藥外為末研匀煉蜜丸如梧桐子大每服空¶
　心温酒下二十丸未發前再服漸加至三十丸或吐¶
　痰即安¶
阿魏丸(出聖濟/總録)　治勞久瘧連延不瘥¶
　　阿魏　麝香　雄黄　丹砂(四味並研/各半兩)䑕骨¶
　　虎骨　兎骨　龍骨　蛇骨　馬骨　羊骨¶
<pb:KR3e0067_WYG_200-26a>¶
　　猴骨　雞骨　犬骨　猪骨(十三味並酒浸同/炙為末各一分)¶
　右搗研為末和匀取辰日於北斗下以阿魏水煮糊¶
　丸如小豆大每服十五丸温酒下空心服¶
烏梅丸(出千/金方)　治寒熱勞瘧久不瘥形體羸瘦痰結胷¶
　堂食飲减少或因行逺久經勞後患之積年不瘥¶
　　烏梅肉　豆䜴(各一/兩)升麻　地骨皮　柴胡¶
　　鼈甲　恒山　前胡(各一/兩)肉蓯蓉　𤣥參¶
　　百合　蜀漆　桂心　人參　知母(各半/兩)¶
<pb:KR3e0067_WYG_200-26b>¶
　　桃仁(八十/一枚)¶
　右為末蜜丸空心煎細茶下三十丸日二服老少孩¶
　童量力通用無所忌¶
烏梅五補丸(出聖濟/總録)　治勞瘧累服藥不瘥經年羸劣¶
　狀如勞疾¶
　　烏梅肉(熬三/兩)肉蓯蓉(去皺皮酒/浸切焙)黄耆(焙/剉)桂(去麄皮/各一兩)¶
　　生乾地黄(焙/)柴胡(去/苗)常山　桃仁(去皮尖雙/仁炒研)¶
　　當歸(切/焙)人參　赤茯苓(去黒皮/各一兩)甘草(炙剉一/兩半)¶
<pb:KR3e0067_WYG_200-27a>¶
　　豉心(一合/炒)麝香(别研/半兩)升麻(一/兩)¶
　右除研外為末入麝香桃仁合研均煉蜜和丸如梧¶
　桐子大每服空心酒下二十丸加至三十丸¶
蜀漆丸(出聖/惠方)　治勞瘧并治積勞寒熱發有時瘧者及¶
　痎瘧連年不瘥¶
　　蜀漆　麥門冬　知母　白薇　地骨皮¶
　　升麻(各三/十銖)甘草　鼈甲　烏梅肉　萎㽔(各一/兩)¶
　　恒山(一兩/半)石膏(二/兩)䜴(一/合)¶
<pb:KR3e0067_WYG_200-27b>¶
　右為末煉蜜和丸如梧桐子大每服十丸日再服之¶
　稍加至二三十丸一方加光明硃砂一兩麝香半兩¶
　温酒下¶
人參丸　治勞瘧(方見本門手/太陰肺瘧類)¶
烏梅丸(出聖/惠方)　治勞瘧及瘴鬼等瘧悉治之¶
　　烏梅(微/炒)肉蓯蓉(酒浸一宿刮/去皺皮炙乾)鼈甲(塗醋炙令黄去/裙襴各一兩)¶
　　恒山(剉/)川升麻　人參(去蘆/頭)甘草(炙㣲/赤剉)知母¶
　　桂心(各三/兩)桃仁(一兩湯浸去皮尖/雙仁麩炒微黄)香䜴(一合/炒乾)¶
<pb:KR3e0067_WYG_200-28a>¶
　　麝香(半兩/細研)¶
　右為末入麝香研匀煉蜜和搗三二百杵丸如梧桐¶
　子大每未發前空心以温酒下三十丸至發又服三¶
　十丸每日服以瘥為度¶
恒山飲子(出聖/惠方)　治勞瘧四肢羸痩不思飲食¶
　　恒山(三/分)烏梅(七枚/微炒)豉心(半/兩)桃枝(一/握)¶
　　鼈甲(三分塗醋炙/令黄去裙襴)虎頭骨(三分塗酥/炙令黄)柳枝(一/握)¶
　　乾棗(三/枚)桃仁(三七枚湯浸去皮/尖雙仁麩炒黄)生薑(半/兩)¶
<pb:KR3e0067_WYG_200-28b>¶
　右細剉以酒四大盞浸一宿明晨煎取二盞去滓空心¶
　分為三服¶
硃砂丸(出聖/惠方)　治勞瘧發歇寒熱體瘦四肢疼痛或時¶
　煩渇¶
　　砒霜(半/兩)硃砂　雄黄　阿魏　虎頭骨(塗酥/炙黄)¶
　　蛇骨(酒浸炙/㣲黄)恒山(剉/)猢猻頭骨(炙黄各/一分)麝香(八/分)¶
　　天靈蓋(一枚燒令白色上用硃砂㸃/作七星取五月一日夜作)¶
　右初一夜人静茶床上安排用香一爐凈水一盞於¶
<pb:KR3e0067_WYG_200-29a>¶
　北斗下露之纔明收之候五月初五日午時搗羅為¶
　末用醋煮糊和丸如小大患者以一丸男左女右把¶
　之差帶之亦差以醋湯發前服一丸差揷在耳内鼻¶
　裏亦差服藥即忌食熱物¶
露星飲(出仁/存方)　治久瘧成勞¶
　　白茯苓　㯽榔　恒山　秦芁　柴胡　黄芩¶
　　甘草　半夏　桂　白术¶
　右等分每服三錢酒水各半盞露星一宿次早温去¶
<pb:KR3e0067_WYG_200-29b>¶
　滓服¶
大安散(出百一/選方)治一切寒熱久病則成勞瘵者¶
　　烏梅(七/枚)棗子(七枚/去核)草菓子(三枚/去皮)青皮(一/錢)陳皮(三/錢)¶
　　大甘草(三/寸)生薑(一兩/半)鼈甲(半兩/醋炙)大川烏(三錢半/去皮臍)¶
　　半夏(十四箇湯/浸七次)¶
　右㕮咀作一服用皮紙裹之凡四重外再以濕紙裹¶
　用㣲火慢煨聞藥香即取出用水二盞煎至一碗熱¶
　服如病未久可去鼈甲川烏二味¶
<pb:KR3e0067_WYG_200-30a>¶
豉心飲(出聖/惠方)　治勞瘧發歇不常日漸羸瘦¶
　　䜴心(五十/粒)甘草(生用/一分)鼈甲(去裙襴醋/浸炙黄)柴胡(去苗各/半兩)¶
　　梔子(去皮/一分)烏梅肉(七/枚)桃枝心(七/枚)柳枝心(七/枚)¶
　　生地黄(汁一/合)雄䑕糞(炒為末/半錢)¶
　右除地黄䑕糞外麄搗篩用童子小便一盞半浸藥¶
　一宿明早煎取一盞去滓下糞末半錢地黄汁一合¶
　生薑汁一合分為兩服空心一服欲發前一服¶
紅英丹(出聖/惠方)　治勞瘧¶
<pb:KR3e0067_WYG_200-30b>¶
　　雄黄(細/研)硃砂(細/研)硫黄(細/研)丁香　天雄(生用去/皮臍)¶
　　虎頭骨(生/用)赤小豆(各一/錢)麝香(一分/細研)黄丹(一/分)¶
　右為末入研了藥令匀取甲子日合用粟米飯和丸¶
　如小豆大男左女右以緋絹繫一丸於中指上合時¶
　勿令婦人師僧孝子雞犬等見見即無効落地上者¶
　亦不堪用¶
鼈甲散(出聖濟/總録)　治勞瘧久病不已日致憔悴勢漸危¶
　困¶
<pb:KR3e0067_WYG_200-31a>¶
　　鼈甲(去裙襴/醋浸炙)常山(剉/)蜀漆葉　烏賊魚骨(去/甲)¶
　　附子(炮裂去皮/臍各半兩)知母(切/焙)蜀椒(去目及閉口炒/出汁各一錢)¶
　　黄耆(剉/)柴胡(去苗各/三分)¶
　右為散每服三錢以酒半盞漬一宿平旦服未發前¶
　　一服均宜温¶
袪勞湯(一名柴胡散/出聖濟總録)　治勞瘧經久不瘥寒熱痿瘦及¶
　瘴瘧氣¶
　　柴胡(去/苗)常山(剉/)鼈甲(去裙襴/醋浸炙)知母(切/焙)青蒿(乾/者)¶
<pb:KR3e0067_WYG_200-31b>¶
　　甘草(炙/剉)枳殻(去穰/麩炒)桂(去麄皮/各一兩)木香(半/兩)¶
　右麄搗篩每服五錢水一盞半入柳枝心七枝葱白¶
　三寸煎至一盞去滓空腹温服一方無木香有桃枝¶
　薤白烏梅忌生冷油膩菓子¶
烏梅丸(出肘/後方)　治積年勞瘧不瘥顔色羸瘦無力¶
　　烏梅肉(炒/)甘草(炙/剉)升麻　人參　桂(去麄皮/各半兩)¶
　　肉蓯蓉(酒浸/切焙)桃仁(湯浸去皮/尖炒別研)常山(剉各/三分)豉(微炒/一合)¶
　右除桃仁外為末入桃仁再研匀煉蜜丸如梧桐子¶
<pb:KR3e0067_WYG_200-32a>¶
　大每服二十丸空腹温米飲下發前再服漸加至三十¶
　丸一方加知母牡丹烏頭皮平旦四十丸欲發四十¶
　丸不發日空腹四十丸晩三十丸無不差除服後十¶
　餘日食肥肉發之也¶
桂參丸(出聖濟/總録)　治勞瘧¶
　　桂(去麄皮/一兩)肉蓯蓉(酒浸切/焙半兩)豉(㣲炒/一合)麝香(研一/錢)¶
　　桃仁(酒浸去皮/尖別研)烏梅肉(炒/)常山(剉/)人參(各三/分)¶
　右為末煉蜜丸如梧桐子大每服空腹米飲下十丸¶
<pb:KR3e0067_WYG_200-32b>¶
　未發時再服漸加至三十丸¶
芎歸鼈甲散(出直/指方)　治表裏俱虚真元未復疾雖暫止¶
　小勞復發¶
　　當歸　川芎　白茯苓(去/皮)青皮(去/白)陳皮(去/白)¶
　　半夏(湯浸/七次)鼈甲(去裙襴/炙黄)芍藥(各二/錢)¶
　右剉散每服三錢薑五片棗三枚烏梅一枚水煎不¶
　拘時服熱多加柴胡寒多加草菓少許¶
蜀漆湯(出聖/惠方)　治勞瘧發歇不常日漸羸瘦¶
<pb:KR3e0067_WYG_200-33a>¶
　　蜀漆　甘草(各半/兩)天靈蓋(一兩塗酥/炙令黄)生黒豆(一/分)¶
　　桃仁(酒浸去皮/尖别研)烏梅肉(微炒/七枚)竹葉(一/握)¶
　右細剉以水三大盞煎取一盞半去滓分為三服空¶
　心服未發一服發時一服¶
秦芁酒(出聖濟/總録)　治勞瘧¶
　　秦芁(去苗/土)柴胡(去/苗)甘草(炙/)鼈甲(去裙襴醋/炙各半兩)常山¶
　　葱白(各二/兩)䜴(一/分)¶
　右剉如麻豆大用無灰酒三升浸一宿於近火處動¶
<pb:KR3e0067_WYG_200-33b>¶
　常令微灰每服一盞未發時不拘時服既服又添酒¶
　一盞於藥中再添至三升即止¶
柴胡枳殻湯(出聖濟/總録)　治勞瘧久不瘥熻熻發熱骨節¶
　痛不下食小便赤漸瘦弱¶
　　柴胡(去/苗)枳殻(去穰/麩炒)升麻　麥門冬(去心/焙)甘草(炙/剉)¶
　　鼈甲(醋浸炙令/黄去裙襴)桃仁(湯浸去皮尖雙/仁别研各三分)¶
　右麄搗篩每服三錢水煎至七分去滓未發前不拘¶
　時候温服¶
<pb:KR3e0067_WYG_200-34a>¶
知母湯(出聖濟/總録)　治勞瘧熱多寒少¶
　　知母(切/焙)常山(細/切)桔梗(去蘆頭/切炒)松蘿　柴胡(去/苗)¶
　　鼈甲(醋浸炙令/黄去裙襴)橘葉(各二/分)¶
　右麄搗篩每服五錢水一盞柳枝心七枝童子小便¶
　半盞煎至七分去滓未發前温服¶
鼈甲酒　療勞瘧¶
　　鼈甲(二兩炙/令黄)常山(三/兩)蜀漆(二/兩)附子(一/兩)烏賊魚骨(一/兩)¶
　　知母(二/兩)椒(一兩微/炒去汁)¶
<pb:KR3e0067_WYG_200-34b>¶
　右切以酒三斗漬一宿平旦服一合稍稍加至二合¶
　日三四服忌莧菜生葱生菜猪肉¶
常山飲(出三/因方)　治勞瘧虚人老人皆可服¶
　　常山　川山甲(醋/炙)木通　秦芁(各一/分)辰砂(半字/別研)¶
　右為剉散作一劑水三盞烏梅棗子各七枚煎半盞¶
　再入酒一盞煎至八分去滓入辰砂温服發日更早¶
　先刮沉底辰砂食次剥喫棗子數枚却服丸藥用常¶
　服無如此一方屢投屢効¶
<pb:KR3e0067_WYG_200-35a>¶
柴胡湯(出聖濟/總録)　治勞瘧¶
　　柴胡(去苗/一兩)人參　括萎根　黄芩(去黒/心)甘草(炙/剉)¶
　　黄耆(剉各/半兩)¶
　右麄搗篩每服五錢水盞半生薑半分切棗兩枚去¶
　核煎至一盞去滓温服空腹欲發前各一服¶
又方¶
　　甘草(炙三/分)蜀漆葉(半/兩)天靈蓋(酥炙/一兩)黒豆(生/)¶
　　桃仁(湯浸研/去皮尖)烏梅肉(炒各/一分)¶
<pb:KR3e0067_WYG_200-35b>¶
　右麄搗篩每服三錢水一盞入竹葉三片煎至七分¶
　去滓空腹未發前一服臨發時再服¶
豆桂丸(出聖濟/總録)　治勞瘧¶
　　巴豆(去皮/生研)桂(去麄/皮)澱花(研/)阿魏(醋花麵糊/作餅炙)¶
　　安息香(入胡桃仁/研各一分)¶
　右除研藥外為末再研匀用麵糊丸如梧桐子大每¶
　用綿褁一丸香煙上度七遍安耳内男左女右又帶¶
　之¶
<pb:KR3e0067_WYG_200-36a>¶
五勞丸(出直/指方)　治勞瘧瘴瘧久病¶
　　嫩黄常山(三兩/半)桃仁(去皮尖炒/一兩二錢)辣桂(去麄皮/七錢半)¶
　　淡豉(三/兩)烏梅肉(三兩/半)¶
　右晒乾為末煉蜜丸如梧桐子大每服三十四十丸¶
　空心温酒下不飲酒者熟水入些少酒下¶
治久患勞瘧(出本/事方)¶
　　柴胡　恒山(各一/兩)秦芁　甘草(各半/兩)¶
　右㕮咀每服五錢酒水各一小盞童便半盞同煎至¶
<pb:KR3e0067_WYG_200-36b>¶
　五分當發日五更初靣北服¶
又方(出聖/惠方)¶
　　砒霜　阿魏　天靈蓋(炙微黄/各一錢)¶
　右為末以粳米飯和丸如梧桐子大發前以温水下¶
　五丸忌食熱物¶
百草霜散(出海上/名方)　治勞瘧¶
　　百草霜　黄丹(等分煆/研細)¶
　右每服二錢用米飲調發日空心服一方温酒調小¶
<pb:KR3e0067_WYG_200-37a>¶
　兒半錢¶
勝金丸(一名靈應丹出/廣南衛生方)　治久患勞瘧瘴瘧等病¶
　　寒水石(三分/細研)砒霜(一兩/細研)¶
　右以厚紙兩重糊黏於銚子底將砒安下次寒水石¶
　蓋上以匙𦂳按將盞子蓋又以糊紙數重黏四圍令¶
　縫不得通氣以竹柴火燒令下靣紙黄焦為侯待冷¶
　再研於地上出火毒一週時以粟米飲為丸如大麻¶
　實大發日以冷醋湯下五丸如年深者先以五丸將¶
<pb:KR3e0067_WYG_200-37b>¶
　熱茶下吐却痰後再以冷醋湯下三丸兼治積年心¶
　痛發時冷薑醋湯下七丸立瘥一法更别丸小者一¶
　等俟小兒服之以飛過辰砂為衣候乾入磁合中盛¶
　於發日早冷臈茶清下一丸日内不得喫熱物合時¶
　須五月五日午時先灑掃一凈室中合時不得見猫¶
　犬婦人雞䑕等服時亦然如婦人患冷男左手放在¶
　口中服¶
牛膝湯(出千/金方)　治勞瘧積久不斷衆治無効者¶
<pb:KR3e0067_WYG_200-38a>¶
　　用生長大牛膝二握切以水六升煮取二升分再¶
　　服第一服取未發前頓服之第二服取臨發時¶
鼈甲散　治久患勞瘧瘴等疾(方見本門/寒瘧類)¶
又方(出聖/惠方)¶
　　用白狗糞燒為灰研令極細於發前以水調二錢¶
　　服之¶
又方(出聖/惠方)¶
　　用野狐肝一具陰乾於重五日更初徃北斗下受¶
<pb:KR3e0067_WYG_200-38b>¶
　　氣搗羅為末以粳米飲和丸如菉豆大用緋帛子¶
　　褁一丸男左女右手中指上繫之¶
大柴胡鼈甲散(出王氏/博濟方)　治勞瘧及五勞¶
　　柴胡(去/蘆)秦芁　常山　貝母　甘草　烏梅¶
　　山梔　䜴心　鼈甲(醋/炙)黄芩(各一/兩)桃枝　柳枝¶
　　葱白　薤白　糯米(半/合)生薑　大黄(各半/兩)¶
　右剉散分作大貼每貼水一升酒一盞同煎至八分¶
　　分作三服早午晩各一服¶
<pb:KR3e0067_WYG_200-39a>¶
治久患勞瘧瘴勞方(出本/草)¶
　　用鼈甲三兩(塗酥炙令/黄去裙襴)為末臨發時温酒調下二¶
　　錢匕¶
瘴勞瘧劣弱(出本/草)¶
　　烏梅(十四/枚)豆䜴(二/合)桃柳枝(各一/虎口)甘草(三寸/長生)生薑(一/塊)¶
　右以童子小便二升煎七合温服¶
　　　鬼瘧(附論/)¶
夫鬼瘧者外邪之所入也人真氣内虚神守不固則鬼¶
<pb:KR3e0067_WYG_200-39b>¶
邪投間而入故恍惚喜怒其發作無時或一日三兩度¶
或兩日一度寒則顫掉下體熱燥渇不止或差而復作¶
或减而更増經久不瘥連綿嵗月若有所持也法宜禳¶
去之而兼以袪邪安神之劑¶
　　　方¶
神効手把丸(出聖/惠方)　治鬼瘧¶
　　猢猻骨頭　虎骨頭　猫兒骨頭(各半/兩)砒霜(細/研)¶
　　恒山(剉/)硃砂(細/研)乳香(細/研)麝香(細/研)白芥子¶
<pb:KR3e0067_WYG_200-40a>¶
　　阿魏(各半/兩)蜈蚣(一/枚)¶
　右為末研匀取五月五日午時煉蜜和搗三五百杵¶
　丸如皂角子大以緋絹褁一丸男左女右臂上繫之¶
　發時於凈室内焚香恭信解下男左女右以手把之¶
　時時就鼻嗅之四五度効一丸可治百人¶
治鬼瘧神効方(出聖/惠方)¶
　　砒霜　硃砂　乳香(細研各/半兩)麝香　阿魏(細/研)¶
　　安息香　菉豆末　猢猻頭骨　虎糞中骨(各/分)¶
<pb:KR3e0067_WYG_200-40b>¶
　右為末研匀以蒸餅和丸如梧桐子大未發前男左¶
　女右手把一丸便卧一炊久便瘥¶
治鬼瘧内藥鼻中立效方(出聖/惠方)¶
　　天靈蓋　猢猻頭骨　臰黄(研/細)阿魏　乳香¶
　　藜蘆(去蘆/頭)黄丹(各七/分)麝香(一錢/研)¶
　右為末研令匀以醋煮麵糊和丸如豇豆大欲發前¶
　先以綿褁一丸内鼻中¶
麝香丸(出聖/惠方)　治鬼瘧發動無時寒熱不定¶
<pb:KR3e0067_WYG_200-41a>¶
　　麝香(細/研)硃砂(細研各/三分)砒霜(細/研)恒山(剉/)¶
　　鼈甲(塗醋炙令/黄去裙襴)虎頭骨(塗醋炙/微黄)甘草(生/用)¶
　　川大黄(生用各/半兩)¶
　右為末研入前三味令匀五月五日以粽子和丸如¶
　梧桐子大臨發時以温酒下三丸得吐瀉為度¶
輔正丸(出聖濟/總録)　治鬼瘧¶
　　天靈蓋(酥/炙)砒霜(研/)丹砂(研/)麝香(研/)虎頭骨(酒/炙)¶
　　猢猻頭骨(酒/炙)菉豆粉(各半/兩)¶
<pb:KR3e0067_WYG_200-41b>¶
　右為細末用粟米飲和丸如梧桐子大每服一丸未¶
　發前新汲水下或以手握之有孕婦人不得服小兒¶
　只可半丸以菉豆汁下其藥以五月五日合靣東搗¶
　之¶
虎睛丸(出聖濟/總録)　治鬼瘧¶
　　虎睛(一對酒/浸炙)丹砂(研/)麝香(研/)雄黄(研/)砒霜(研/)¶
　　安息香(入胡桃/仁和丸)阿魏(研/)天靈蓋(酥炙各/一兩)¶
　右為細末用燒餅和丸如小豆大每用一丸未發前¶
<pb:KR3e0067_WYG_200-42a>¶
　男左女右把之一丸可治十人¶
丹雄丸(出聖濟/總録)　治鬼瘧¶
　　丹砂(研一/錢)膩粉(三/錢)巴豆(七粒去皮/心搥去油)乳香(研/)麝香(研/)¶
　　雄黄(研/)砒霜(研各/半錢)¶
　右為細末水浸炊餅心和丸如梧桐子大每服一丸¶
　發前新汲水下¶
萬安丸(出聖濟/總録)　治鬼瘧¶
　　虎頭骨(酒炙/三兩)藜蘆(六/兩)雄黄(研/)鬼臼　天雄(炮裂去/皮剉)¶
<pb:KR3e0067_WYG_200-42b>¶
　　蕪荑(炒/)皂角莢(酥炙去皮/子各一兩)¶
　右除雄黄外為末入研者雄黄和匀煉蜜丸如彈子¶
　大令患者頭上戴一丸立瘥若除伏屍於房四角燒¶
　四粒除疫氣於床前燒一粒或渡江海男左女右臂¶
　上帶一粒得渡不溺¶
鬼臼丸(出聖濟/總録)　治鬼瘧¶
　　鬼臼　常山　甘草(炙/剉)菉豆粉(各一/兩)砒霜(半兩/生)¶
　　鼈甲(醋炙去裙/襴三分)雄黒豆(二百五十粒/湯浸去皮焙)¶
<pb:KR3e0067_WYG_200-43a>¶
　右為細末醋煮麵糊丸如梧桐子大丹砂為衣每服¶
　一丸日未出靣東用桃心七枝同新汲水下¶
又方(出聖/惠方)¶
　　雄黄(細/研)丹砂(細/研)虎頭骨(塗酥炙令黄/末各半兩)砒霜(細/研)¶
　　麝香(細/研)阿魏(各一/分)¶
　右研令細用菉豆麵糊和丸如豇豆大未發前先以¶
　冷醋湯下一丸忌食熱物¶
治鬼瘧或發或止經久不瘥(出聖/惠方)¶
<pb:KR3e0067_WYG_200-43b>¶
　　野猫肝(一具用甆瓶盛内熱猪血浸封/口懸放别處待血乾取肝用之)¶
　　猢猻頭骨　狗頭骨　虎頭骨(各一/兩)麝香(一分/細研)¶
　右為末入麝香研令匀以醋煮&KR0727;糊和丸如雞頭實¶
　大男左女右以緋帛於中指上繫一丸即瘥如未瘥¶
　即以醋茶任下一丸甚妙¶
經効瘧丹方(一名神妙瘧/丹出三因方)¶
　　柳枝(各長一/尺七莖)雄黄(通明好者/半兩别研)辰砂(一錢别研/留一半)¶
　右為末重午日以五家粽用為丸如梧桐子大辰砂¶
<pb:KR3e0067_WYG_200-44a>¶
　所留一半為衣遇發時用凈器水磨一丸塗鼻中尖¶
　并人中未退以冷水服一丸合時須用五月五日一¶
　方無柳枝用稀麵糊為丸人參煎湯候冷空心服瘴¶
　瘧桃枝煎湯冷服臨發磨一丸傅鼻頭口畔¶
阿魏丸(出聖濟/總録)　治鬼瘧¶
　　阿魏(研/)砒霜(研/)丹砂(研合皂/角子大)畫鍾馗紙燒灰(二/錢)¶
　右為細末用寒食麵丸如小豆大每服一丸發時冷¶
　水下宜用正月十五日五月五日合¶
<pb:KR3e0067_WYG_200-44b>¶
丹砂丸(出聖濟/總録)　治鬼瘧¶
　　丹砂(研/)阿魏(研各/半錢)砒霜(研一/錢)豉(四十九粒湯/浸去皮研)¶
　右再同研為末滴水丸分作四十九丸每服一丸如¶
　脾寒取東南樹上桃心柳心各七枝煎湯放冷靣南¶
　吞之尋常瘧發時靣北新汲水下¶
神効丸(出聖/惠方)　治鬼瘧進退不定¶
　　人膽　硃砂　雄黄　麝香(各等/分)¶
　右研細以醋煮麵糊和丸如菉豆大每用綿褁一丸¶
<pb:KR3e0067_WYG_200-45a>¶
　内鼻中即差每丸可治二人¶
乾桃丸(出聖濟/總録)　治鬼瘧¶
　　樹上自乾桃子(二七/枚)¶
　右為末滴冷水丸如梧桐子大丹砂為衣每服一丸¶
　侵晨靣東井華水吞下¶
三聖丸(出聖濟/總録)　治鬼瘧¶
　　雄黄(研/)雌黄(研/)大黄(生為細末/各一兩)¶
　右再研為細末水浸炊餅為丸如梧桐子大每服二¶
<pb:KR3e0067_WYG_200-45b>¶
　丸發日早晨靣向東北新汲水下宜五月五日午時¶
　合¶
祓除丸(出聖濟/總録)　治鬼瘧¶
　　雄黄(研半/兩)雄黒豆(小者是一百二十粒醋/浸三日去皮研為膏)¶
　　砒霜(研一/錢)¶
　右除黒豆外研令極細與黒豆膏同研丸如梧桐子¶
　大丹砂為衣用素絹袋子盛掛於神室前有患者取¶
　二丸未發時服一丸靣東新汲水下臨發時更服一¶
<pb:KR3e0067_WYG_200-46a>¶
　丸婦人患即男子與藥男子患即婦人與藥仍令患¶
　者閉目服須是端午日合若緩急即八節日合亦得¶
　合藥時不得見雞犬婦人服了藥不得食熱物一日¶
鬼箭羽散(出聖濟/總録)　治鬼瘧寒熱日發¶
　　鬼箭羽(一分為/細末)砒霜(研一/錢)五靈脂(研一/兩)¶
　右再同研細每服半錢臨發時冷茶清調下¶
治鬼瘧連年不瘥方(出聖/惠方)¶
　　恒山(一/分)硃砂(半兩/細研)黄丹(半兩炒/令紫色)¶
<pb:KR3e0067_WYG_200-46b>¶
　右以水一大盞浸用刀子攪三二十下横刀子於藥¶
　上置於星月下一宿至發日平明以力攪冷服半盞¶
　至發時前又服半盞候藥力散即得食¶
一字散(出聖濟/總録)　治鬼瘧¶
　　鬼箭羽　鯪鯉甲(燒存性/各一分)¶
　右為細末每服一字搐在鼻中臨發時用¶
又方(出聖/惠方)¶
　　砒霜(一/分)蜘蛛(三/枚)¶
<pb:KR3e0067_WYG_200-47a>¶
　右同研為丸如梧桐子大每用綿褁一丸男左女右¶
　内耳中¶
又方(出聖/惠方)¶
　　阿魏(一錢/細研)野狐肝(一具并膽收於新/瓦鑵内貯陰乾)¶
　右研匀用醋煮麵糊和丸如雞頭實大男左女右手¶
　把一丸如未瘥即以緋絹帛繫中指上不住嗅之¶
又方(出聖/惠方)¶
　　雄野狐糞　蝙蝠糞(各一/分)¶
<pb:KR3e0067_WYG_200-47b>¶
　右為末用醋煮麵糊和丸如雞頭實大臨發時男左¶
　女右手把一丸嗅之¶
又方(出聖/惠方)¶
　　砒霜(半兩/細研)五方桃心(一/握)¶
　右先東次北逆取五方足於砂盆内研令細次下砒¶
　霜相和研匀丸如梧桐子大臨發前以新汲水下二¶
　丸忌食熱物¶
治鬼瘧進退不定(出聖/惠方)¶
<pb:KR3e0067_WYG_200-48a>¶
　　右用猢猻頭骨一枚燒灰空心温酒下一錢臨發¶
　　再一服¶
治寒熱鬼瘧發作無時¶
　　用狸糞燒灰水服方寸匕如無以家猫糞亦好¶
又方(出聖/惠方)¶
　　用桃心一大握搗絞取汁分為二服於發日早以¶
　　井華水半盞調服至臨發再服¶
　　　瘧母(附論/)¶
<pb:KR3e0067_WYG_200-48b>¶
夫瘧母者病瘧不瘥結為癥瘕是也邪伏於陰故久而¶
形不堪矣其母雖或時瘧已而復發其本未除故也治¶
宜以破癥瘕之藥以削除其病本¶
　　　方¶
雄黄丸(出聖濟/總録)　治一切逺年瘧結成癥瘕¶
　　雄黄(研/)丹砂(研/)麝香(各半/兩研)木香　鼈甲(醋炙去/裙襴)¶
　　龜甲(醋/炙)虎頭骨(酒/炙)羚羊角(鎊/屑)犀角(鎊/屑)白薇¶
　　𤣥參　當歸(切/焙)知母(焙/)防風(去/叉)麻黄(去根/節)¶
<pb:KR3e0067_WYG_200-49a>¶
　　龍膽(去/苗)牡蠣(燒/赤)猪苓(去黒/皮)柴胡(去/苗)茯神(去/木)¶
　　升麻　㯽榔(剉/)地骨皮　赤芍藥　梔子仁¶
　　黄連(去/鬚)烏梅肉(炒/)阿魏(研/)桃仁(湯浸去皮尖/雙仁砂研)¶
　　安息香(研/)萎㽔　龍齒(各三/分)¶
　右除别研外為細末合研匀煉蜜為丸如梧桐子大¶
　每服二十丸白粥飲下未發前服¶
鼈肉煎丸(出千/金方)　治久瘧不瘥結為癥瘕名曰瘧母¶
　　生鼈肉(半斤亦/用鼈甲)黄芩(去黒/心)柴胡(去/苗)&KR0921;蜋(去翅頭足/炒半兩)¶
<pb:KR3e0067_WYG_200-49b>¶
　　䑕婦(炒去足一/作蠻虫)乾薑(炮/)大黄(生/剉)海藻(洗去醎/水汁焙)¶
　　葶藶子(紙上/炒)桂(去麄/皮)牡丹皮　厚朴(去麄皮生/薑汁炙剉)¶
　　紫葳(切/焙)瞿麥(去/梗)半夏(湯浸去/滑焙)人參　大㦸¶
　　磨虫(炒/)射干(炮/)阿膠(炙/燥)桃仁(湯浸去皮尖/雙仁别研)¶
　　石韋(去/毛)赤芍藥(各一/分)桑螵蛸(炒一兩一/方作蜂窠)¶
　右為細末取竈下灰三升酒二升淋灰取汁先煮鼈¶
　肉令爛絞去鼈肉後入諸藥末内鼈肉汁更煎成膏¶
　可丸即止如梧桐子大每服二十丸未發前温酒下¶
<pb:KR3e0067_WYG_200-50a>¶
老瘧飲(出聖/因方)　治久瘧結成癥瘕在腹脇諸藥不去並¶
　治瘴瘧¶
　　蒼术(泔/浸)草菓(去/皮)桔梗　青皮　陳皮　良薑(各半/兩)¶
　　白芷　茯苓　半夏(湯浸/去滑)枳殻(麩炒/去穰)甘草(炙/)¶
　　桂心　乾薑(炮各/三錢)紫蘇葉　川芎(各二/錢)¶
　右為剉散每服四大錢水二盞鹽少許煎七分去滓¶
　空心服日三夜一仍吞下(後服胃瘧/肉紅丸子)¶
鼈甲飲子(出仁/存方)　治瘧久不愈脇下痞□病人形瘦腹¶
<pb:KR3e0067_WYG_200-50b>¶
　中結塊時發寒熱名曰瘧母¶
　　鼈甲(醋/炙)白术　黄耆(去/蘆)草菓仁　㯽榔　芎藭¶
　　橘紅　白芍藥　甘草(炙/)厚朴(薑製/炒)¶
　右等分㕮咀每服四錢水一盞半生薑七片棗二枚¶
　烏梅少許煎至七分去滓温服不拘時候¶
丹砂丸(一名截瘧丹/出直指方)　治瘧母精志修合¶
　　丹砂(研/)菉豆粉(去皮/研)砒霜(各半/兩)¶
　右於端午日靜室内靣向東南用乳鉢先將菉豆研¶
<pb:KR3e0067_WYG_200-51a>¶
　細入砒霜丹砂研一千遍用稀米粥丸如梧桐子大¶
　陰乾每服一丸未發前五更時井華水靣北嚥下少¶
　頃方可食¶
如聖丸(出聖濟/總録)　治瘧疾結成癥瘕¶
　　巴豆(三粒/去殻)黒豆(四十/九粒)砒霜(研半/兩)¶
　右將巴豆黒豆用米醋浸一宿去皮膜入乳鉢内順¶
　研一百匝入砒霜又逆研一百匝丸如小豆大丹砂¶
　為依每服一丸取嫩桃葉七片水一盞煎數沸頃入¶
<pb:KR3e0067_WYG_200-51b>¶
　盞内用醋一二滴打匀通口令病人靣向東方吞下¶
　如無桃葉以桃枝七寸煎湯代之¶
經効瘧丹　治瘧母結癖寒熱無已(方見本門/鬼瘧類)¶
二黄丸(出聖濟/總録)　治瘧母¶
　　以生砒霜豆黄末各一兩以釅醋二升一處煎成¶
　　膏可丸取出别入丹砂雄黄麝香各一錢研細和¶
　　摉衆手為丸如菉豆大每服五丸未發前煎生薑¶
　　湯下¶
<pb:KR3e0067_WYG_200-52a>¶
至妙瘧丹(出王氏/𫝊信方)　治瘧母¶
　　砒霜(研半/兩)寒水石(研一/兩)¶
　右先研砒在生鐵銚内用寒水石末葢靣以瓷碗合¶
　定濕紙封於碗上燒候煙出熏紙黄色即止取出以¶
　紙襯於地上出火毒須臾細研為末入研了丹砂龍¶
　膽麝香各半錢許和匀湯浸炊餅丸如梧桐子大以¶
　丹砂作衣每服一丸於未發前早晨靣北用井華水¶
　下忌喫熱物一時辰并忌食魚麵五果十數日永瘥¶
<pb:KR3e0067_WYG_200-52b>¶
　此藥合時須五月五日午時忌婦人雞犬及孝子見¶
　女人患男兒拈入口中令服立効此藥並不吐不瀉¶
　患者只可一服必差¶
治老瘧(出肘/後方)¶
　　用龍骨末方寸匕先發前一時酒一升半煎取三¶
　　沸及熱盡服温覆取汁¶
鹽津丸　治五瘧八痞(方見本門/諸瘧類)¶
治老瘧久不斷者(出本/草)¶
<pb:KR3e0067_WYG_200-53a>¶
　　取牛膝莖葉一把切以酒三升漬服令微有酒氣¶
　　不即斷更作不過三劑止崔元亮海上方治瘧用¶
　　水煎牛膝根未發前服¶
治老瘧發無時者(亦名㾬瘧又呼/為妖瘧出本草)¶
　　取瘧龜燒作灰飲服一二錢當微利取頭燒服彌¶
　　佳亦候發時煮為沸湯坐浸身亦懸安病人卧處¶
　　(考此物生髙山石下身褊頭/大嘴如鶚鳥亦呼為鶚龜)¶
治老瘧(出本/草)¶
<pb:KR3e0067_WYG_200-53b>¶
　　炙龜甲杵為末服方寸匕至時令三服盡用火灸無¶
　　不斷¶
治老瘧丹(澹尞/方)¶
　　桃仁(去皮尖/畧炒)鼈甲(醋/炙)恒山(酒/煮)豆豉(和梅蒸或/發而研)¶
　右等分蒸爛烏梅肉研膏為丸每服三十丸不拘時¶
　白熱湯吞下連日十數服忌口如常　艾府幹者在¶
　封川作瘴瘧初時正熱瘴也愚用和解散及南人桃¶
　草子法漸輕以藥分和之而一日一大作用截瘧散¶
<pb:KR3e0067_WYG_200-54a>¶
　効數日病發如前依舊用分解藥二日一發用截瘧¶
　丹効又數日又作且苦於正氣羸弱身熱如火愚一¶
　味守沉虚熱續真元之法為作冷附湯吞靈砂靈砂¶
　服至二三百粒附三隻熱漸减仍用冷附湯及四獸¶
　飲兩日後分作三日一發然當發日午後先寒繼以¶
　極熱至明日午熱方漸退第三日早方甦醒午後用¶
　當發作時便沉着枕簟不能畧起擡身則戰掉不堪¶
　便溺飲食俱不便也為進黄芽丹每服九粒至數服¶
<pb:KR3e0067_WYG_200-54b>¶
　及連朝為煎七棗湯以其熱瘧亦畧露之喫三隻附¶
　方漸漸不寒熱猶於當發日作戰不能起仍與七棗¶
　湯丹劑之類漸安自來瘴疾既分為間日則未有如¶
　此甚者然據指要云寒熱不斷者亦是瘧蓋瘴瘧亦¶
　不過寒熱相搏而已要之四時常飲亦是治瘴之妙¶
　藥艾之證乃瘴瘧也非江淛尋常之瘧爾紀効¶
消癖丸(出直/指方)　治瘧母停水結癖腹脇堅痛¶
　　芫花(炒/)硃砂(研等/分)¶
<pb:KR3e0067_WYG_200-55a>¶
　右為末煉蜜丸小豆許每服十丸濃煎棗湯下去癖¶
　須用芫花大㦸破水之劑下後即愈然後用養胃湯¶
　　　瘧痢(附論/)¶
夫瘧痢者瘧久不瘥寒熱邪氣内傳腸胃也其病寒熱¶
徃來痢下濃血赤白相雜腹中切痛隨其陰陽而治之¶
　　　方¶
前胡丸　治瘧氣急痛并痢¶
　　前胡(去蘆/頭)赤茯苓(去黒/皮)芍藥　枳殻(去穰/麩炒)¶
<pb:KR3e0067_WYG_200-55b>¶
　　黄芩(去黒心/各半兩)大黄(生一/兩)大麻仁(一兩半/細研)¶
　右為細末煉蜜丸如梧桐子大每服十丸午食前以¶
　米飲及漿水下冷溏利為度不和加至十五丸老小¶
　量意服之有痎癖者宜加後藥¶
　　蝱蟲(去翅足炒/二十枚)黄耆(薄/切)天門冬(去心焙/各一兩)¶
　　鼈甲(去裙襴/醋炙)生乾地黄(焙各/二兩)赤茯苓(去黒/皮)¶
　　人參(各半/兩)¶
　右為細末與前藥末相和煉蜜丸如梧桐子大每服¶
<pb:KR3e0067_WYG_200-56a>¶
　二十丸漸加至三十丸空心地黄酒下¶
黄連丸　治瘧痢無度赤白相雜¶
　　黄連(去/鬚)黄蘖(去麄皮/剉炒)羚羊角(屑/)艾葉(炒/)¶
　　赤芍藥(各二/兩)當歸(切焙/一兩)¶
　右為末煉蜜丸和搗三百杵丸如梧桐子大每服三¶
　十丸粥飲下不拘時候¶
地榆湯　治瘧痢挾熱下血腹痛¶
　　地榆(剉/)黄連(去/鬚)黄芩(去黒/心)犀角屑(各一/兩)升麻¶
<pb:KR3e0067_WYG_200-56b>¶
　　茜根(各半/兩)¶
　右麄搗篩每服四錢水一盞半煎至八分去滓温服¶
　不拘時候¶
黄連犀角丸(出肘/後方)　治瘧兼痢無問赤白水穀鮮血皆¶
　主之¶
　　黄連(去/鬚)犀角屑　䜴(炒各/二兩)龍骨(四/兩)牡蠣(熬半/兩)¶
　右為細末煉蜜丸如梧桐子大每服三十丸米飲下¶
　日三¶
<pb:KR3e0067_WYG_200-57a>¶
常山丸　治瘧兼痢不止(方見山嵐/瘴氣瘧類)¶
烏梅飲　治瘧痢苦渇(方見本門瘧/病發渇類)¶
黄連散(一名黄/連湯)　治瘧痢(方見本門手/太陰肺瘧類)¶
牡蠣散(一名恒/山散)　治瘧痢(方見山嵐/瘴氣類)¶
桂枝散(出廣南四/時傳方)　治時疾瘧痢¶
　　官桂　甘草(炮/)青橘皮(去/穰)乾薑(炮/)¶
　　牽牛子(生用以上/各等分)¶
　右為散每服一錢水一盞煎至七分熱喫早晨常一¶
<pb:KR3e0067_WYG_200-57b>¶
　服諸疾不生如患者逐日自早夜五服取安為度莫¶
　忌頻頻服¶
　　　瘧病發渇(附論/)¶
内經謂諸瘧皆得之於夏傷於暑以熱氣盛藏於皮膚¶
之内腹胃之間此榮氣之所舍也陽盛則外熱陰虚則¶
内熱熱則喘而渇故欲冷飲也¶
　　　方¶
蘆根湯　治瘧發熱者骨節痛口乾煩渇(方見本門足/少陽膽瘧類)¶
<pb:KR3e0067_WYG_200-58a>¶
生薑飲　治瘧止渇¶
　　生薑　大棗　甘草(微/炒)草豆蔲(去/皮)木通(各一/分)¶
　右㕮咀如麻豆水二盞煎至一盞半去滓分三服温¶
　飲之¶
常山湯　治瘧病發渇及寒熱攻作¶
　　常山　蜀漆(焼灰/盡)甘草(炙剉各/二兩)淡竹葉(切一/升)¶
　　大黄(生剉/三兩)¶
　右麄搗篩每服五錢水一盞半煎至八分去滓温服¶
<pb:KR3e0067_WYG_200-58b>¶
妙應丸(一名辟/邪丹)　治瘧疾發渇引飲煩燥(方見本門/諸瘧類)¶
常山散　治瘧病發渇飲水不止¶
　　常山(三/兩)石膏(八/兩)白秫米(二/合)¶
　右㕮咀每服五錢以水一盞半入竹葉十片煎取八¶
　分去滓温服平旦一服欲發再服正發時又一服¶
烏梅飲　治瘧病苦渇¶
　　用烏梅二十枚擘破以水二盞煎取一盞半去烏¶
　　梅和蜜一匙分作二服細啜之¶
<pb:KR3e0067_WYG_200-59a>¶
柴胡栝蔞根湯(出千/金方)　治瘧而發渇¶
　　柴胡　黄耆　人參　甘草　生薑(各二/兩)¶
　　大棗(二十/枚)括蔞根(四/兩)¶
　右㕮咀水一斗二升煮取六升去滓煎取三升温服¶
　一升日三¶
　　　寒熱徃來(附論/)¶
夫寒熱徃來者陰陽虚實更勝也夫陰實生内寒陽虚¶
生外寒皆為陰勝陽陽實生外熱陰虚生内熱皆為陽¶
<pb:KR3e0067_WYG_200-59b>¶
勝陰陰陽相勝故寒熱互作而徃來治法宜使陰陽和¶
平氣無相勝則病可愈¶
　　　方¶
常山飲(出聖濟/總録)　治瘧先寒後熱四肢黄瘦頭痛¶
　　常山(一/兩)䜴(一/合)葛根(剉/)柴胡(去/蘆)升麻　牡蠣(熬/)¶
　　大黄(剉/炒)前胡(去蘆/頭)知母(焙/)山梔子仁¶
　　枳殻(去穰麩炒/各三分)半夏(湯浸七遍/去滑炒)麥門冬¶
　　桃仁(去皮尖/雙仁炒)甘草(炙/)犀角(鎊各/半兩)¶
<pb:KR3e0067_WYG_200-60a>¶
　右㕮咀如麻豆大每用五錢水一盞入葱白薤白各¶
　三寸切碎煎取一盞去滓分二服發前及發時熱服¶
　之¶
柴胡湯　治寒熱徃來夜卧盗汗四肢無力飲食口苦¶
　上氣咳𠻳¶
　　柴胡(去苗一/兩半)五味子　桔梗(焙/)熟乾地黄(焙/)¶
　　白茯苓(去黒/皮)麥門冬(去心/焙)紫苑(去/苖)人參¶
　　地骨皮　黄耆(剉/)白术　桂(去麄/皮)牡蠣(研粉各/一兩)¶
<pb:KR3e0067_WYG_200-60b>¶
　　半夏(去滑湯/洗七遍)甘草(炙各/三分)¶
　右麄搗篩每服三錢水一盞生薑半分拍碎棗三枚¶
　擘破煎至六分去滓温服不拘時候¶
黄耆湯　治寒熱不能飲食羸瘦少力¶
　　黄耆(剉一/兩)白茯苓(去黒皮/各一兩)柴胡(去/苗)當歸(切焙各/半兩)¶
　　白术(一/兩)桂(去麄皮/半兩)甘草(各半/兩)枳殻(去穰/麩炒)桔梗(剉/焙)¶
　　桃仁(各半兩湯浸去皮/尖雙仁麩炒黄)¶
　右麄搗篩每服三錢水一盞生薑半分拍碎棗三枚¶
<pb:KR3e0067_WYG_200-61a>¶
　擘破煎至六分去滓不計時候温服¶
烏梅丸(出聖/惠方)　治徃來寒熱瘧經年不瘥痎瘧及勞瘧¶
　　川大黄(剉碎/微炒)烏梅肉(微/炒)川升麻¶
　　桃仁(湯浸去皮尖/雙仁麩炒黄)甘草(生/用)麥門冬(去心/焙)¶
　　天靈蓋(塗酥炙黄/各一兩)柴胡(一兩/半)鼈甲(塗醋炙/去裙襴)¶
　　虎頭骨(各一兩塗/酥炙黄)¶
　右為末煉蜜和搗三二百杵丸如梧桐子大每於食¶
　前用粥飲下三十丸¶
<pb:KR3e0067_WYG_200-61b>¶
麻黄湯(出聖濟/總録)　治諸瘧病先熱後寒頭痛四肢煩倦¶
　　麻黄(去根/節)烏梅肉(炒/)秦芁(去/苗)柴胡(去/苗)甘草(炙/)¶
　　麥門冬(去心/焙)犀角(鎊各/三分)青蒿子(一兩/半)常山(一/兩)¶
　右麄搗篩每用五錢水一盞半入桃柳枝心各七枚¶
　細剉䜴五十粒煎至一盞入朴硝少許更煎一二沸¶
　服去滓分二服早晨及卧温服之¶
鼈甲湯(出聖/惠方)　治瘧壯熱増寒大便秘澁¶
　　鼈甲(醋炙去/裙襴)赤芍藥　桃仁(去皮尖雙/仁炒研)大青¶
<pb:KR3e0067_WYG_200-62a>¶
　　天靈蓋(醋炙/為末)知母(焙各/二分)乾薑(炮半/兩)牽牛子(三分炒用/半生半熟)¶
　右除天靈蓋外麄搗篩每服三錢水一盞煎七分去¶
　滓調天靈蓋末一錢未發前温服仍留其滓重煎若¶
　先自痢者去牽牛子¶
鼈甲大黄丸(出聖濟/總録)　治寒熱徃來瘧久不瘥¶
　　鼈甲(去裙襴醋/炙令黄)大黄(生/剉)常山　人參　蜀漆¶
　　甘草(炙/剉)附子(炮裂去/皮臍)白薇(各等/分)¶
　右為末煉蜜和丸如梧桐子大每服十五丸淡竹葉¶
<pb:KR3e0067_WYG_200-62b>¶
　湯下平旦一服食後良久再服¶
丹砂丸(出聖濟/總録)　治瘧疾寒熱¶
　　丹砂　雄黄(各一/兩)砒霜(半/兩)桃仁(去皮尖雙仁麩/炒二十一枚)¶
　　麝香　阿魏(各一/錢)安息香(一/分)¶
　右研極細再合研匀用糯米粥和丸如雞頭實大每¶
　服半丸細嚼新汲水下吐即愈¶
常山飲(出聖濟/總録)　治諸瘧寒熱不已日漸萎黄¶
　　常山(半/兩)烏頭(炮裂去皮/臍七枚)甘草(生/用)蒜一顆(八瓣/者)¶
<pb:KR3e0067_WYG_200-63a>¶
　　糯米(炒一/合)䜴(炒一/合)甑帶(三/寸)¶
　右㨶麄篩以酒一升二合浸月下露一夜横刀一口¶
　置藥上候天明煎取五合去滓空心頓服良久吐出¶
　惡痰即愈如吐不已煮漿水粥止之¶
地骨皮湯　治寒熱徃來久成勞瘧¶
　　地骨皮　知母(焙/)柴胡(去/苗)枳殻(去穰麩炒/各半兩)¶
　　鼈甲(去裙襴醋/炙三分)赤茯苓(去黒皮/三分)虎頭骨(一兩酒/塗炙焦)¶
　右麄搗篩分為五貼以水三盞煎取一盞下地黄汁¶
<pb:KR3e0067_WYG_200-63b>¶
　一合更煎三五沸去滓分温二服食後良久相繼服¶
　日一貼¶
桔梗湯　治寒熱似瘧¶
　　桔梗(剉炒/一兩)甘草(炙半/兩)知母(焙半/兩)柴胡(去苗一/兩半)¶
　　大黄(剉炒/半兩)鼈甲(去裙襴塗/醋二兩)¶
　右剉如麻豆分為六貼每貼用童子小便二盞葱白¶
　三莖䜴半合浸食頃煎煎取一盞去滓食後分温二¶
　服日一貼¶
<pb:KR3e0067_WYG_200-64a>¶
虎骨湯(出聖/惠方)　治徃來寒熱瘧經年不瘥瘦弱及勞瘧¶
　　虎頭骨(塗酥/炙黄)鼈甲(塗酥炙黄/去裙襴)牡蠣(炒為/粉)¶
　　桃仁(湯浸去皮尖麩/炒微黄各三兩)香䜴(二合/炒乾)¶
　右為末和搗三二百杵丸如梧桐子大每於食前以¶
　粥飲下三十丸¶
猪膏丸(出聖/惠方)　治瘧寒熱發渇徃來不定¶
　　臘月猪脂(二/兩)獨顆蒜(一/顆)萎葱(一/握)獨角仙(一/枚)¶
　　五月五日三家粽子尖¶
<pb:KR3e0067_WYG_200-64b>¶
　右於五月五日五更初於凈房内修合勿令婦人見¶
　露頭赤脚舌柱上腭廻靣向北搗一千杵為度有患¶
　者用新綿子褁一丸如皂莢子大男左女右繫於手¶
　臂上¶
砒霜丸(出聖/惠方)　治瘧徃來寒熱發渇無時¶
　　砒霜(生研/一兩)天靈蓋(一兩生/用為末)猢猻頭骨(一枚/燒灰)¶
　　硃砂(半兩/細研)東南桃柳枝(各七莖/長三寸)¶
　右取五月五日午時為末取粽子角和丸如梧桐子¶
<pb:KR3e0067_WYG_200-65a>¶
　大男左女右手把一丸豫先嗅之一丸可醫五七人¶
人參湯(出聖/惠方)　治瘧寒熱作時靣色黄¶
　　人參　常山(各半/兩)甘草(生三/分)陳橘皮(湯浸去白/燒乾一分)¶
　右麄搗篩為末每服五錢水一盞半入茶末半錢燈¶
　心五莖煎至七分去滓入酒半盞和匀候温未發前¶
　頓服取吐如未吐再服以痰出盡為度¶
附子丸(出聖濟/總録)　治諸瘧寒熱徃來¶
　　附子(炮裂去/皮臍)大黄(剉炒各/三分)常山　蜀漆(各一/分)¶
<pb:KR3e0067_WYG_200-65b>¶
　右為末煉蜜和丸如梧桐子大每服三丸米飲下未¶
　發一服臨發再一服¶
消石膏(出聖/惠方)　治瘧寒熱徃來¶
　　砒黄(半/兩)消石　白礬(各一/兩)膩粉(一/分)¶
　右細研用醬水一大盞調成稀糊入鐺中以慢火煎¶
　又用冷醬水一升候沸即旋添添盡將乾取出曬乾¶
　若來日發今日初夜以冷醋湯下一菉豆大來日早¶
　晨再一服一日内不得食熱物¶
<pb:KR3e0067_WYG_200-66a>¶
逐邪丸(出聖/惠方)　治瘧徃來寒熱發歇無時¶
　　濕生蟲(四十/七枚)百節蟲(四十/九枚)砒霜(三分/細研)糉子角(一七/枚)¶
　右於五月五日日未出時於東南方上尋取兩般蟲¶
　去足至午時靣向南都研不令雞犬婦人師僧孝子¶
　見丸如小豆大每患者於發前男左女右手把一丸¶
　嗅七遍立効¶
常山散(出聖濟/總録)　治諸瘧寒熱徃來止而復發¶
　　常山(末一/兩)砒霜(研一/分)丹砂(研一/錢)¶
<pb:KR3e0067_WYG_200-66b>¶
　右研匀入白麫糊和作餅子油内煮焦黒為度再研¶
　極細每服半錢夜半令茶清調下¶
丹砂丸(出經効/濟世)　治瘧疾寒熱相半者兼治間日瘧¶
　　丹砂　人參(各一/錢)附子(一枚半/兩者)¶
　右為末蜜丸如梧桐子大煎竹葉湯吞下二三十丸¶
　未發前三服中病則吐或身習習麻木未中病加至¶
　四十丸明日發前如發服中病即止己巳嵗七月初¶
　十日予得瘧疾連日發作呻吟宛轉一榻間殆無生¶
<pb:KR3e0067_WYG_200-67a>¶
　意如是者已兩旬平昔號為得効之藥服之已遍畧¶
　無所知教授龐國器出此方且云今公之病寒熱交¶
　戰者蓋陰陽之氣不分也龎安常有治瘧方寒熱相¶
　半所謂丹砂丸者公所宜服也其説適契予心即合¶
　此服之二日而即愈矣八月一日公悓記¶
蜜煎主寒熱方¶
　　蜜(五/合)恒山　甘草(各二/兩)¶
　右三味取二味㕮咀以水二斗煮取二升去滓内蜜¶
<pb:KR3e0067_WYG_200-67b>¶
　五合温服七合吐即止不吐更服七合勿與冷水一¶
　方用甘草半兩¶
常山甘草湯(出肘/後方)　治寒熱日再三發可服¶
　　常山(三/兩)甘草(二/兩)¶
　右切以水四升煎煮一升半分三服相去五里久進¶
　一服忌海藻菘菜生葱生菜一方水酒合煮服¶
又方¶
　　蜜(二/合)醋(八/合)¶
<pb:KR3e0067_WYG_200-68a>¶
　右調和平旦頓服須臾泛泛然欲吐擿之若意中不¶
　盡明旦更服無不大嘔安穩¶
柴胡括蔞根湯　治瘧疾徃來寒熱引飲(方見本門手/少陰心瘧類)¶
治瘧徃來寒熱發渇無時(出聖/惠方)¶
　　用蜀漆末每服以温水調下一錢¶
草菓飲(出御藥/院方)　治寒熱徃來煩渇頭痛或寒多少熱¶
　方¶
　　草菓子仁(四/枚)人參(去蘆頭/半兩)甘草(炙半/兩)¶
<pb:KR3e0067_WYG_200-68b>¶
　　半夏(十三枚堅實者/薑湯浸洗七次)大棗　烏梅(去核/三枚)生薑(二十/一塊)¶
　右件七味㕮咀用水一大碗煎至一盞去滓五更時¶
　温服¶
七寳剉散(出廣南/衛生方)¶
　　常山(懐中懐/乾生用)㯽榔　秦芁(洗去/土)甘草(炙/)¶
　右等分為麄末每服藥三錢入桃枝柳枝各七寸烏¶
　梅三枚水二盞煎至一盞於未發日前臨卧放極温¶
　冷進一服當發日絶早空心旋煎又温冷進一服忌¶
<pb:KR3e0067_WYG_200-69a>¶
　熱物半日以上即飲食皆無忌服藥時須是放温冷¶
　細細呷喫¶
療寒熱(出本/草方)¶
　　以鳬葵搗汁服¶
　　　瘧病發熱身黄小便不利(附論/)¶
夫寒熱凌虐於人名為瘧而發熱小便不利者身必發¶
黄此蓋熱氣不散入於小腸水道既澀故小便不利也¶
　　　方¶
<pb:KR3e0067_WYG_200-69b>¶
知母湯　治瘧病發熱煩渇咽乾口燥身黄怠惰小水¶
　澀滯¶
　　知母　地骨皮　升麻　犀角屑　人參¶
　　麥門冬(去心/焙)柴胡(去苗各/一兩)石膏(半/兩)¶
　　鼈甲(醋炙令黄去/裙襴各三兩)甘草(生剉/半兩)赤茯苓(去黒皮/三兩)¶
　右麄搗每服四錢水一盞半入香䜴五十粒煎至八¶
　分去滓不拘時候温服¶
常山飲(出聖/惠方)　治瘧病手足苦煩發熱渇燥通身悉黄¶
<pb:KR3e0067_WYG_200-70a>¶
　小便不利¶
　　常山　柴胡(去/苗)甘草(炙微/赤剉)梔子仁(各一/兩)¶
　　赤茯苓(去黒/皮)石膏　蜀漆　鼈甲(塗醋炙令黄去/裙襴各三兩)¶
　右麄搗每服五錢水一盞半入竹葉二七片䜴五十¶
　粒煎至八分去滓不計時候温服一方無赤茯苓有¶
　烏梅肉三七枚微炒¶
升麻湯　治瘧病發熱煩躁身黄靣黄小便不利¶
　　赤茯苓(去黒/皮)桂(去麄/皮)黄芩(去黒心/各一兩)升麻　常山¶
<pb:KR3e0067_WYG_200-70b>¶
　　蜀漆　甘草(炙剉各/半兩)¶
　右麄搗篩每服三錢水一盞煎至七分去滓温服不¶
　拘時候¶
茈胡湯(出聖/惠方)　治瘧病大渇煩躁引飲不止身體皆黄¶
　小便不利煩熱嘔逆¶
　　柴胡(去苖/二兩)甘草(炙微赤/剉半兩)知母　人參¶
　　麥門冬(去心/焙)杏仁(湯浸去皮尖雙仁/麩炒微黄各一兩)¶
　右麄搗篩每服四錢水一盞煎至六分去滓不拘時¶
<pb:KR3e0067_WYG_200-71a>¶
　候温服¶
麥門冬湯(出聖/惠方)　治瘧病發熱煩躁體黄小便不利令¶
　人多驚如有見者¶
　　麥門冬(去心/焙)犀角屑　杏仁(湯浸去皮尖雙/仁麩炒微黄)¶
　　常山(剉/)甘草(炙微赤剉/各半兩)糯米(八十/一粒)¶
　右麄搗篩以水五盞煎至三盞去滓分為五服於發¶
　時煎温服之¶
蜀漆湯　治瘧發熱身黄小便不利¶
<pb:KR3e0067_WYG_200-71b>¶
　　蜀漆　常山　人參　赤茯苓(去黒/皮)桂(去麄皮/各一兩)¶
　右麄搗每服三錢水一盞入生薑五片棗三枚擘破¶
　同煎至八分去滓温服不拘時候¶
常山散　治瘧病身黄小便不利¶
　　常山　鼈甲(塗醋炙令/黄去裙襴)升麻　赤茯苓(去黒/皮)¶
　　梔子仁　人參(各一/兩)¶
　右為散每服二錢温水調服不拘時分¶
升麻丸　治瘧病身黄發熱小便不利¶
<pb:KR3e0067_WYG_200-72a>¶
　　升麻(二/兩)常山　㯽榔(各三/分)鼈甲(塗醋炙令/黄去裙襴)知母¶
　　生地黄(各一/兩半)¶
　右剉如麻豆大每服五錢水一盞半入葱白三寸䜴¶
　三十粒同煎至八分去滓温服不拘時候¶
常山散　治瘧病頭痛發熱身黄色小便不利¶
　　鼈甲(去裙襴塗/醋炙令黄)甘草(生用各/一兩)冬𤓰汁(四/合)¶
　　車前葉(一握無葉/收子二合)常山(半/兩)¶
　右麄搗篩漿水二盞并𤓰汁隔宿浸欲發日五更初¶
<pb:KR3e0067_WYG_200-72b>¶
　以急火煎取一盞半去滓分為二服五更一服取抉¶
　吐三五度至發時又服亦取吐三五度過時便得喫¶
　漿水粥補之¶
茯苓散　治瘧病但熱不寒便身發黄小便澀滯¶
　　赤茯苓(去黒皮/三兩)桂(去麄/皮)麻黄(去/節)甘草(炙剉各/一兩)¶
　右為散每服三錢新汲水調服不拘時候¶
常山丸　治瘟瘧發熱身靣皆黄小便不利¶
　　常山　赤茯苓(去黒/皮)黄芩(去黒/心)香豉(炒乾/二合)¶
<pb:KR3e0067_WYG_200-73a>¶
　右為末以粟米飲和丸如梧桐子大每服三十丸温¶
　酒下不拘時候¶
茯苓湯　治瘧病發病身黄小便不利¶
　　赤茯苓(去黑/皮)白芍藥　瞿麥穗(各一/兩)白术(三/分)¶
　右麄搗篩每服五錢水一盞半入葱白五寸生薑一¶
　分拍碎同煎至七分去滓食前温服¶
　¶
　¶
<pb:KR3e0067_WYG_200-73b>¶
　¶
　¶
　¶
　¶
　¶
　¶
　¶
　普濟方卷二百¶
