# -*- mode: mandoku-view; -*-
#+TITLE: 普濟方
#+DATE: 2015-08-24 23:06:58.418660
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百九十三
<pb:KR3e0067_WYG_393-1a>¶
欽定四庫全書¶
　普濟方卷三百九十三　明　周王朱橚　撰¶
　　嬰孩癖積腹滿門¶
　　　宿食不消(附論/)¶
夫小兒腸胃嫩弱飲食易傷若將養失宜乳哺不節致¶
脾胃不能傳化水穀之氣故令乳食宿夕停滯不消其¶
候腹滿壯熱眠寢不安診其三部脉俱沉滑者乳不消¶
也　經云以胃氣為根本而以飲食為命脾為中州乃¶
<pb:KR3e0067_WYG_393-1b>¶
土也胃受土之氣滋味萬物𤣥機曰食入胃而脾為磨¶
化布五味以飬五臟榮飬百骸潤澤四肢固其根本也¶
巢氏曰胃氣調和則乳哺消化脾胃虚冷則宿食不消¶
楊氏曰驚惕不食者心為脾母火能生土當用心藥入¶
脾胃藥中母能令子實古人進食方用益智等者此也¶
　小兒宿食不消身體發熱或發吐瀉宜用水精丹利¶
之却下補藥調理如身上熱不退瀉不止仍發渇心躁¶
宜進玉珍散二三服如更不退須進銀涎散三服却將¶
<pb:KR3e0067_WYG_393-2a>¶
調胃氣藥相間服若只瀉清水宜用白龍丸一二服錢¶
氏論食不消脾胃冷故不能消化當補脾益黄散主之¶
　　　方¶
金箔丸治小兒驚風妳食不化或外受風傷冷毒瀉血¶
　一切諸疾悉治之¶
　　金箔(四十/九片)硃砂　水銀　牛黄　青黛(各/研)白殭蠶¶
　　(㣲/炒)蟬殻　麻黄　白附子　天麻　麝香(研/)犀角¶
　　(末/)乾蠍　天南星(一/錢)¶
<pb:KR3e0067_WYG_393-2b>¶
　右修事畢入乳鉢内研令勻細用生蜜和為錠子以¶
　油單子裹毎服二丸桐子大薄荷湯化下傷寒用生¶
　薑薄荷湯化下小兒諸疾無不效¶
胡黄連丸治小兒驚疳化涎消食¶
　　胡黄連　牛黄　硃砂　麝香(少/許)蘆薈　青黛¶
　　鈎藤　管仲　膩粉(少/許)鶴虱(各等/分)¶
　右為末麫糊為丸如粟米大毎服三丸至五丸如有¶
　驚食只取下食如無不動¶
<pb:KR3e0067_WYG_393-3a>¶
牛黄鼈甲丸治少小癖食壯熱食不消化中惡忤氣並¶
　宜治之(方見/本門)¶
代赭丸治小兒驚熱腹脹宿食不消積年瘦弱¶
　　代赭石(一/兩)丹砂(别/研)麝香(别/研)犀角(一/分)大黄　牛黄(各/三)¶
　　(分/)當歸　鼈甲　巴豆(别/研)枳殻(各半/兩)¶
　右搗羅九味為散入巴豆再研勻煉蜜和搗一二百¶
　杵丸如麻子大二三歳兒空腹熟水下四五歳已上¶
　量大小加之¶
<pb:KR3e0067_WYG_393-3b>¶
丁香丸治小兒宿食不消心腹虚脹¶
　　丁香　木香　乳香(細/研)雄黄(細/研)青橘皮(各一/分)¶
　　肉豆䓻(去/殻)檳榔(各二/兩)巴豆霜(半/分)硫黄(一/錢)硃砂(半/兩)¶
　右為末研令勻煉蜜和丸如黍米大毎服以粥飲下¶
　三丸量兒大小加減服之¶
九味當歸湯療小兒宿食不消發熱¶
　　當歸　甘草　芍藥　人參　桂心　黄芩　乾¶
　　薑(各一/分)大棗(五/枚)大黄(二/分)¶
<pb:KR3e0067_WYG_393-4a>¶
真珠丸治小兒驚熱化聚滯妳食墜涎利攻腸¶
　　真珠(細/研)天竺黄(為細/末)硃砂(各一/分)丁頭代赭　雄黄¶
　　(各/研)麝香(各半/兩)杏仁(三十粒/湯浸)巴豆(十粒/去皮)¶
　右為細末研令匀煉蜜為丸如菉豆大毎服以生薑¶
　湯下一丸三歳以上加減服之¶
快膈消食丸(又名消/乳丸)¶
　　縮砂仁　橘皮　荆三稜　蓬莪荗　神麯　麥¶
　　蘖(已上各/半兩)香附子　甘草(炙各/一兩)¶
<pb:KR3e0067_WYG_393-4b>¶
　右為末麫糊丸如麻子大食後白湯送下大小加減¶
　一方無甘草¶
三稜丹調冷熱消宿食¶
　　荆三稜　神麯　木香(各一/兩)乾薑(半/兩)半夏(一兩生/薑汁製)¶
　　丁香　陳橘皮(去/白)桂心(各半/兩)¶
　右為末煉蜜丸鷄頭大毎服一粒薑湯化下¶
消穀丸治小兒宿食不消體熱多眠嘔噦氣上¶
　　陳麯　木香　人參　乾薑　麝香　甘草　枳¶
<pb:KR3e0067_WYG_393-5a>¶
　　殻(麩炒/㣲黄)¶
　右各等分搗研為末煉蜜丸如黄米大每服二十丸¶
　温米飲下¶
犀角丸治小兒宿食不消心腹脹滿止痰逆利胸膈進¶
　乳食¶
　　犀角　青橘皮　荆三稜　木香(各半/兩)黑牽牛(炒/二)¶
　　(兩/)巴豆(去心/半錢)皂莢(三/梃)¶
　右六味與巴豆研勻麫糊丸如麻子大毎服七丸至¶
<pb:KR3e0067_WYG_393-5b>¶
　十丸食後生薑橘皮湯下量兒大小加減¶
平胃丸治丈夫小兒食實不消胃氣不調或温壯熱結¶
　大小便不利者有病冷者露宿丸熱藥後當進此丸¶
　調胃¶
　　大黄(二/兩)小草　甘草　芎藭　葶藶(各一/兩)芍藥(一/兩)¶
　　杏仁(五十/箇)¶
　右為末蜜丸如桐子大每服五丸日三服一歳兒二¶
　丸漸加之千金翼有菖蒲當歸乾薑茯苓麥門冬細¶
<pb:KR3e0067_WYG_393-6a>¶
　辛無杏仁為十二味¶
訶梨勒散治小兒宿食不消化少飲食四肢消瘦腹脇¶
　多脹¶
　　訶梨勒皮(三/分)白术　麥蘖(炒/)陳橘皮　檳榔(各半/兩)¶
　　甘草(一/分)人參(半/兩)¶
　右搗粗羅為散毎服一錢以水一小盞煎至五分去¶
　滓量兒大小分減温服日進四五服¶
代赭丸治小兒宿食不消壯熱腹脹¶
<pb:KR3e0067_WYG_393-6b>¶
　　代赭(細/研)當歸(炒/)硃砂(細/研)枳殻(麩/炒)木香(各半/兩)麝香(一/兩)¶
　　巴豆霜(半/兩)¶
　右搗為末入研藥更研令匀煉蜜丸如麻子大每服¶
　以粥飲下二丸更量兒大小以意加減¶
黄芩散治少小腹大短氣進食不安穀為之不化¶
　　黄芩　大黄　甘草　麥門冬　芒硝(各二/兩)石膏¶
　　(一/兩)桂心(八/銖)¶
　右切以水三升煎取一升分為三服一歳以上為五¶
<pb:KR3e0067_WYG_393-7a>¶
　服¶
麝香安中丸治小兒飲食不化寛中止吐¶
　　甘松葉(三/兩)益智　香皮　香附子(各三/兩)蓬荗(一/兩)南¶
　　木香(半/兩)麝香(一/錢)¶
　右除麝别研外餘藥同為末白麫糊為丸更用生熟¶
　油少許一處和劑量兒大小丸如黍米大毎服二十¶
　丸至三十丸薑湯下不計時候¶
木香丸治小兒氣弱開胃進食¶
<pb:KR3e0067_WYG_393-7b>¶
　　木香　人參　白茯苓　青皮　陳皮(各去/瓤)肉豆¶
　　䓻(已上各/一分)¶
　右為末麫糊丸如麻子大每服十丸薑湯下¶
七味進食丸常服能進飲食(方見/本門)¶
三稜散疎脾土消食化積¶
　　三稜(炮/)莪术　益智仁　甘草　神麯　麥蘖¶
　　橘紅(各五/分)¶
　右為末白湯下¶
<pb:KR3e0067_WYG_393-8a>¶
香朴散治小兒脾胃氣弱乳食遲化宿昔成積久而不¶
　消兼和氣止瀉及腹肋刺痛起止痛不思飲食¶
　　厚朴(一/兩)木香　麥蘖　陳皮　青橘皮(各一/分)¶
　右為細散毎服半錢湯調下¶
陳橘皮散治小兒宿食不消心腹脹悶亦治嘔逆惡心¶
　背寒脚冷¶
　　陳橘皮　髙良薑　人參　檳榔(各一/分)白茯苓¶
　　甘草(炙各/半兩)¶
<pb:KR3e0067_WYG_393-8b>¶
　右搗粗羅為散每服一錢以水一小盞入生薑少許¶
　棗一枚煎至五分去滓不計時候量兒大小分減温¶
　服¶
檳榔丸治小兒宿食不化發熱有時¶
　　檳榔　牽牛子　川大黄(各半/兩)乾薑(炮/)枳殻(去/瓤)甘¶
　　草(各一/分)¶
　右為末煉蜜和丸如菉豆大毎日空心温水下五丸¶
　晚後再服更看兒大小臨時増減服之¶
<pb:KR3e0067_WYG_393-9a>¶
人參丸(一名參/术丸)治小兒宿食不消吐痰涎亦治逆食及¶
　乾嘔食少¶
　　人參　丁香　乾薑　白术　陳橘皮(各一/分)¶
　　半夏(半/兩)¶
　右為末煉蜜和丸如麻子大毎服以温水下五丸日¶
　三服量兒大小以意加減¶
&KR0310;銀丸　歌曰壯熱時時又作寒都縁食積未能安早¶
　求良藥須清肺免得兒啼心欲酸白术陳皮同桔梗¶
<pb:KR3e0067_WYG_393-9b>¶
　巴霜和蜜去頑涎水銀磨入生犀服銀箔為衣病永¶
　痊¶
　　白术　桔梗　橘皮(各一/兩)銀箔(三/片)水銀(一/錢)犀角(一/錢)¶
　　巴豆(二/粒)¶
　右為末蜜丸如小豆大捻令褊薄荷湯研下一丸¶
玉珍散治小兒乳食不消頸腫舌青驚躁渇瀉驚熱驚¶
　疳¶
　　滑石(白/者)石膏(半/兩)甘草　白附子　白殭蠶(已上各/一分)¶
<pb:KR3e0067_WYG_393-10a>¶
　　蚌粉(水淘火/上焙乾)¶
　右為末入腦麝各少許毎服嬰孩一字二三歳半錢¶
　五七歳一錢麥門冬熟水下如渇瀉烏梅湯調下驚¶
　疳燈心湯調下小兒氣怯者腦麝須要極少¶
千金丸治小兒食不消¶
　　木香　烏梅　肉桂(各一/兩)&KR1288;砂(半/錢)胡椒(半/分)巴豆(三/十)¶
　　(粒/)¶
　右為細末稀糊為丸芥子大每服十丸紫蘇湯下¶
<pb:KR3e0067_WYG_393-10b>¶
挨積丸治小兒脾胃不和宿食不化腹脹腸鳴嘔逆惡¶
　心便利不調乳食減少或疳瀉大便酸臭亦治丈夫¶
　胸膈不快酒積食積嘔逆惡心吐瀉脾痛¶
　　荆三稜　丁皮(各三/兩)丁香　青皮(各一/兩)乾薑　巴¶
　　豆(各半/兩)¶
　右為細末入巴豆拌匀麫醋糊為丸如粟米大每服¶
　可五丸加至六丸二歳兒可服七丸至十丸生薑湯¶
　吞下熟水亦得不拘時候更量兒歳數加減與之此¶
<pb:KR3e0067_WYG_393-11a>¶
　藥不用大黄&KR1288;砂汞粉之類並是温性之藥常服清¶
　積滯進乳食退黄令兒長肌肉¶
芍藥丸治小兒不生肌膚腹大食不消化¶
　　芍藥　大黄(一兩/一分)桂(去粗/皮)赤茯苓(三/分)柴胡(一/兩)¶
　右為末煉蜜和搗三二百杵丸如麻子大五六歳空¶
　腹米飲下三丸晚再服量兒大小加減¶
人參湯治小兒胃氣虚宿食不消吐利¶
　　人參　赤茯苓　白术(各半/兩)甘草(一/分)半夏(半/兩)¶
<pb:KR3e0067_WYG_393-11b>¶
　右粗搗篩每服二錢水一盞生薑二片煎至五分去¶
　滓温服不計時候日三服量兒大小加減¶
牛黄丸¶
　　牛黄　附子(三/枚)真珠　巴豆(去/皮)杏仁(各一/兩)¶
　右五味搗附子真珠為末下篩别搗巴豆杏仁令如¶
　泥内藥及牛黄搗一千二百杵藥成若乾入少蜜足¶
　之百日兒服如粟米大一丸三歳兒服如麻子大一¶
　丸五六歳兒服如胡豆大一丸日二服先乳哺了服¶
<pb:KR3e0067_WYG_393-12a>¶
　之膈上下悉當㣲轉藥丸全出者病愈散出者更服¶
　以藥丸全出為度¶
青木香丸治大人小兒寛中利膈行滯氣消飲食治胸¶
　膈噎塞腹脹痛心下堅痞腸中水聲嘔噦痰逆不思¶
　飲食¶
　　木香(二十/兩)補骨脂(十/兩)黑牽牛(二十四/兩研)蓽澄茄(四十/箇)¶
　　檳榔(四十/兩)¶
　右為細末入牽牛末匀漸入清水和令匀丸如菉豆¶
<pb:KR3e0067_WYG_393-12b>¶
　大毎服二十丸茶湯熟水任下食後服毎酒食後可¶
　服五丸七丸小兒一歳服一丸懐姙娠人不可服¶
進食丸安和脾胃消化積滯止嘔噦吐利除心腹脹滿¶
　利胸膈散滿痞常服¶
　　丁香(一/錢)豆䓻(二/箇)木香(半/錢)巴豆(九/箇)五靈脂(七/錢)¶
　右為細末麫糊為丸如菉豆大每一二錢食後生薑¶
　湯下桃葉湯下亦得一方用陳皮湯下¶
磨積丸治小兒臟腑怯弱内受積冷脇肋脹痛嘔吐痰¶
<pb:KR3e0067_WYG_393-13a>¶
　逆腸鳴泄瀉日夜頻併四肢困倦靣無顔色肌肉消¶
　瘦不進飲食及疳氣羸瘦肚大青筋口乾煩渇小便¶
　白濁食不生肌或發虚腫寒熱往来或因食甘肥蟲¶
　動作痛呌哭合眼並能治之¶
　　乾漆(炒/)丁香(各一/兩)青皮(去/白)荆三稜(各六/兩)蓬术(半/斤)¶
　右為細末水糊為丸如粟米大毎一二歳可服五丸¶
　淡薑湯吞下不拘時候更量歳數虚實加減與之¶
順氣丸治小兒乳食不化腹急氣逆¶
<pb:KR3e0067_WYG_393-13b>¶
　　巴豆(十/粒)胡椒(二十/粒)丁香(二十/粒)青橘皮(二十枚全青/湯浸去白)¶
　右用米醋一升煮候醋盡出焙乾為末爛飯丸如粟¶
　米大毎服二丸米飲下更量兒大小加減¶
延年草安神導虚消酒食益脾老人小兒皆可服¶
　　青皮(一斤湯浸三/日又三換)甘草(六/兩)上等白鹽花(五兩/再淋)新舡¶
　　上茴香(四/兩)¶
　右用甜水同藥入金鍋銀鍋亦得不住手攪勿令着¶
　底置宻器中收不得走氣候水盡慢火燒令乾不得¶
<pb:KR3e0067_WYG_393-14a>¶
　有焦氣選謹慎者一人專主之去甘草茴香不用只¶
　收貯青皮如傷生冷果實菜蔬之類即嚼數片隨即¶
　無恙常服一兩片極佳¶
白芷丸治小兒常服消乳食¶
　　白芷(半/兩)檳榔(一/箇)青橘皮(一/分)巴豆(四粒/炮)¶
　右為末同研麫糊為丸如粟米大温水下三丸至五¶
　丸常服¶
三味紫霜丸治小兒乳食不消(方見/本門)¶
<pb:KR3e0067_WYG_393-14b>¶
五靈脂丸治小兒宿食不消心腹脹悶¶
　　五靈脂　代赭(各一/兩)巴豆霜(各一/兩)¶
　右為末入巴豆霜同研令勻用麫糊和丸如粟米大¶
　毎一歳以温水下一丸加至三丸¶
洗心散治小兒妳食傷心作壯熱喘息不調欬逆多睡¶
　　甘草(一/錢)麥門冬(一/錢)皂角(半兩/入糖)¶
　右爛杵羅為末毎服二錢水一盞煎至八分作五服¶
　時時吃¶
<pb:KR3e0067_WYG_393-15a>¶
肉豆䓻散治小兒宿食不消¶
　　肉豆䓻(二/枚)川大黄(一分/剉)¶
　右搗粗羅為散毎服一錢以水一小盞煎至五分去¶
　滓温服日三服更隨兒大小以意加減¶
鷄子湯治小兒食不消腹滿不利¶
　　鷄子(五/箇)亂髮(鷄子大/梳去垢)¶
　右取煮鷄子汁淋髮上及熱數按之令汁出取服量¶
　兒大小與之無毒得下妙¶
<pb:KR3e0067_WYG_393-15b>¶
白龍丸治嬰孩乳食不消瀉不止¶
　　白龍骨　白石脂(各一/分)¶
　右為末滴水丸如菉豆大毎服三丸紫蘇木𤓰湯吞¶
　下一日三服量兒大小加減¶
又方治小兒腹中脹悶疳氣傷食急肚瀉痢不能轉動¶
　　青州棗(一/箇)巴豆(一/粒)¶
　右巴豆安棗内慢火炙令焦黑乳鉢細研入麝少許¶
　用飯為丸如麻子大一歳一丸如傷食用熱米飲下¶
<pb:KR3e0067_WYG_393-16a>¶
　如瀉用冷熟水下忌生冷油膩熱物¶
銀涎散治嬰孩乳食不消發渇心躁¶
　用粉霜不拘多少入乳鉢研令極細毎服嬰孩一字¶
　四五歳以下半錢煎蓮花湯下冬月以蓮肉煎湯下¶
木香化滯丸治小兒宿食不消心腹滿脹嘔吐壯熱¶
　　木香　荆三稜　青橘皮(各一/兩)補骨脂(二/兩)黑牽牛¶
　　(四/兩)¶
　右為末滴水和丸如黄米大毎服三十丸温水下不¶
<pb:KR3e0067_WYG_393-16b>¶
　拘時候¶
紫霜丸治乳食宿滯不化胸膈不利嘔吐惡心便利不¶
　調大便酸臭重傷乳食或作諸癎¶
　　代赭(醋煅/碎)赤石脂(各一/兩)杏仁(十/粒)巴霜(一錢净巴豆/取仁二錢)¶
　右除杏仁巴霜外為末却入杏巴研匀水浸蒸餅丸¶
　黄米大毎五七丸温米飲下¶
發痛湯治小兒痛病皆由乳食不匀不能消化而成¶
　　三稜　蓬术　青皮　陳皮　藿香　川芎　白¶
<pb:KR3e0067_WYG_393-17a>¶
　　芷　甘草(各等/分)¶
　右為散毎二錢生薑二片棗一箇食前漸漸與之¶
三稜煎丸治小兒食飲過多痞悶疼痛宿食不化久而¶
　成癖此藥專能治婦人血積血滯¶
　　廣茂(黒角/者)荆三稜(二味各/一兩)大黄(八/兩)¶
　右將大黄為末於銀器内醋炒或漬令乾用慢火熬¶
　同入二味為丸如麻子大或菉豆大毎服十丸至二¶
　十丸食後温水送下虚人加減大人如桐子大毎服¶
<pb:KR3e0067_WYG_393-17b>¶
　四十丸¶
廣荗化癖丸治乳食不消心腹脹滿壯熱喘粗吐逆痰¶
　涎腸鳴泄瀉米穀完出下痢赤白腹腫後重及食癥¶
　乳癖痃氣痞氣並皆治之¶
　　代赭石(半/兩)當歸　硃砂　枳殻　廣荗(各半/兩)木香¶
　　麝香　巴豆霜　　荆三稜(各一/兩)¶
　右為末研藥勻麫糊為丸如麻子大毎一歳服二丸¶
　温米飲下更看虚實加減服之食後服¶
<pb:KR3e0067_WYG_393-18a>¶
荆蓬术丸治小兒一切所傷乳食不化心腹脹滿並宜¶
　服之常服和胃氣進乳食久服甚有功益¶
　　荆三稜　廣荗　陳皮　香附子　蘿蔔子(各半/兩)¶
　　青皮　枳殻　縮砂仁　胡黄連　蘆薈(各三/錢)胡¶
　　椒(二錢/半)¶
　右為細末煮麫糊為丸如黄米大毎服三十丸加至¶
　四五十丸温米飲下三四歳麻子大日進二三服忌¶
　生硬冷物¶
<pb:KR3e0067_WYG_393-18b>¶
　　　腹脹(附論/)¶
夫小兒腹脹者是冷氣結於臟腑故也小兒臟腑軟弱¶
有風邪冷氣客之摶於臟腑則令腹脹若胃虚冷移入¶
於胃食則不消若腸虚冷氣乗之則變下痢也¶
　　　方¶
鼈甲散療小兒肚脹漸瘦不食四肢熱不調¶
　　甘草　鼈甲　柴胡　茯神　子芩(各六/兩)訶梨勒¶
　　(十/分)檳榔　芍藥　橘皮(各三/分)生薑　當歸(各四/分)知¶
<pb:KR3e0067_WYG_393-19a>¶
　　母(五/分)大黄(八/分)¶
　右切以水一升半煎為七合為散服得瀉病瘥¶
茯苓湯(聖濟/總録)治小兒腹虚脹脾氣不調¶
　　赤茯苓　犀角　赤石脂　黄連　龍骨　厚朴¶
　　(去粗/皮)陳橘皮　人參　乾薑(各一/兩)桂(去粗/皮)甘草(各/二)¶
　　(兩/)¶
　右為粗末搗篩五六歳毎服一錢水一盞煎至四分¶
　去滓温服量大小加減一方去龍骨加麥門冬一兩¶
<pb:KR3e0067_WYG_393-19b>¶
調中丸(本事/方)治小兒久傷脾胃腹脹¶
　　乾薑　橘紅　白术　茯苓　木香　縮砂仁¶
　　官桂　良薑(各等/分)¶
　右為細末糊丸如麻子大毎服二十丸食後熟水下¶
訶梨勒丸(聖恵/方)治小兒脾虚腹脹不能乳食¶
　　訶梨勒皮(半/兩)木香　人參　白术　乾薑　甘草¶
　　(各一/分)厚朴　陳橘皮(各半/兩)¶
　右為末煉蜜和丸如麻子大毎服以粥飲下五丸日¶
<pb:KR3e0067_WYG_393-20a>¶
　三四服量兒大小加減¶
調中丸治小兒發渇寒熱心腹脹滿(方見/本門)¶
木香散(聖恵/方)治小兒心腹虚脹¶
　　木香　川大黄　麝香(各一/分)桑根白皮　陳橘皮¶
　　益智子(去/皮)草豆䓻(半/兩)¶
　右搗粗羅為散毎服一錢以水一小盞生薑少許煎¶
　至五分去滓不計時候量兒大小分減服之¶
赤茯苓散(聖恵/方)治小兒心腹氣壅脹滿虚熱不能乳食¶
<pb:KR3e0067_WYG_393-20b>¶
　大小腸氣滯¶
　　赤茯苓　木通　人參　甘草　當歸(已上各/一分)川¶
　　大黄(半/兩)枳實(一/分)¶
　右搗粗羅為散毎服一錢以水一小盞煎至五分去¶
　滓不計時候温服量兒大小以意加減¶
白术湯治小兒腹脹虚熱不能食¶
　　白术　人參　甘草　枳殻　當歸(各一/兩)牡蠣(半/兩)¶
　右粗搗篩一二錢毎一錢水七分煎至四分去滓分¶
<pb:KR3e0067_WYG_393-21a>¶
　二服量兒大小加減¶
消氣丸(聖濟/總録)治小兒腹脹¶
　　續隨子　胡椒(各五/十粒)丁香(二十/一枚)木香(一/錢)蠍梢(四十/枚)¶
　　阿魏(一/字)¶
　右為末入研藥令匀燒粟米飯丸如麻子大淡醋湯¶
　下五丸至七丸¶
黄連飲(聖濟/總録)治小兒腹脹冷氣結塊痛¶
　　黄連(炒一/兩)人參　黄芩　當歸　桂(去粗/皮)良薑(各/半)¶
<pb:KR3e0067_WYG_393-21b>¶
　　(兩/)¶
　右剉細如麻豆大毎一錢以水七分煎取四分去滓¶
　温服¶
木香散(聖恵/方)治小兒癖脾胃虚冷腹脇脹滿四肢不和¶
　飲食減少¶
　　丁香　桂心　人參　白术(各一/分)陳橘皮(去/白)厚朴¶
　　(去粗皮/各半兩)¶
　右搗粗羅為散毎服一錢以水一小盞入生薑少許¶
<pb:KR3e0067_WYG_393-22a>¶
　棗一枚煎至五分去滓温服三四服更量兒大小加¶
　減服之¶
鼈甲散(聖恵/方)治小兒心腹氣壅脹滿虚熱不能乳食大¶
　小腸氣滯¶
　　鼈甲　赤茯苓　青橘皮(去/白)枳殻(各一/分)川大黄(剉/)¶
　　川朴硝(各半/兩)¶
　右粗搗羅為散毎服一錢以水一小盞煎至五分去¶
　滓不計時候温服量兒大小以意加減¶
<pb:KR3e0067_WYG_393-22b>¶
橘紅丸(聖濟/總録)治小兒胃虚腹脹硬大¶
　　陳橘皮(半/兩)胡椒　黑牽牛(各一/百粒)木香(一/分)巴豆(二十/粒)¶
　右除巴豆外為細末用葱白汁丸如菉豆大每服三¶
　丸至五丸萊菔湯下乳食後臨卧服更量兒大小加¶
　減¶
縮砂散(聖濟/總録)治小兒腹脹手足漸細精神昏憒不欲飲¶
　食¶
　　縮砂仁　木香　丁香(各一/兩)膩粉(一/分)牽牛(一/兩)¶
<pb:KR3e0067_WYG_393-23a>¶
　右搗羅為散毎服一字酒調下¶
導氣丸治小兒腹脹氣粗不食一方用胡粉鹽同炒黄¶
　摩兒腹消脹急¶
　　荆三稜　青皮　蘿蔔子　皂角　黑牽牛¶
　右等分為末糊丸如小豆大三歳三十丸米湯下¶
桂枝橘皮湯(千金/方)療少小五六日不食氣逆脹滿¶
　　桂心　橘皮　薤白　黍米　人參(各等/分)¶
　右切以水七升先煮藥取二升次下薤米熟湯成稍¶
<pb:KR3e0067_WYG_393-23b>¶
　稍服¶
豆䓻散(聖濟/總録)治小兒虚腹脹¶
　　肉豆䓻(一/枚)青橘皮(半/兩)木香(一/分)陳粟米(一/合)¶
　右將陳粟米同巴豆三七枚炒巴豆毎枚刺作竅子¶
　候色焦了巴豆不用將粟米并合藥細末毎服半錢¶
　生薑湯下更量兒大小加減¶
欵氣丸(聖濟/總録)治小兒腹脹硬大¶
　　巴豆(十五/枚)丁香(一/分)麝香(半/錢)¶
<pb:KR3e0067_WYG_393-24a>¶
　右為細末麫糊為丸粟米大毎服三丸煎萊菔湯下¶
　乳食後服更量兒大小加減¶
消肚丸治小兒疳氣腹脹喘粗或腸鳴洩瀉¶
　　乾薑　木香(各一/兩)巴豆(七七/粒)肉豆䓻(半/兩)¶
　右為末醋糊丸如小豆大三歳三十丸米湯下食前¶
　如常服消肚急木香止用一分去肉豆䓻¶
地黄飲子療小兒心腹滿吃食不下¶
　　生地黄汁　生薑汁(各三/分)訶梨勒(四/兩)白蜜(一/匙)¶
<pb:KR3e0067_WYG_393-24b>¶
　右相和調匀分温服之㣲利尤良¶
前胡散(聖恵/方)治小兒心腹氣脹胸膈煩滿¶
　　前胡(半/兩)丁香　甘草(炙/)人參(各一/分)¶
　右搗粗羅為散毎服一錢以水一小盞煎至五分去¶
　滓不計時候温服量兒大小以意加減¶
又方治小兒腸内氣壅脹滿不下乳食(聖恵/方)¶
　　川大黄(半/兩)木香　青橘皮(去/白)檳榔(各一/兩)¶
　右搗粗羅為散每服一錢以水一小盞煎至五分去¶
<pb:KR3e0067_WYG_393-25a>¶
　滓不計時候温服以利為效量兒大小以意加減¶
人參湯(聖恵/方)治小兒心腹脹滿利下乾嘔不止¶
　　人參　陳橘皮(各一/分)甘草(炙半/兩)¶
　右粗搗篩五六歳毎服一錢生薑二片煎至四分去¶
　滓温服日再服更量兒大小加減¶
通氣散(聖濟/總録)治小兒腹脹¶
　　青橘皮(去/白)木香　檳榔(各一/分)¶
　右細剉用巴豆三十粒同炒令赤色為度不用巴豆¶
<pb:KR3e0067_WYG_393-25b>¶
　只搗三味為細散毎服半錢煎紫蘇木𤓰湯調下更¶
　量兒大小加減¶
胡椒丸(聖濟/總録)治小兒腹脹¶
　　胡椒　蠍梢　甘遂¶
　右等分為末用燒飯丸如黍米大每服二丸陳米飲¶
　下乳食前服并理脾積氣更量兒大小加減¶
欵氣湯治小兒心腹氣脹喘粗不食及疳氣食積¶
　　牽牛子(一兩/半)馬兠鈴(一/兩)木香(半/兩)¶
<pb:KR3e0067_WYG_393-26a>¶
　右搗篩毎服一錢水七分煎至四分去滓温服日三¶
　服三四歳漸加至二錢¶
消脹丸(全嬰/方)治小兒腹脹急并心下滿¶
　　半夏　枳殻(各半/兩)巴豆(二七/粒)¶
　右為末糊丸如小豆大三歳三十丸陳皮湯下¶
褐丸子(百一/選方)治小兒傷食腹脹¶
　　蘿蔔子(炒/)蓬莪术(各一/兩)胡椒(半/兩)¶
　右為末麫糊為丸如黄米大不拘時候蘿蔔湯下毎¶
<pb:KR3e0067_WYG_393-26b>¶
　服十五丸至二十丸¶
檳榔散(聖恵/方)治小兒氣不和心腹脹滿不飲食¶
　　檳榔　厚朴(各半/兩)丁香(一/分)¶
　右搗粗羅為散毎服一錢以水一小盞煎至五分去¶
　滓不計時候温服量兒大小以意加減¶
枳殻散(全嬰/方)治小兒疳氣腹脹喘急¶
　　枳殻(一/兩)巴豆(二十/一粒)¶
　右為末三歳半錢沙糖湯下或作丸子白糊丸如小¶
<pb:KR3e0067_WYG_393-27a>¶
　豆大三十丸桑皮湯下¶
枳殻丸(全嬰/方)治嬰兒百日腹脹氣粗心下滿急此藥多¶
　效并治腹脹咳𠻳¶
　　半夏(泡七/次)枳殻(麩/炒)¶
　右為末薑汁丸如小豆大小兒二十丸皂子橘皮湯¶
　下小者芥子大又千金方治暴腹滿欲死半夏泡為¶
　末酒為丸小豆大一歳一十丸白湯送下¶
分氣丸(永類/鈐方)治小兒疳氣腹脹膨脝嗞煎不食¶
<pb:KR3e0067_WYG_393-27b>¶
　　木香(炮一/分)黑牽牛(生半/兩)¶
　右為末麵糊丸小豆大三歳三十丸米湯下¶
治小兒黄疲腹脹(神效/方)¶
　　乾鷄糞(一/兩)丁香(一/錢)¶
　右為末蒸餅為丸如小豆大每服二十丸米飲送下¶
治少小腹脹滿(千金/方)¶
　燒父母指甲灰乳頭上飲之¶
又方(千金/方)¶
<pb:KR3e0067_WYG_393-28a>¶
　以韭根汁和猪脂煎細細服之¶
又方(千金/方)¶
　用車轂中脂和輪下土如彈丸吞之立愈¶
又方(千金/方)治小兒腹脹并治嬰兒腹皮青若不急治須¶
　臾即死¶
　用米粉鹽等分炒變色腹上摩之¶
半夏丸(千金/方)治小兒腹脹滿欲死¶
　用半夏少許洗搗末酒和丸如粟米大毎服二丸薑¶
<pb:KR3e0067_WYG_393-28b>¶
　湯下不瘥加之日再服又方以火炮之為末貼臍下¶
　佳又炮熟切酒服如米粒大五塊¶
治小兒腹肚脹滿不可忍者(試效濟/世方)¶
　用晚桑葉不計多少濃煎淋洗乗熱時先薫下部候¶
　通手淋洗¶
厚朴丸(試效/方)治小兒失乳以食飼之未有食腸不能尅¶
　化或生腹脹四肢瘦弱或痢色無常¶
　　橘皮　半夏　蒼术　人參(各三/分)厚朴(二/分)青皮(二/分)¶
<pb:KR3e0067_WYG_393-29a>¶
　　大麥蘖　枳實　麯末(各半/錢)¶
　右為細末麫糊為丸如麻子大服二十丸温水送下¶
　食前忌飽食¶
茯苓滲濕湯(試效/方)治小兒靣色萎黄腹膜脹食不下¶
　　麻黄　桂枝　草豆䓻　厚朴　麯末　𦍑活¶
　　吳茱萸　蒼术　澤瀉　茯苓　猪苓　橘紅¶
　　黄蘗(各二/分)杏仁(二/箇)柴胡　白术(各半/兩)青皮　黄連¶
　　(各半/兩)升麻(一/分)¶
<pb:KR3e0067_WYG_393-29b>¶
　右都作一服水一大盞煎去七分去滓食前温服¶
升陽益血湯(試效/方)時仲春一小兒未滿百日病腹脹二¶
　日大便一度瘦弱遍身黄色冝升陽氣滋和血補潤¶
　腸胃乾燥也¶
　　蠍梢(二/分)麯米　升麻(各三/分)厚朴　當歸桃仁(各一/錢)¶
　都作一服水一盞煎至半盞去滓食前稍熱服¶
塌氣散(楊氏家/藏方)治小兒飲食不調腹脹緊急上氣喘促¶
　體腫靣浮¶
<pb:KR3e0067_WYG_393-30a>¶
　　陳米(一/合)青橘皮(去白/半兩)肉豆䓻(二/枚)甘草(一/兩)黑牽牛(一/分)¶
　右為末毎服半錢温米飲湯調下五歳以上服一錢¶
　不拘時候¶
白术散(楊氏家/藏方)治小兒脾肺不調飲食無度腹脹喘粗¶
　頭靣手足虚浮¶
　　木香(一/分)白术　青橘皮　黑牽牛　桑白皮(各半/兩)¶
　右件為細末毎服半錢温米飲下不拘時候¶
塌氣丸(宿州陳/氏方)治小兒脾虚腹脹或疳瀉黄瘦¶
<pb:KR3e0067_WYG_393-30b>¶
　　木香(二錢/半)青皮(一/兩)蓽撥　胡椒(各半/兩)全蠍(五/箇)¶
　右為極細末稠糊和丸如黄米大一歳兒服五十丸¶
　乳汁下粥湯亦可空心服候半箇時得吃乳食日進¶
　二服量兒大小以意加減¶
塌氣退黄湯(東垣蘭/室方)治小兒靣色萎黄腹䐜脹能食不¶
　化¶
　　麻黄　澤瀉(各二/分)白术　黄連(各半/兩)杏仁　柴胡¶
　　根　青皮(各半/錢)桂枝　吳茱萸　厚朴　草豆䓻¶
<pb:KR3e0067_WYG_393-31a>¶
　　　麯末　升麻根　𦍑活　蒼术　白茯苓　猪¶
　　苓　橘皮　黄蘗(各一/分)¶
　右都作一服水一盞煎法如常食前服¶
三聖丸(宿州陳/氏方)治小兒腹脹足冷或腹中氣响而足冷¶
　或水瀉而足冷或虚渇而足冷或糞青而足冷或頭¶
　顱温而足冷或脉沉重而足冷¶
　　石亭脂(一兩如臘/色者研)黑附子(七錢重者炮去/皮臍取半兩)¶
　右為細末飯糊為丸如黍米大週歳兒毎服十五丸¶
<pb:KR3e0067_WYG_393-31b>¶
　乳汁送下肚飢時服一時後可與乳吃量兒大小加¶
　減學中家傳必用屢效¶
惺惺丸治百日内腹脹¶
　　青木香　青皮(去白各/一錢)巴豆(三七/粒炒)胡椒(七/粒)蠍梢(三/七)¶
　　(條/)¶
　右為末淡醋煮糊為丸如麻子大毎服三四丸熟水¶
　吞下如未退再用保童丸一二服取效或疝氣兩腎¶
　大小偏墜腫痛啼呌不乳一方無青皮有縮砂以硃砂¶
<pb:KR3e0067_WYG_393-32a>¶
　為衣如胸膈疼痛煨薑湯下如血氣痛炒薑醋湯下¶
　如肺氣盛白礬蛤粉各三分黄丹一分研為末煎桑¶
　白皮糯米飲下如腎氣脇下痛茴香酒吞下大便不¶
　通蜜水吞下如氣噎木香湯下宿食不消陳皮湯下¶
　或諸熱膀胱熱脇下痛不可治此藥最能除之昔有¶
　人病項筋痛諸醫皆以風治之數月不瘥乃流入背¶
　膂又注在脇亦痛苦甚乃合服之一服即愈後常再¶
　服之立效¶
<pb:KR3e0067_WYG_393-32b>¶
　　　丁奚腹大(附論/)¶
夫小兒丁奚病者由乳食過度而脾胃尚弱不能磨消¶
故也哺食不消則水穀之精減損無以榮其氣血致肌¶
肉消瘠其病腹大頸小黄瘦是也久不瘥則變成穀癥¶
傷飽名哺露病一名丁奚三種大體相似輕重立名也¶
　小兒丁奚謂之鼓槌鶴膝候凡小兒或因吐而瀉久¶
不瘥或病退不能行膝大腸紅號曰丁奚七歳以下號¶
鼔槌風十五以下名鶴膝風葢此是風冷傷於腎所致¶
<pb:KR3e0067_WYG_393-33a>¶
腎主骨故也小兒腹大如有青筋見即曰疳肚也如無¶
青筋乃名丁奚是因過飽傷食而得之¶
　　　方¶
十金丹治丁奚哺露由脾胃久虚不能傳化水穀以榮¶
　血氣致骨肉消瘦腎氣不足復為風冷所傷使榮骨¶
　枯露亦有胎中受毒而成此疾¶
　　青皮　陳皮　五靈脂　莪术　川芎　白豆䓻¶
　　仁　檳榔　木香　蘆薈　史君子肉　蝦䗫¶
<pb:KR3e0067_WYG_393-33b>¶
　　三稜(煨/)縮砂仁(各五/錢)丁香(二/錢)香附子(炒去毛/三錢)¶
　右為末以神麴末調猪膽丸米湯下¶
大鷄骨丸治小兒丁奚骨中㣲熱腹内不調食不為肌¶
　膚或寒熱腹大¶
　　雄鷄骨(一具/炙)赤芍藥(半/兩)赤茯苓(半兩嬰/孩一錢)石膏(細研/水飛)¶
　　(過/)川大黄　紫苑(洗去苗土各半兩/嬰孺各用五分)陳橘皮(湯浸/去白)¶
　　(瓤嬰孺/用三分)白礬(燒/灰)細辛(洗去/苗土)附子(炮裂去皮/臍各半兩)黄芩(去/黑)¶
　　(心/)甜葶&KR1047;(隔紙炒令/香各三分)桂心(三分嬰孺/用二分)¶
<pb:KR3e0067_WYG_393-34a>¶
　右為末煉蜜和丸如麻子大毎服以粥飲下五丸日¶
　三服更量兒大小以意加減¶
人參丸(㓜㓜/新書)治小兒傷食失衣當風濕冷水浴腹大丁¶
　奚時下利寒熱如瘧不欲飲食雖食不充肌肉又不¶
　能消化羸瘦不一¶
　　人參　麥門冬(去心/焙)半夏(湯浸十/遍去滑)黄耆(剉/)大黄(剉/炒)¶
　　苦參　礬石(燒汁/盡研)甘草(炙/)逺志(去/心)黄芩(去黒心/各三分)硝¶
　　石(研/)芎藭(各半/兩)¶
<pb:KR3e0067_WYG_393-34b>¶
　右為末煉蜜和丸如麻子大一二歳毎服三丸米飲¶
　下四五歳五丸早晩各服一次量兒大小加減¶
麝香紫霜丸(㓜㓜/新書)治小兒新生客忤所中驚癎發熱哺¶
　乳不消中風掣縮踧口吐舌卒注靣青目上揺腹滿¶
　丁奚羸瘦脛交三歳不能行¶
　　麝香(研/)牛黄(研/)雄黄(研/)丹砂(研各/一兩)黄連(去/鬚)桂(去粗/皮)¶
　　烏賊魚骨(各半/兩)特生礜石(煉成者/一分)赤足蜈蚣(半枚/炙)¶
　　附子(炮裂去皮/臍各一兩)巴豆(二十枚去皮心絹袋貯/灰汁煮半日别搗如泥)¶
<pb:KR3e0067_WYG_393-35a>¶
　右為末煉蜜和成劑宻噐盛勿令泄氣毎服旋丸兒¶
　生十日至三十日服如黍米大二丸乳汁下四十日¶
　至百日服如麻子大三丸米飲下一歳至三歳以意¶
　増之兒雖小而宿食甚者亦當増丸數¶
鼈甲丸(㓜㓜/新書)治小兒羸瘦不生肌肉食飲不多腹大面¶
　目萎黄不長主治百病¶
　　鼈甲(炙/)桂心(各三/分)大黄(五/分)人參　前胡　茯苓¶
　　乾地黄　芍藥　乾薑(各三/分)黄芩(一分/半)䗪蟲(十箇/炙)¶
<pb:KR3e0067_WYG_393-35b>¶
　右為末蜜丸小豆大三丸日進三服量與之佳¶
史君子丸(㓜㓜/新書)治小兒腹大羸瘦疳氣脹¶
　　史君子(一/兩)木香　胡黄連　麝香(研/)蘆薈(研各/半兩)蟾¶
　　頭(一枚炙/令焦)墨(搗/研)青黛(研/)雄黄(研/)熊膽(研各/半兩)¶
　右為末蜜和丸如菉豆大毎服以粥飲下十丸量兒¶
　大小加減¶
搨痞丸(㓜㓜/新書)治小兒堅痞靣黄羸瘦丁奚不欲食肌膚¶
　枯澁心中慒慒煩悶或更時發寒熱五臟虚脹腹中¶
<pb:KR3e0067_WYG_393-36a>¶
　疼痛常若下痢¶
　　蜀漆(七/分)細辛(六/分)龍膽(五/分)乾薑(二/分)附子(四分/半炮)丹皮¶
　　䖟蟲(或作䗪蟲/非䖟蟲)蝟頭(酒浸/炙黄)曽青(無曽青空/青代之)桂心(各/三)¶
　　(分/)¶
　右為末蜜丸梧桐子大飲下二丸日進三服以知為¶
　度忌猪魚生菜等物¶
大麝香丹(㓜㓜/新書)治小兒羸瘦腹大見青筋及丁奚等病¶
　　麝香　粉霜(各/研)硃砂(細研/水飛)白礬(灰各/半兩)五靈脂　肉¶
<pb:KR3e0067_WYG_393-36b>¶
　　豆䓻仁　乾蟾(塗酥炙/各一兩)乾地龍(一分/炒)夜明砂　乾¶
　　蜣蜋(七箇去翅/炙令黄熟)¶
　右為末與硃砂等同研匀細煉蜜和丸如黍米大毎¶
　服三粒至五粒温水下量兒大小加減¶
十金丹(醫方/大成)治丁奚哺露不調傷於脾胃¶
　　檳榔(生/用)枳殻(去瓤/炒)青皮(去/白)陳皮(去/白)三稜(炒/)蓬术(炒/)¶
　　縮砂仁(各半/兩)丁香(一/分)木香(一分/炮)香附子(一兩/炒)¶
　右為末以神麯末打糊為丸如黍米大空心食前米¶
<pb:KR3e0067_WYG_393-37a>¶
　湯下一百丸¶
黄連丸(聖濟/總録)治小兒堅痞靣黄羸瘦丁奚不充肌肉心¶
　中躁悶時發寒熱五臟虚脹腹中㽲痛¶
　　蜀漆　細辛(去/苗)龍膽　附子(炮裂去皮/臍各半兩)乾薑(炮/)牡¶
　　丹皮　䖟蟲(㣲/炒)桂(去粗/皮)曽青(研各/三分)¶
　右為末煉蜜和丸如菉豆大空心五丸米飲下量兒¶
　大小加減服之¶
代赭丸(㓜㓜/新書)治小兒丁奚癥癖黄瘦髮脫¶
<pb:KR3e0067_WYG_393-37b>¶
　　代赭(細/研)川大黄(剉㣲/炒)硃砂(細研水飛/過各半兩)巴豆霜(半分/)¶
　　鼈甲(半兩塗酥炙令/黄去裙襕用)杏仁　木香　知母(各一/分)¶
　右為末同研令匀煉蜜為丸如麻子大毎服以粥飲¶
　下二丸更量兒大小加減服之日一兩服以溏利為¶
　度¶
麝香丸(出聖/恵方)治小兒丁奚肚大青筋不生肌肉四肢乾¶
　瘦頭大髮稀¶
　　麝香(細/研)肉豆䓻(去/殻)乾蟾(塗酥炙/令黄)夜明砂　地龍(並/㣲)¶
<pb:KR3e0067_WYG_393-38a>¶
　　(炒各/一分)硃砂(細研水飛/過半兩)五靈脂(半/兩)白礬(灰一/分)蜣蜋(三/枚)¶
　　(去翅足/炙令熟)¶
　右為末研令匀煉蜜和丸如菉豆大毎日空心以温¶
　水下五丸晚再服量兒大小以意加減¶
麝香丸治小兒内疳身體壯熱毛髮焦乾常有淚口瘡¶
　脚手細弱腹脇鼓脹睡好合靣飲水不休¶
　　麝香　牛黄　丹砂　青黛(四味/同研)夜明砂(炒/)𤓰蔕¶
　　熊膽(研/)蟾頭(乾者湯浸去/赤水焙乾)胡黄連(各半/兩)¶
<pb:KR3e0067_WYG_393-38b>¶
　右為末燒粟米飯為丸如黄米大毎服一歳二丸二¶
　歳已上四五丸量兒大小加減温水下¶
訶梨勒丸(聖濟/總録)治小兒丁奚腹大羸瘦骨立疳氣水穀¶
　不消¶
　　訶梨勒(去核煨/三分)肉豆䓻(一枚/去殻)丹砂(研/)青黛(研/)麝香¶
　　(研/)蘆薈(研各/一分)熊膽(研各/一分)¶
　右為末粟米飯和丸如黍米大毎服七丸粥飲下日¶
　二服量兒大小加減¶
<pb:KR3e0067_WYG_393-39a>¶
大黄丸(㓜㓜/新書)治小兒丁奚腹脹頭大頸細手脚心熱好¶
　吃冷水皆是脉藏内疳¶
　　川大黄(一分剉/㣲炒)蛇蛻皮(三條/燒灰)蟬殻(三七/枚)巴豆霜(一/字)¶
　　鈆霜(半錢/細研)乾蝦䗫(一枚塗/酥炙黄)皮巾子灰(有孔子處/取半錢)¶
　右為末都研令匀煉蜜和丸如菉豆大三歳兒毎服¶
　空心以漿水粥飲下三丸後以桃栁湯洗拭乾以青¶
　衣盖良久有蟲出為妙量兒大小以意加減服之¶
芍藥丸治小兒百病寒熱大腹食不消化不生肌肉痿¶
<pb:KR3e0067_WYG_393-39b>¶
　痺下利不止¶
　　芍藥　茯苓　雄黄(各五/分)柴胡(四/分)鼈甲(炙三/分)桂心¶
　　(二/分)人參(一分一方/用二分)¶
　右為末蜜丸三歳以下服三丸如小豆大不知加之¶
　七八歳三丸如桐子大不知加之若腹堅大者加鼈¶
　甲一分渇者加花粉二分病甚者服二十日效一方¶
　有杏仁二兩人參三分紫苑三分¶
仙人玉壺丸治小兒羸瘦丁奚不能食食不能化¶
<pb:KR3e0067_WYG_393-40a>¶
　　雄黄　梨蘆　丹砂　礬石　巴豆(去皮膜各二/兩千金方止)¶
　　(用各/一兩)八角附子(炮裂去皮臍二兩/千金方却用三兩)¶
　右先搗巴豆三千杵次用礜石又搗三千杵内梨蘆¶
　三千杵次内附子三千杵次用雄黄三千杵内蜜又¶
　搗萬杵佳若不用丹砂者内真珠四兩毎用藥輙搗¶
　五百杵内少蜜恐藥飛揚治藥用王相吉日良時童¶
　子齋戒為良天晴日明無霧白晝藥成宻器封之勿¶
　令泄氣置清潔器兒百病驚癎痞塞及有熱百日半¶
<pb:KR3e0067_WYG_393-40b>¶
　歳者以一丸如黍米大調塗乳頭與服之一歳已上¶
　如麻子一丸日三以飲服小兒大腹及中熱惡毒食¶
　物不化結成積聚服一丸小兒寒熱頭痛身熱及吐¶
　哯服一丸如麻子大小兒羸瘦丁奚不能食食不化¶
　漿水服二丸日三或苦酒和如梧桐子大及傅腹上¶
　良¶
芍藥丸治小兒丁奚雖食不生肌肉腹大食不能消(方/見)¶
　(本門哺/露類)¶
<pb:KR3e0067_WYG_393-41a>¶
野鼠丸治小兒丁奚肚大四肢瘦弱¶
　　野鼠(一枚去皮/臓炙令焦)乾薑(炮裂/剉)厚朴(去粗皮塗薑/汁炙令香熟)桂心¶
　　　甘草(炙各/一分)¶
　右為末以棗肉和丸如菉豆大三歳毎服用生薑湯¶
　下七丸日三服量兒大小以意加減¶
狼毒丸治腹中有熱脹滿不思飲食大小便不利及苦¶
　腹痛癖便膿血下重丁奚腹痛脫肛脇下有痞¶
　　狼毒(二/分)附子(一箇/炮)川椒(出/汗)巴豆(去皮各/四分)¶
<pb:KR3e0067_WYG_393-41b>¶
　右為末以棗子丸茱萸大茶飲下一丸天明及日午¶
　再服一丸數服消磨下食日進三服¶
鈎藤飲治小兒驚疳腹大項細¶
　　鈎藤　甘草(炙/)人參　𤓰蔞根(各一/分)¶
　右粗搗篩毎用一錢水一小盞煎取五分去滓分二¶
　服空心午後温服隨兒大小加減¶
無辜黄芩丸治小兒丁奚腹大項細貪食不充肌肉黄¶
　瘁¶
<pb:KR3e0067_WYG_393-42a>¶
　　黄芩(去黒/心)黄連(去鬚各/半兩)附子(炮裂去皮臍/一枚半兩者)¶
　右三味搗羅為末用黄雌雞肥嫩者一隻去毛勿令¶
　着水腹上開一小竅子取出腸肚納藥末於飯上蒸¶
　輭即取出暴乾不用雞為末輭飯為丸如菉豆大量¶
　丸之大小與之毎至十五丸二十丸米飲下不計時¶
　候日三服¶
二聖丸治小兒丁奚腹脹乾瘦毛髮焦黄¶
　　大蝦䗫(一枚端午日收/眼赤者為佳)臭黄(二兩/為末)¶
<pb:KR3e0067_WYG_393-42b>¶
　右净取却蝦䗫肚腸然後滿腹着臭黄末以紙裹上¶
　以泥封令乾更加泥如此可三遍待泥乾即於大火¶
　中燒令煙盡搗羅為末用粟米飯和丸如粟米大兒¶
　毎歳以粥飲下一丸服藥後以生熟水浴兒拭乾以¶
　青衣覆之令睡良久有蟲出即效¶
塌氣丸治小兒疳氣腹大氣急不思飲食¶
　　青橘皮(不拘多少/用湯浸開)巴豆(毎青橘皮一箇用巴豆一/粒使麻線繫合熱麩中炒)¶
　　(熟去巴/豆不用)¶
<pb:KR3e0067_WYG_393-43a>¶
　右為末麫糊為丸如菉豆大三歳以上毎服五丸或¶
　七丸米飲下不計時候¶
治患疳氣大腹瘦弱(㓜㓜/新書)¶
　𢷬生薤根以猪脂煎稍服之¶
又方¶
　用熟炙鼠肉或伏翼肉哺之亦治哺露¶
六物黄芩湯治少小腹大短氣熱有進退食不安穀為¶
　之不化¶
<pb:KR3e0067_WYG_393-43b>¶
　　黄芩　大青　甘草　麥門冬　石膏(各半/兩)桂(三/錢)¶
　右剉如麻豆大毎服三錢水一盞煎七分去滓温服¶
　　　哺露(附論/)¶
夫哺露者因乳哺不調傷於脾胃致令脾胃衰弱漸不¶
能食氣減損肌肉不榮而柴骨羸露其臟腑之氣不宣¶
則吸吸苦熱謂之哺露也宜服麝香進食丸¶
　　　方¶
大黄丸治小兒哺露脇下痞堅腹滿虚脹手足煩熱往¶
<pb:KR3e0067_WYG_393-44a>¶
　來無時¶
　　大黄(剉炒/二兩)乾薑(炮半/兩)人參(二/兩)丹參(去蘆/頭)沙參　苦¶
　　參　防風(各一/兩)桂(去粗皮/半兩)𤣥參(一兩/半)䗪蟲(炙焦/八枚)附¶
　　子(炮裂去皮/臍半兩)白术　赤茯苓(去黑皮/各半兩)葶藶(紙上炒/半兩)¶
　　杏仁(去皮尖雙/仁麩炒研)巴豆(十枚去皮膜/研出油盡)蜀椒(去目并閉/口者炒出)¶
　　(汗各/一分)¶
　右搗羅十五味為末與巴豆杏仁同研煉蜜丸如麻¶
　子大毎服二丸至三丸米飲下量兒大小加減¶
<pb:KR3e0067_WYG_393-44b>¶
人參丸治小兒哺露失衣當風食冷水浴腹大時痢或¶
　寒熱如瘧不欲食縱食不生肌肉或不消化四肢羸¶
　瘦¶
　　人參(去蘆/頭)麥門冬(去心/焙)半夏(湯浸七/遍去滑)黄耆(剉/)川大¶
　　黄(剉㣲/炒)白茯苓　柴胡(去/苗)黄芩(以上各/三分)訶梨勒(煨/用)¶
　　(皮/)甘草(炙/)鼈甲(醋炙黄去裙/襴各一分)芎藭(半/兩)¶
　右為末煉蜜和丸如麻子大一二歳兒毎服以粥飲¶
　下三丸四歳五丸日三服量兒大小以意加減¶
<pb:KR3e0067_WYG_393-45a>¶
調中檳榔丸治小兒哺露腹脹體瘦(方見本門/積聚類)¶
十金丹治小兒手足極細項小骨髙凥削體痿腹大臍¶
　突號哭胸䧟或生穀癥是名丁奚寒熱往来頭骨分¶
　開翻食吐蟲煩渇嘔噦是為哺露二者皆因脾胃久¶
　虚不能消化水穀以榮氣血致肌肉消鑠腎氣不足¶
　復為風冷所傷柴骨枯露亦有胎中受毒臟腑少血¶
　致之皆無辜種類之疾並難治¶
　　青皮(去/瓤)陳皮(去/白)蓬术(煨/)川芎　北五靈脂　白豆¶
<pb:KR3e0067_WYG_393-45b>¶
　　䓻仁　鷄心檳榔　蘆薈(各半/兩)木香　史君子肉¶
　　　蝦䗫灰(各三/錢)¶
　右為末猪膽汁浸糕糊丸如麻子大毎服二十丸米¶
　飲下有熱薄荷湯下¶
五味子湯療少小傷寒久病不除瘥復劇羸瘦骨立¶
　　五味子(十/枚)大黄(六/枚)芒硝(五/分)麥門冬(六分/去心)石膏(一/兩)甘¶
　　草(炙/)當歸　黄芩　黄連　前胡(各一/分)¶
　右切以水三升煮取一升半分服二合下利即止加¶
<pb:KR3e0067_WYG_393-46a>¶
　減量之¶
雞骨丸治小兒哺露傷飽手足煩熱羸瘦不生肌肉¶
　　雞骨(煮熟黄雄雞左右/肋骨一兩炙黄)赤芍藥　川大黄(剉㣲/炒)紫¶
　　苑(洗去/苗土)赤茯苓　柴胡(去苗各/半兩)細辛　黄芩　桂¶
　　心(各一/分)¶
　右為末煉蜜和丸如菉豆大毎服以温水下五丸早¶
　晨晚後各一服量兒大小加減服之一方有礜石一¶
　分無柴胡桂心¶
<pb:KR3e0067_WYG_393-46b>¶
破積丸治小兒哺露化腸胃食滯疳氣腹滿發熱¶
　　木香(一/兩)青橘皮(湯浸去白/焙一兩)桂心(去粗皮/一兩)巴豆霜(炒/半)¶
　　(錢/匕)吳茱萸(湯浸焙乾/炒三兩)&KR1288;砂(醋熬霜研細/末炒一錢匕)¶
　右搗羅前四味為末與&KR1288;砂巴豆霜同拌研勻醋煮¶
　麫糊為丸如菉豆大毎服三丸加至五丸早晚食後¶
　臨卧服大便溏為度量兒大小虚實以意加減¶
芍藥丸治小兒寒熱久不觧仍不能食飲若食不消哺¶
　露堅痞腹大下痢不止¶
<pb:KR3e0067_WYG_393-47a>¶
　　芍藥(三/分)桂(去粗皮/半兩)柴胡(去/苗)大黄(剉炒各/一兩)赤茯苓(去/黑)¶
　　(皮/)鼈甲(醋炙去裙/襴各半兩)¶
　右搗羅為末煉蜜丸如麻子大一歳已下毎服三丸¶
　米飲下早晨日午夜卧各一服一方桂心柴胡赤茯¶
　苓各半兩芍藥等三味各三分蜜湯下五丸丁奚腹¶
　大食不生肌肉一方有紫苑¶
代赭丸治小兒哺露腹脹體瘦¶
　　代赭(研/)赤石脂　丹砂(研各/一分)巴豆(十粒去皮心研/紙壓去油盡)¶
<pb:KR3e0067_WYG_393-47b>¶
　　杏仁(二七粒針穿燈上/燎作聲為度用)¶
　右先别研細再合研匀爛飯丸如黍米大毎服一丸¶
　乳汁或粥飲下更量兒大小加減¶
丹砂雙丹治少小哺露痞堅壯熱驚啼哺乳不生肌肉¶
　食不消化下痢骨肉消瘦¶
　　丹砂　巴豆(去皮心灰汁煮/半日别研如泥)甘遂(末炒令/黄黒色)雄黄¶
　右等分為末蜜和丸毎下二丸一月兒如粟米大五¶
　十日已上黍米大日三服兒稍大即以意加之服三¶
<pb:KR3e0067_WYG_393-48a>¶
　日後兒大利專視之若病未盡藥必散出如病愈藥¶
　自全出者勿服轉不下者増之兒有強者加之乳母¶
　忌猪魚¶
鼈甲丸治小兒哺露腹堅體熱羸瘦¶
　　鼈甲(塗醋炙黄/去裙襴)肉蓯蓉(酒浸一宿刮去/皮炙乾各三分)常山(半/兩)¶
　右為末煉蜜和丸如麻子大毎服以粥飲下五丸日¶
　三服量兒大小以意加減或青白物下即愈¶
鼈甲散(傅氏活/嬰書)治哺露腹堅體熱瘦弱¶
<pb:KR3e0067_WYG_393-48b>¶
　　鼈甲(鹽酒/浸炙)肉蓯蓉(酒浸/洗焙)陳皮　青皮　三稜　莪¶
　　术　神麯　麥芽　白茯苓　半夏　秦芁　北¶
　　柴胡　甘草(各等/分)¶
　右㕮咀毎服一錢生薑棗子煎服¶
治小兒哺露大腹者(本/草)¶
　　以牡鼠肉炙食之¶
　　　脾胃不和(附論/)¶
夫脾者臟也胃者腑也脾胃二氣合為裏胃受穀而脾¶
<pb:KR3e0067_WYG_393-49a>¶
磨之二氣平調則穀化而能食若虚實不等水穀不消¶
故令腹脹或泄利不能飲食所以謂之脾胃氣不和不¶
能飲食也(凡人以胃氣為本治病亦然胃氣有虚有實/虚則有嘔吐不食之証實則有痞滿内熱之)¶
(証虚者益之實者損之欲得其平則可矣胃虚用木香/丁皮厚朴肉豆䓻等劑胃實用桔梗枳殻柴胡大黄等)¶
(劑若夫胃中停寒則乾薑良薑官桂丁/香不可缺宜在酌量但小小分劑與之)¶
　　　方¶
七香丸治小兒消食快膈和胃止痛¶
　　木香　丁香　檀香　甘松　丁皮(各三/錢)陳皮(去/白)¶
<pb:KR3e0067_WYG_393-49b>¶
　　縮砂仁(各五/錢)三稜　莪术(醋煮各/五錢)白豆䓻(三/錢)香附¶
　　子(炒去毛/二兩)益智仁(三/錢)¶
　右為末糊丸湯吞下¶
五香散治小兒脾胃久虚吃食減少四肢羸瘦¶
　　丁香　沉香(各一/兩)麝香(三錢細/研入)木香　藿香　白¶
　　术(各一/兩)訶梨勒皮(半/兩)陳橘皮(浸去/白焙)黄耆(各一/兩)甘草¶
　　(炙半/兩)白茯苓¶
　右𢷬篩為散以水五升慢火煎至一升以布絞取汁¶
<pb:KR3e0067_WYG_393-50a>¶
　却入鍋内入麝香蜜三合生薑汁半合棗肉二十枚¶
　慢火熬成膏毎服以粥飲調半茶匙量兒大小以意¶
　加減¶
人參湯(一名温脾散/  出聖恵方)治小兒脾胃氣不和不能飲食脇¶
　痛虚脹壯熱増寒困倦¶
　　人參(三/分)白术(半/兩)訶梨勒皮(三/分)木香　黄耆　白茯¶
　　苓(去黑/皮)藿香葉　陳橘皮(去白瓤/各半兩)甘草(炙一/分)桔梗¶
　　(炒半/兩)¶
<pb:KR3e0067_WYG_393-50b>¶
　右𢷬篩毎服一錢水七分入生薑三片棗一枚煎至¶
　四分去滓不計時候量兒大小増減温服¶
益智仁湯夫心者脾之母進食不止於和脾盖火能生¶
　土當以心藥入脾胃藥中庻㡬兩得古人進食方劑¶
　多用益智者此也¶
　　益智仁　石菖蒲　白茯苓　蓮子肉　陳皮¶
　　縮砂仁　半夏麯　木香　厚朴(製各/二錢)甘草(炙一/錢)¶
　右剉細毎服一錢薑三片棗一枚水一盞煎不拘時¶
<pb:KR3e0067_WYG_393-51a>¶
　服¶
萬靈丹(㓜㓜/新書)治小兒脾胃久不和挾積服温熱藥皆不¶
　效此藥神效¶
　　肉桂　川黄連　蓬术(各一/兩)檳榔　肉豆䓻　陳¶
　　橘皮(去/白)木香　丁香(各半/兩)巴豆(去皮心膜/十四枚)杏仁(十/四)¶
　　(枚麩炒去皮尖二/物燈上燒灰存性)¶
　右同再研𢷬拌匀滴水和丸如黍米大毎服未週歳¶
　一粒三二歳二粒三四歳三粒七歳五粒十歳以上¶
<pb:KR3e0067_WYG_393-51b>¶
　七粒生薑湯放冷下乳食後久積或乳癖並宜服之¶
前胡散治小兒脾胃不和見食欲嘔心胸壅悶¶
　　前胡(去蘆/頭)蘆根(剉各/三分)桂心(一/分)赤茯苓　人參(去蘆/頭)¶
　　白术　甘草(炙/)枇杷葉(拭去毛/炙㣲黄)厚朴(去粗皮薑汁/炙各半兩)¶
　右𢷬粗羅為散毎服一錢以水一小盞入生薑少許¶
　煎至五分去滓不計時候看兒大小分減温服¶
參香湯理嘔吐消寒痰¶
　　蘆薈(一/兩)人參　茯苓　木香　丁香　丁皮　青¶
<pb:KR3e0067_WYG_393-52a>¶
　　皮(各半/兩)甘草(炙一/兩)¶
　右㕮咀毎服一錢水一盞薑二片煎取五分温服¶
白豆䓻散治小兒脾胃不和増寒壯熱腹痛嘔吐不納¶
　乳食¶
　　白豆䓻(去/皮)陳皮(去/白)芎藭　枇杷葉(拭去毛/㣲炙)甘草(炙/各)¶
　　(一/分)乾木𤓰　人參　黄耆(各半/兩)¶
　右為粗散三歳小兒毎服一錢水一小盞生薑錢大¶
　三片棗一枚同煎至五分去滓温服不計時候量兒¶
<pb:KR3e0067_WYG_393-52b>¶
　大小加減¶
益脾散和胃進乳消痰¶
　　白茯苓　人參　草菓仁　蘇子(㣲/炒)木香(濕紙裹/火内煨)¶
　　甘草　陳皮　厚朴(去粗皮/薑汁炒)¶
　右剉散毎服一錢生薑一片紅棗一枚未乳前服合¶
　滓乳母服¶
調中散治小兒冷熱不調致脾胃不和¶
　　木香　人參　青皮(去白各/一兩)丁香　白术　白茯¶
<pb:KR3e0067_WYG_393-53a>¶
　　苓　大腹皮　甘草(各半/兩)¶
　右為末毎服一錢以水一小盞生薑三片煎至五分¶
　去滓温服¶
益胃丹(一名沉香豆䓻/丸  百一選方)調冷熱和脾胃¶
　　當歸(洗/焙)木香　白术　沉香　白芍藥　人參¶
　　蓬术　砂仁(各半/兩)¶
　右為細末白麫糊和丸如黍米大毎服十五粒麝香¶
　湯下量兒大小加減以治小兒乳哺失宜冷熱不調¶
<pb:KR3e0067_WYG_393-53b>¶
　熱衝上膈冷歸下焦致虚實不等水穀不化遂傷脾¶
　胃胃氣虚則嘔吐脾氣虚則泄痢夾積則變為下痢¶
　膿血盖居常脾胃最宜調適也廬州郭用方¶
集香散(醫方/妙選)治脾胃虚冷不欲食羸瘦¶
　　丁香　沉香　木香　藿香葉　厚朴(薑汁製/各一兩)¶
　　白术　白茯苓　白豆䓻(各一/兩)¶
　右為末入麝香一錢拌勻以水一升蜜半觔大棗三¶
　十枚生薑二十片銀噐中慢火熬成膏生薑棗不用¶
<pb:KR3e0067_WYG_393-54a>¶
　風處吹乾如皂子大乳前米飲化下¶
丁香黄耆散治小兒脾胃虚弱不能飲食已漸傷損榮¶
　衛致令肌體羸瘦時時下痢靣色青白宜用¶
　　丁香　綿黄耆　人參(去蘆/頭)白术　當歸(焙/)鼈甲¶
　　(醋炙黄/各一兩)胡黄連　甘草(各半/兩)¶
　右𢷬羅為細末毎服一錢水一盞生薑二片棗二枚¶
　同煎至五分去滓食前温服¶
訶梨勒散治小兒脾胃不和時時腹脇虚脹不欲乳食¶
<pb:KR3e0067_WYG_393-54b>¶
　　訶梨勒皮　桂心　乾薑(炮/)甘草(炙各/一分)荆三稜(煨/)¶
　　人參(去蘆/頭)陳橘皮(湯浸去/白焙)厚朴(去粗皮薑汁/炙各半兩)¶
　右搗細羅為散不計時候以温棗湯調下半錢量兒¶
　大小以意加減¶
匀氣散¶
　　桔梗　甘草　縮砂　益智子　茴香　藿香葉¶
　　(各等/分)¶
　右為末毎服半錢水瀉紫蘇木𤓰煎湯下脾胃不和¶
<pb:KR3e0067_WYG_393-55a>¶
　生薑棗子湯下¶
木香散治小兒調中順氣補虚¶
　　草豆䓻(五箇和/皮用)人參　茯苓　防風　藿香(各半/兩)¶
　　陳橘皮(去白/一分)¶
　右為末毎服一字或半錢薑鹽米飲下¶
白术散(如宜/方)理脾胃久虚嘔吐泄瀉頻併不止津液枯¶
　竭多躁但欲飲水乳食不進羸困不治變成風癎不¶
　問隂陽虚實並宜服之(一名錢氏/白术散)¶
<pb:KR3e0067_WYG_393-55b>¶
　　乾葛(二/兩)人參　白术　茯苓(去/皮)甘草(炙/)藿香　木¶
　　香(各一/兩)¶
　右㕮咀毎服二錢水一盞煎取半盞去滓温服不拘¶
　時候渇甚者併煎任意飲常服加山藥心神不定加¶
　辰砂酸棗仁渇加乾菖木𤓰胃冷加丁香砂仁嘔吐¶
　加藿香薑汁吐瀉加稨豆陳皮藿香豆䓻痰嗽加杏¶
　仁桑白皮半夏麴邪熱加前胡薄荷黄芩渇加天花¶
　粉乾葛盗汗加陳麥大便滑加訶子天花粉細辛桔¶
<pb:KR3e0067_WYG_393-56a>¶
　梗各等分薄荷薑煎¶
開胃丸(十便/良方)治小兒臟腑怯弱内受風冷腹脇脹滿腸¶
　鳴泄痢或青或白乳食不化又治臟冷夜啼胎寒腹¶
　痛¶
　　木香　蓬莪荗　當歸(炒/)白术　人參(各半/兩)麝香¶
　　(細/研)白芍藥(各一/兩)¶
　右為末研勻湯浸炊餅為丸如黍米大毎服十五丸¶
　米飲下又一法煉蜜丸毎兩作五十丸毎服一丸米¶
<pb:KR3e0067_WYG_393-56b>¶
　飲化下不拘時候¶
枳殻湯寛中進食¶
　　枳殻(去瓤/炒)青皮(去/瓤)木香　丁香　當歸　縮砂仁¶
　　陳皮(去白/等分)¶
　右為細末燒鹽湯調下¶
六味人參湯(出聖/恵方)治小兒脾胃氣不和腹脇妨悶不能¶
　飲食四肢羸瘦¶
　　人參　甘草(炙/)丁香　黄耆(剉各/一分)陳橘皮(湯浸去/白焙)¶
<pb:KR3e0067_WYG_393-57a>¶
　　訶梨勒皮(各半/兩)¶
　右粗搗篩毎服一錢水七分入生薑二片棗一枚煎¶
　至四分去滓食前温服量兒大小以意加減¶
乾地黄丸治小兒脾胃氣不和不嗜飲食不生肌肉¶
　　生乾地黄(焙/)大黄(剉炒/香)當歸(炙/)柴胡(去/苗)杏仁(湯浸/去皮)¶
　　(尖雙仁麩/炒各半兩)白茯苓(去黒皮/一分)¶
　右為末煉蜜和丸如麻子大毎服五丸生薑湯下日¶
　三服隨兒大小以意加減不拘時¶
<pb:KR3e0067_WYG_393-57b>¶
髙良薑湯治小兒傷冷脾胃氣不和腹痛不欲飲食¶
　　髙良薑　陳橘皮(湯浸去/白焙)草豆䓻(去/皮)當歸(剉㣲/炒)桂¶
　　(去粗皮/各一分)人參(半/兩)¶
　右粗搗篩毎服一錢水七分煎至四分去滓不計時¶
　候量兒大小分減温服一方無人參¶
阿膠散温脾養胃正氣理泄瀉胃熱煩渇不問隂陽虚¶
　實並宜服之或乳食不進羸困少力因而失治變成¶
　風癎服白术散蘇葉梗煎正脾生薑棗虚實熱服凉¶
<pb:KR3e0067_WYG_393-58a>¶
　藥後不能食先用此生胃中津液後又服生犀散退¶
　早凉夜熱不可下只用煎三升許頓服稍愈後再服¶
　三升候不渇無涎又投此藥二服即安白水煎亦可¶
　如渇飲水多者多服無時盗汗虚汗亦用此藥止瀉¶
　治痰退熱清神渇倍加白术渇甚者任意多飲之¶
　　阿膠(一兩半/麩炒)鼠粘子(一分/炒)馬兠鈴(半/兩)甘草(一/分)杏仁¶
　　(七箇去/皮尖)糯米(一/兩)¶
　右為散毎服二錢用水煎服¶
<pb:KR3e0067_WYG_393-58b>¶
六神湯理脾胃虚止吐瀉進飲食養氣¶
　　嫩黄耆　白稨豆(炒/)人參　白术　白茯苓　粉¶
　　草(各等分或加/藿香葉亦可)¶
　右為末毎服二錢蘇葉湯下止風生薑棗子湯調下¶
醒脾散¶
　　人參　白术　豆䓻　甘草　乾薑　藿香(各等/分)¶
　右為末毎服一錢或半錢薑湯下如醒脾胃冬𤓰子¶
　仁米飲下¶
<pb:KR3e0067_WYG_393-59a>¶
消食丸温中快膈¶
　　香附子(炒二/兩)縮砂仁(一/兩)陳皮(去/白)甘草　神麴(炒/)麥¶
　　蘖(炒各/半兩)¶
　右為末泡雪糕丸如黍米大七歳已上菉豆大三十¶
　丸食後薑湯下或作末子用百沸湯入鹽㸃尤佳¶
人參丸治小兒乳哺飲冷過度傷於脾胃胸脇脹滿多¶
　吐涎痰(方見本門/食不消類)¶
當歸丸治小兒冷熱不調大便青黄心腹多痛或腹中¶
<pb:KR3e0067_WYG_393-59b>¶
　氣滿或時嘔逆不欲乳食¶
　　白芍藥　當歸(炒/)人參　芎藭(各三/分)白术　甘草¶
　　(炙各/半兩)¶
　右為末水煮麫糊丸如麻子大三歳小兒毎服十丸¶
　粥飲下日三服更量大小加減¶
桂朴散温脾胃¶
　　肉桂(一兩/焙)厚朴(製/)白术　乾薑(各半/兩)甘草(炙一/分)¶
　右為細末毎服一錢水一小盞煎至五分去滓温服¶
<pb:KR3e0067_WYG_393-60a>¶
陳橘皮湯治小兒脾胃氣弱乳食不消化¶
　　陳橘皮(湯浸去/白焙)髙良薑　人參(各一/分)白茯苓(去黒/皮半)¶
　　(兩/)甘草(炙半/兩)¶
　右粗篩一二歳毎服一錢水七分煎至三分去滓食¶
　前温服至晚三服隨兒大小加減¶
和中湯治小兒脾胃虚冷吐痢不思飲食¶
　　人參(一兩/半)白术　白茯苓(去黒皮/各一兩)甘草(炙/)厚朴(去/粗)¶
　　(皮生薑汁/炙各三分)¶
<pb:KR3e0067_WYG_393-60b>¶
　右粗搗篩三四歳兒毎服一錢水半盞同煎至三分¶
　去滓服日夜可三服量兒大小以意加減¶
史君子丸正脾助胃¶
　　厚朴(去粗皮/薑汁炙)陳皮　甘草　史君子(去殻/别研)訶子(去/核)¶
　　(各等/分)¶
　右為末煉蜜丸如菉豆大毎服三七丸疳瀉積瀉米¶
　飲下熱㵼加青黛米飲下冷㵼薑中暑瀉香薷時行瀉¶
　桑葉赤痢藍姑草白痢烏梅驚瀉藍姑草已上並用¶
<pb:KR3e0067_WYG_393-61a>¶
　米飲下(藍姑草竹/葉菜是也)¶
益黄散治小兒脾胃虚弱吐瀉又治脾疳腹大身瘦此¶
　藥補脾調氣治冷腹痛久冷泄效¶
　　陳皮　青皮　訶子　甘草(各一/兩)丁香(五/錢)¶
　右剉散毎服二錢水一盞生薑二片煎空心服一方¶
　為末毎一歳兒服一字二歳服一錢百沸湯調下日¶
　進二服忌一切生硬冷物¶
人參膏治嬰兒飲乳自不知飢飽全在乳母存節若見¶
<pb:KR3e0067_WYG_393-61b>¶
　兒啼哭定後乳母乃可令兒飲乳若啼哭未定氣未¶
　調使兒急飲乳即兒氣逆乳不得下反致嘔逆甚則¶
　吐利成胃虚病應一切脾胃不和並宜服之¶
　　人參(一/兩)白术　丁香　藿香葉(各半/兩)白豆䓻(一/分)¶
　右為末煉蜜和成膏如雞頭實大毎服一粒至二粒¶
　乳前米飲化下¶
四君子湯隨證加味量兒大小用¶
　　人參　白术　茯苓　甘草(各等/分)¶
<pb:KR3e0067_WYG_393-62a>¶
　右為末服二錢傷寒加麻黄豆豉北柴胡吐瀉南木¶
　香藿香乾菖潮熱牛黄鬱金朴硝全蠍薄荷麻豆牛¶
　蒡子紫草蟬蛻荆芥腹膨枳殻木通蘇子薑片冷瀉¶
　稨豆豆䓻薑片棗子咳逆肉豆䓻木通大熱苦竹瀝¶
　積熱上攻茅根淡竹葉甘草乳食不下訶子木香時¶
　行咳嗽藿香枳殻薑片暴風燥痒荆芥牛蒡子枳殻¶
　髙良薑蟬蛻鼻流清涕𦍑活麻黄防風泄瀉肉豆䓻¶
　木香滑腸訶子榴皮臟毒形如白痢或有血根如魚¶
<pb:KR3e0067_WYG_393-62b>¶
　腦髓豆䓻地榆枳殻赤痢粟殻烏梅白痢粟殻白薑¶
　大便不利大黄朴硝小便不利木通車前子霍亂木¶
　𤓰藿香葉腹痛茴香附子或用澤瀉郁李仁薑棗或¶
　只用木𤓰豆䓻腹緊積候三稜檳榔薑湯下有淋火¶
　麻子仁生熟皆可車前子海金沙葶藶子下溺血生¶
　地黄瞿麥渇枇杷葉炙去毛𤓰根咳杏仁炒去皮尖¶
　貝母知母薑片蘇子夜睡驚啼茯苓酸棗仁驚邪薄¶
　荷硃砂犀角人參顛癎甘草硃砂茯苓牛黄乳香犀¶
<pb:KR3e0067_WYG_393-63a>¶
　角人參鉛白霜喉痺犀角杏仁當歸豆䜴百合大黄¶
　口瘡雞内金腦子黄芩朴硝苦竹葉唾血生地黄當¶
　歸藕節側柏人參蒲黄血衂山梔子淡竹葉目赤秦¶
　皮菊花苦竹葉甘草肚蟲檳榔史君子枳殻苦楝皮¶
　頭昏石膏川芎癥瘕及腹中氣塊肚痛此氣疾世用¶
　天雄三稜朴硝大黄五心熱犀角腦子磨刀水下氣¶
　不升降況香蘇子養氣肥兒檳榔木香紫蘇葉紅棗¶
白术湯治小兒脾胃氣虚乳食不消腹脹¶
<pb:KR3e0067_WYG_393-63b>¶
　　白术　人參　厚朴(去粗皮薑汁/炙各一分)¶
　右粗搗篩一二歳兒毎服一錢水半盞煎至三分去¶
　滓温服至晚三服隨兒大小以意加減¶
橘皮湯治小兒脾胃虚冷氣逆不能飲食¶
　　陳橘皮(湯浸去/白焙)桂(去粗皮/各一兩)¶
　右剉碎分作三貼毎用一貼以水三盞入薤白五莖¶
　細切黍米一合同煮稀粥熟去藥分二服¶
治小兒胃寒蟲上諸危惡與癎相似(肘後/方)¶
<pb:KR3e0067_WYG_393-64a>¶
　　乾漆(炒煙/盡)白蕪荑(各等/分)¶
　右為細末米飲調下一字至一錢¶
治大人小兒不進乳食和氣去痰¶
　　人參(四/兩)半夏(一/兩)¶
　右用生薑汁熬一宿曝乾為末麫糊丸如菉豆大毎¶
　服十丸食後生薑湯下¶
安胃和脾散治小兒脾胃不和中脘氣痞心腹脹滿全¶
　不思食食後嘔吐痰噎逆氣吞酸靣色萎黄肌肉消¶
<pb:KR3e0067_WYG_393-64b>¶
　瘦腹脇刺痛泄瀉不止便利不調少力嗜卧胃虚弱¶
　飲食不化並宜服之此藥仙方世間老幼氣弱俱可¶
　常服¶
　　净蒼术(二兩用生薑二兩切作/片子同搗爛炒黄色)厚朴(去粗皮/同前製)小棗¶
　　子(二十四箇/去核焙乾)白术(去/蘆)白茯苓(去/皮)廣荗(煨/剉)青皮(去/白)木¶
　　香　藿香葉　人參(去/蘆)澤瀉　縮砂仁　檳榔¶
　　甘草(炙/剉)陳皮(去白各/一兩)¶
　右為細末毎服一二錢煎生薑湯調下日進二服忌¶
<pb:KR3e0067_WYG_393-65a>¶
　一切生硬冷物一方無木香¶
透闗丸治小兒脾胃挾傷中滿硬氣及治伏熱生涎霍¶
　亂嘔吐或作食癎手足搐搦不省人事並宜服之¶
　　大蒜(端午日取出膜净/用百瓣細切搗爛)硃砂(一分細/研水飛)蠍梢(三十五/條去毒)¶
　　(㣲炒/為末)細松煙墨(一兩火煆/過研末)巴豆(一十粒去/殻出油研)¶
　右同入甆罐子内宻封掛通風處百日取出丸如黍¶
　米大毎服一二丸至五十丸新汲水送下不拘時候¶
香橘丸治小兒脾胃挾傷心腹脹滿胸膈不快硬氣喘¶
<pb:KR3e0067_WYG_393-65b>¶
　粗小便不利常服寛中快膈消化乳食食後臨卧服¶
　　青橘皮(去/白)肉豆䓻(各二/兩)黑牽牛　木香(剉各/半兩)¶
　右將青橘皮炒黄次下肉豆䓻牽牛木香略同炒轉¶
　色為細末煮麫糊為丸如黍米大週歳兒毎服十丸¶
　乳食空心薑湯下¶
丁香麴蘖丸治小兒脾胃怯弱乳食遲化胸滿腹脹胃¶
　冷蟲作常服開胃口化宿冷消停滯羙飲食¶
　　丁香(二錢/半)神麴(炒/黄)麥蘖(炒/)乾薑(炮/)陳橘皮(去白各/半兩)¶
<pb:KR3e0067_WYG_393-66a>¶
　　烏梅(去核/一兩)檳榔(二/兩)¶
　右為細末煮麫糊丸如黍米大毎服一十丸温米飲¶
　送下不拘時候¶
癖化丹治脾胃不和或因驚多啼結成癖積脇下疼痛¶
　　三稜(煨/)莪术(煨/)乾漆(炒令/煙盡)木香　青黛　好墨(各/一)¶
　　(錢/)¶
　右為末煮糊為丸毎服二十丸米飲下¶
四君子湯治小兒脾胃虚弱補五臟生津液調氣血進¶
<pb:KR3e0067_WYG_393-66b>¶
　飲食觧虚煩益肌體功效不可具録¶
　治久吐胃寒加蓮肉木香黄耆生薑棗子煎服　治¶
　嘔逆噦不止加白稨豆薏苡仁並炒藿香同煎生薑¶
　自然汁調服　治胸膈煩躁冷熱不調痰涎咳嗽不¶
　思飲食日夜壯熱加知母貝母烏梅乾薑葱蜜炙桑¶
　白皮同煎服之　治胎肚痛加陳皮青皮生薑同煎¶
　服之　治夜間啼哭煩躁腹肚疼痛加陳皮木香硃¶
　砂鈎藤同煎服之　治表裏虚弱時氣作熱欲傳疹¶
<pb:KR3e0067_WYG_393-67a>¶
　痘加細辛桔梗𤓰蔞生薑葱白煎服　治脾寒胃熱¶
　隂陽不順温熱常作加滑石陳皮煎服之　霍亂吐¶
　瀉神不安穏加藿香丁香木𤓰生薑同煎熬喫　治¶
　脾胃虚弱飲食不進加厚朴陳皮等分薑片棗子同¶
　煎服之　治吐食不納穀氣加丁香半夏生薑向東¶
　陳壁土同煎服之　治脾胃久虚不納飲食吐瀉不¶
　止加肉豆䓻青皮天台烏藥木𤓰生薑煎服　治虚¶
　中熱瀉米穀不分加瞿麥車前子煎服　治虚熱煩¶
<pb:KR3e0067_WYG_393-67b>¶
　躁安神定志加犀角川芎燈心煎服　治心氣不足¶
　神情恍惚加石菖蒲石蓮肉石膏麥門冬煎服　治¶
　虚煩體熱夜啼加白附子全蠍膩粉燈心銀環煎服¶
　　治脾虚神困肌肉消瘦靣色萎黄食不尅化腸胃¶
　久寒吐逆無時加黑附子枳殻吳茱萸麥芽細辛生¶
　薑棗子煎服　治霍亂吐逆腸鳴自利腹脇疼痛加¶
　白薑陳皮同煎服　治虚中傷寒身熱疼痛煩渇加¶
　硃砂𦍑活防風天麻薄荷銀環同煎　治脾虚不利¶
<pb:KR3e0067_WYG_393-68a>¶
　腸肚㽲痛加陳皮訶子陳米同煎方見前¶
長夀散治小兒脾胃虚弱常服強壯去寒熱¶
　　天麻(蜜/炙)甘草(炙/)半夏(泡/洗)人參　白稨豆(炒/)糯米(炒/)¶
　　薏苡仁(各半/錢)木香(一/錢)¶
　右為末毎服二錢水一盞生薑三片棗子一箇煎至¶
　半盞服之¶
治小兒脾胃虚弱臟腑滑泄日漸羸瘦¶
　　丁香　白术　甘草　肉豆䓻(麫裹煨/各等分)¶
<pb:KR3e0067_WYG_393-68b>¶
　右為細末毎服一錢一歳兒米飲調下乳食前服¶
助胃膏治小兒脾胃虚弱胸腹脹滿飲食少進臟腑不¶
　調嘔吐惡心肢體倦怠¶
　　白术　人參　厚朴　藿香　當歸　茯苓　芎¶
　　藭　青橘皮　甘草　陳橘皮(各一/兩)神麴　麥蘖¶
　　(各半/兩)肉豆䓻　丁香(各一/分)¶
　右為細末煉蜜和丸如櫻桃大毎服一丸至二丸生¶
　薑湯下食前服大人亦可服¶
<pb:KR3e0067_WYG_393-69a>¶
又方¶
　　人參　白术　甘草　茴香　烏梅肉　白豆䓻¶
　　仁(各半/兩)檀香(一/錢)乾山藥　乾木𤓰(各一/兩)¶
　右為末煉蜜為丸如皂子大空心毎服一丸嚼服或¶
　温水吞下¶
養胃散飬胃氣快胸膈定噦逆止嘔吐羙飲食¶
　　丁香　藿香葉　陳橘皮　白豆䓻仁　縮砂仁¶
　　(各等/分)¶
<pb:KR3e0067_WYG_393-69b>¶
　右為細末毎服半錢生薑棗湯下乳食空時服¶
丁香平胃丸治小兒氣虚寒氣逆上行胸膈不快吐逆¶
　不定腹脹短氣中滿痞悶¶
　　丁香　木香　藿香葉　沉香　附子　枇杷葉¶
　　水銀　硫黄(同水銀結/砂各一分)肉豆䓻(五/枚)肉桂(半/兩)¶
　右為細末煉蜜為丸毎服一兩作四十丸毎服一丸¶
　乳食前生薑棗湯化下¶
温胃丸治小兒胃虚氣逆乾噦惡心胸膈痞滿嘔吐乳¶
<pb:KR3e0067_WYG_393-70a>¶
　食¶
　　丁香　肉豆䓻(各二/錢)木香　人參　蓮子心　薏¶
　　苡仁(炒黄各/一錢半)¶
　右為細末煮神麴糊為丸如黍米大毎服二十丸温¶
　熟水送下乳食空心服¶
豆䓻香連丸治小兒乳食所傷脾胃怯弱冷熱不調泄¶
　瀉嘔吐並宜服之¶
　　黄連　木香　訶子(去核/半兩)丁香(二/錢)肉豆䓻(半兩麫/裹煨熟)¶
<pb:KR3e0067_WYG_393-70b>¶
　　(去麫/不用)¶
　右為末粟米飯搜和為丸如黄米大毎服三十四丸¶
　空心食前温米飲湯送下隨乳汁下亦可日進二服¶
治小兒胃寒¶
　　木香　白术　丁香(各四/錢)¶
　右剉碎作一服水半盞入燈心一把煎五七沸去滓¶
　分兩次服¶
温脾散涎者脾之液脾胃虚冷故涎自流不能收約而¶
<pb:KR3e0067_WYG_393-71a>¶
　漬於頤間也法當用温脾¶
　　半夏麴　丁香　木香(各半/兩)乾薑(炮二/錢半)白术(炒/)白¶
　　茯苓　人參　粉草(各半/兩炙)¶
　右為末米飲調服局方理中丸亦妙一方用東行牛¶
　尾拭其口涎　張浼方名温脾丹與上散同去人參¶
　茯苓甘草加青皮或陳皮二錢半糊丸如黍米大¶
木香散能和表裏通行津液¶
　　木香　大腹皮　官桂　前胡　陳皮　丁香¶
<pb:KR3e0067_WYG_393-71b>¶
　　訶子　人參　半夏　赤茯苓　甘草　縮砂仁¶
　　(各三/錢)¶
　右為麄散毎服三錢水一大盞生薑二片煎至六分¶
　稍熱空心服量兒大小以意増減¶
替針丸治因冷傷脾心腹痛脇肋疼硬不思乳食臟腑¶
　不調¶
　　青皮　陳皮　荆三稜　枳殻　厚朴　訶子¶
　　白豆䓻(各一/兩)肉豆䓻　檳榔(各半/兩)乾薑(三/分)¶
<pb:KR3e0067_WYG_393-72a>¶
　右為細末水煮麫糊丸如麻子大生薑橘皮湯下二¶
　十丸食前服¶
四君子丸治小兒脾虚受食不尅化停積中脘吐逆惡¶
　心臟腑泄瀉常服消化食滯進飲食厚腸胃充肌體¶
　恱顔色退黄疸¶
　　縮砂仁　烏梅肉(焙/乾)陳橘皮　訶子肉(各一/兩)¶
　右為末煮好大棗取肉為丸如麻子大毎服三十丸¶
　至五十丸棗湯熟水送下不拘時服¶
<pb:KR3e0067_WYG_393-72b>¶
玉桂枝丸治小兒飲食減少臓腑不調¶
　　厚朴　藿香　陳橘皮　神麴　訶子皮(各二/錢)川¶
　　芎　丁香　木香　白术　甘草(各一/錢)人參(三/錢)¶
　右為細末煉蜜和丸如櫻桃大毎服一丸生薑湯下¶
　食前服小兒一丸分二服米飲化下¶
　　　羸瘦(附論/)¶
夫小兒羸瘦不生肌肉者皆為脾胃不和不能飲食即¶
血氣衰弱不能榮於肌膚也凡小兒在胎而遇寒冷或¶
<pb:KR3e0067_WYG_393-73a>¶
生出時挾伏熱皆令兒不能飲食故羸瘦也挾熱者身¶
體壯熱肌肉㣲黄挾冷者時時下痢脣口青色也¶
　　　方¶
秦芁丸治小兒羸瘦體熱心神煩悶小便赤黄¶
　　秦芁(去/苗)桑根白皮(剉/)枳殻(麩炒/去瓤)地骨皮　黄耆(剉/)¶
　　人參(去蘆/頭)赤茯苓　犀角(屑/)甘草(炙各/半兩)龍膽(去蘆/頭)¶
　　柴胡(去苗/三分)¶
　右為末煉蜜和丸如菉豆大不計時候用粥飲下五¶
<pb:KR3e0067_WYG_393-73b>¶
　丸更量兒大小増減¶
訶梨勒散治小兒羸瘦脾胃氣弱挾於宿食四肢不和¶
　　訶梨勒皮　陳橘皮(湯浸去/白瓤焙)甘草(炙各/半兩)黄耆(剉/)人¶
　　參(去蘆/頭)白术　藿香　桂心　白茯苓(各一/分)¶
　右搗粗羅為散毎服一錢以水一小盞入生薑少許¶
　棗一枚煎至五分去滓温服日三四服量兒大小以¶
　意加減¶
丁香散治小兒羸瘦脾胃虚冷四肢不和不欲乳食¶
<pb:KR3e0067_WYG_393-74a>¶
　　丁香　桂心　白术　髙良薑　甘草(炙㣲赤各/一分剉)¶
　　白茯苓　厚朴(去粗皮薑/汁炙黄)陳橘皮(湯浸去白/焙各半兩)人參¶
　　(去蘆頭/半兩)¶
　右搗粗羅為散毎服一錢以水一小盞入棗一枚煎¶
　至五分去滓量兒大小分減温服日三四服¶
黄耆丸治小兒羸瘦體熱靣色萎黄不欲乳食¶
　　黄耆(剉/)赤芍藥　人參(去蘆/頭)胡黄連　甘草(炙㣲/赤剉)¶
　　(各半/兩)麥門冬(去心/焙)鼈甲(醋炙㣲黄去/裙襴各一兩)柴胡(去苗/三分)¶
<pb:KR3e0067_WYG_393-74b>¶
　右為末煉蜜和丸如麻子大不計時候以粥飲下五¶
　丸量兒大小以意加減¶
麥門冬丸治小兒雖食不長肌膚羸瘦骨熱小便赤黄¶
　　麥門冬(一兩去/心焙)人參(去蘆/頭)黄耆(剉/)青蒿子　黄連¶
　　(去/鬚)桑根白皮(剉/)枳殻(麩炒/去瓤)地骨皮(各半/兩)柴胡(三分/去苗)¶
　右為末煉蜜和丸如菉豆大不計時候以熟水化五¶
　丸服量兒大小以意加減¶
燒黄𤓰丸治小兒羸瘦體熱食少¶
<pb:KR3e0067_WYG_393-75a>¶
　　黄𤓰(大者/一枚)黄連(去/鬚)陳橘皮(湯浸去白/焙各半兩)胡黄連　柴¶
　　鼈甲(童子小便浸三宿炙/黄去裙襴各一兩)¶
　右搗細羅為散以黄𤓰切開頭去瓤内藥末令滿切¶
　葢子盖之用蕎麥麫和溶固濟可厚三分於糖灰火¶
　内燒令麫焦黄為度取出麫放冷入麝香一錢都研¶
　和丸如菉豆大毎服食前米飲下七丸更量兒大小¶
　以意加減¶
甘草丸治小兒羸瘦氣惙惙宜常服不妨乳¶
<pb:KR3e0067_WYG_393-75b>¶
　用甘草二兩炙㣲赤剉搗羅為末煉蜜和丸如菉豆¶
　大毎服以温水下五丸日二服量兒大小加減服之¶
治小兒癆瘦并疳疾(本/草)¶
　以黄色大蝦蟆調治同蛤煮食之¶
治孩子瘦損¶
　用蘆薈子煎服¶
　¶
　普濟方卷三百九十三¶
