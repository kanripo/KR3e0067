# -*- mode: mandoku-view; -*-
#+TITLE: 普濟方
#+DATE: 2015-08-24 23:06:58.006357
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百八十四
<pb:KR3e0067_WYG_384-1a>¶
欽定四庫全書¶
　普濟方卷三百八十四　明　周王朱橚　撰¶
　　嬰孩諸熱疸腫門¶
　　　諸熱(附論/)¶
經曰火氣不調舉身蒸熱風氣不調令身强直水氣不¶
調身體浮腫土氣不調四肢不舉凡小兒之疾多因風¶
熱不順乳氣不調致生諸疾潮熱驚熱夜熱餘熱食熱¶
疳熱壯熱煩熱骨熱風熱虚熱客熱癖熱寒熱血熱疹¶
<pb:KR3e0067_WYG_384-1b>¶
熱十六者大同而小異凡熱必乗陽邪而發經云邪之¶
所凑其氣必虚留而不去其病則實邪正分爭客摶於¶
皮膚或恍惚啼呌或悶亂啼麄其變多端或在表或在裏¶
或似實而似虚或半表而半裏或半實而半虛皆由血¶
氣盛實臟腑生熱隂陽氣交薫蒸於外致令身熱焉凡¶
病熱者左臉先赤肝受熱也額上先赤心受熱也右臉¶
先赤肺受熱也大抵熱則風生風生則驚悸潮熱發歇有¶
時驚熱顛呌恍惚夜熱夕發旦止餘熱寒邪未盡食熱¶
<pb:KR3e0067_WYG_384-2a>¶
肚背先熱疳熱骨蒸盗汗壯熱一向不止煩熱心躁不¶
安積熱頰赤口瘡風熱汗出身熱虚熱困倦少力客熱¶
來去不定癖熱涎嗽飲水寒熱發如瘧狀血熱發辰已¶
耳鼻尖冷諸熱得之各有所歸其間有三兩證交互者¶
宜隨其輕重而治之潮熱者血氣盛實臟腑生熱或傷¶
寒時疫觸受邪氣隂氣不足陽氣有餘陽邪暴傷則血¶
氣凝滯不即通流壅遏無歸傳於陽明之經遂成潮熱¶
休作有時其夜間發熱者乃是隂中有陽邪也潮熱或¶
<pb:KR3e0067_WYG_384-2b>¶
留宿寒夾伏熱者大便黄而臭氣滯宿寒者大便白而¶
酸臭潮熱者實熱也當日間潮熱或即増寒手足俱冷¶
能乳即痩再加盗汗此食疳之候也發熱日可夜間熱¶
甚天明復凉謂之傷寒餘熱失觧小兒傷乳者或時發¶
熱發熱有退時熱退後但復熱或夜間熱者此傷乳食¶
也夜熱者由宿食在小腸當暮發熱明旦復止諸家所¶
説夜熱各自不同皆有應驗食疳亦能夜熱傷寒失觧¶
亦能夜熱風傷脾胃亦能夜熱寒熱者隂陽盛也先寒¶
<pb:KR3e0067_WYG_384-3a>¶
而後熱陽不足先熱而後寒隂不足寒多而熱少隂勝¶
陽也熱多而寒少陽勝隂也寒熱相半隂陽交攻也寒¶
熱隔日隂陽乍離也陽盛發熱隂盛發寒寒而頰赤隂¶
中有陽邪也熱而靣青陽中有陰邪也寒而靣青隂中¶
有隂邪也熱而頰赤陽中有陽邪也熱而面青陽中有¶
隂邪也寒而面赤隂中有陽邪也其有頭疼汗出者有¶
嘔吐不食者有増寒而飲水者壯熱而欲湯者有筋骨¶
疼痛者或袐或㵼或内寒而外熱或内熱而外寒又有¶
<pb:KR3e0067_WYG_384-3b>¶
寒而腹中痛熱而腸中鳴是有食積也大抵寒熱囙於¶
露風或觸暑毒致隂陽不順邪正不和逆順之法當從¶
乎天地順乎隂陽順之則安逆之則危(小兒寒熱多因/食積而得當下)¶
(之次用補助先寒後熱寒多熱少小柴胡湯加桂先熱/後寒熱多寒少用白虎&KR2266;加桂寒熱相半小柴胡湯)¶
壯熱者亦由血氣盛實五臟生熱邪火蒸鬱於内則眠卧¶
不安精神恍惚薰發於外則連滯不巳舉動驚惶表裏¶
發熱則煩躁喘麄甚則發癎也潮熱者因其觧脱風邪¶
所傷客於皮毛入於臟腑則惡風發熱呵欠靣青目澁¶
<pb:KR3e0067_WYG_384-4a>¶
多睡陽氣有餘身熱無汗隂氣有餘身寒有汗陽氣有餘無¶
寒而寒隂氣有餘素問云汗出而身熱者風熱也(錢氏論云/風温潮熱)¶
(者時間發熱過時即退來日依時發此為熱壯熱相似/潮潮則發驚也壯熱者一向熱而不已甚則發驚癎也)¶
(風熱者身熱口中氣有風證渴壯者但温而不熱也急/飲乳者不能食者由客熱入兒臍流入心脾經即舌厚)¶
(唇燥口不能乗/郭當凉心脾也)積熱者由陽氣盛實積於臟腑上盛則¶
唇舌生瘡下盛則腰腿癰腫表裏俱盛則精神恍惚頰¶
赤口乾大小便澁遍身體發熱下之即退有後熱者是¶
裏熱已去表熱未退汗之則觧表熱去後再熱者表裏¶
<pb:KR3e0067_WYG_384-4b>¶
俱虛陽浮於外隂沉於内所以又熱者乃虛也因傷寒¶
及諸熱汗下之後去津大過氣血未調食飲勞傷致令¶
虛熱困倦少力其有乆嗽乆㵼乆痢乆血乆瘧致諸疾¶
之後而成者皆虛熱也凡病乆者則氣血虛氣虗則發¶
厥血虛則發熱血氣虛則身熱而足手厥疳熱者由乳¶
母好飱肥膩恣食甘酸或喜怒氣浮醉飽勞傷乳兒遂¶
成疳熱或兒食無常生冷過度致令骨熱不除羸痩煩¶
渴頰赤面黄不長肌肉凡疳食之熱先起於腹背皮膚¶
<pb:KR3e0067_WYG_384-5a>¶
不堪熱近之骨間如火或睡中有汗乆變疳勞者渾身¶
如火手足如氷(孫氏云骨熱如湯蒸/&KR0625;不退時常有汗)癖熱者由兒不肯¶
食哺而但欲飲乳乳壅不能消化伏結腹中致成涎癖¶
塊也或痰嗽而驚或嘔逆而渇日中嗞煎夜間啼呌辰¶
熱申凉與潮相類也(先與白术散滋飬津液次珍珠丸/下痰涎食積再白术散及妙丸子)¶
(磨/積)血熱者每日巳午間發熱而遇夜則凉是陽中有陽¶
血氣盛實也盖血者榮也氣者衛也榮行脉中衛行脉¶
外營周不息巳午者當心火用事之時也心生血氣行¶
<pb:KR3e0067_WYG_384-5b>¶
至巳午則陽氣盛陽氣盛則與正相擊故至期而發熱¶
非其時非血熱也客熱者為陽邪干於心也心若受邪¶
則熱形於額故先起頭靣次而身熱恍惚多驚聞聲恐¶
悸良由真氣虛而邪氣勝邪氣勝真邪交爭發渴無時¶
進退不定如客之徃來故曰客熱(湯氏曰第一傷寒/熱初起尚踈稀鼻)¶
(塞并多涕呵氣漸傷肢此病非難治因知及早醫若/逄筋脉冷傷寒豈便宜第二變蒸熱唇上赤生光四)¶
(肢多熱毒涕乳亦為殃熱躁還啼哭須當解膈涼三/旬餘兩日一度定非常第三食積熱氣急不尋常寒)¶
(熱常如瘧渴㵼要壺漿與食頻煩躁多痰更滑傷睡/要合地卧本是積為殃此侯先當取積清熱只用平)¶
<pb:KR3e0067_WYG_384-6a>¶
(胃散治之次常服進食丸第四虛驚熱長啼汗出多/糞青兼吐乳兩眼慢雲和咬乳流涎出脚冷病難蘇)¶
(若逄頭仰視早治莫蹉跎此候宜服薄荷散并紅綿/散急退熱解驚可以療之第五麻豆熱中指冷如氷)¶
(目澁長如睡乳食不曾名耳冷眼中赤麻豆出將呈/或時寒熱起困惡沒心情此候乃天行之病又乃時)¶
(熱不除發出胎毒故成此疾不可妄下及妄攻始當/温凉藥治之法與傷寒相似後當發散使毒氣出腑)¶
(則出細疹俗云膚瘡也若不發散便是傷寒未表一/也則毒氣在臟故發豆瘡遍身無縫又寒又熱變成)¶
(惡證十死八九小兒瘡證之熱腹痛靣腮燥赤呵欠/睡困眼澁多膿乃瘡疹欲出之候急與羌活防風湯)¶
(三服如未有前證則不可用先與解肌散二服發汗/使氣出臟毒如汗後熱退只用升麻湯汗後尚熱宜)¶
(服羌活散如己見兩三㸃於皮膚加紫草少許如熱/平瘡出稍輕但用辰砂米飲調下半錢其豆稀而輕)¶
<pb:KR3e0067_WYG_384-6b>¶
(盖欲製其胎毒也故第六疳為熱鼻赤齒頻揺乳食/常無飽頭瘡髮又焦麩炭餐如飯肌膚不自揚心煩)¶
(兼肚熱盛此是疳勞此候當用進退丸常服磨化積/丸仍兼服化疳丸後服鼈甲散退熱次服肥兒丸治)¶
(虚第七渾身熱細看手脚知神昏常不識肚急更如/癡見食還憎受渴㵼糞如脂終日無歡色唇紅不可)¶
(醫此候不可發散只宜補脾仍服十金丹去其積第/八風痰熱晩起早還凉喫水無時度粥飲亦知香夜)¶
(多喘呌候氣息豈為昌患宜頻進藥莫待服驚張此/候乃痰作而朝凉夜熱即宜用金星丸或氣弱不了)¶
(不宜服奪命散急宜服惺/惺散要加南星白附子)温壯者由臟腑不調内有¶
伏熱挾宿寒皆𫝊於胃致胃氣不和留滯壅塞故藴積¶
體熱名曰温壯大便黄而臭者内有伏熱大便白而酸臭¶
<pb:KR3e0067_WYG_384-7a>¶
夾宿寒故也而又有小兒壯熱者是熱氣薰發於外故¶
令身體壯熱其發無漸大體與温壯相似有小異者熱¶
加甚也此候宜服輕藥惺惺散羌活散皆可如有宿寒¶
宜服四味理中湯加桂煎服若有伏熱宜服五苓散并¶
白虎湯二藥俱效　有驚熱即有風熱此言驚風熱又¶
有邪熱乃感風成病類同傷寒熱又傷寒熱類同瘡疹¶
熱又瘡疹麻豆之有餘毒作熱傷寒後亦有餘毒作熱積¶
熱有同痞熱又有膚熱其信如潮縂曰潮熱潮發有期丹¶
<pb:KR3e0067_WYG_384-7b>¶
熱疳熱不類諸證血熱即遍體生瘡痍瘑疥瘙痒及重¶
發作丹毒龍帶之屬骨熱即外冷内熱其病骨蒸熱也¶
實熱即氣脉壯實五臟氣充大便硬少或閉不通虛熱¶
三焦不順五臟不和欲作疳候啼哭煩躁夜出虛汗或¶
㵼疾後有熱三焦熱即上膈虛煩作渴頰赤驚悸夜夜¶
啼哭睡中言語五心熱虛煩多驚小便赤澁睡不安穏¶
氣麄或作瘈瘲肝經熱眼目赤腫疼痛多淚羞明或筋¶
脉拘急有夾風痰肺經熱鼻塞生瘡不聞香臭或餘毒¶
<pb:KR3e0067_WYG_384-8a>¶
不散胎熱兒在胎中受母食毒榮衛不順有餘毒之熱¶
發作衆疾或從䧏生之後常作熱證傷寒後餘毒熱雖¶
曽觧表餘熱𫝊脉或入經絡乆而不散瘡疹餘毒熱其¶
兒多患瘡大槩皆因有餘熱留滯在百脉之間項上生¶
核作熱軟大㣲紅者名驚氣核更有大小相連長短相¶
雜者是為餘毒熱亦名驚癧初生乳幼者患之三焦藴¶
熱毒攻咽喉之外名痄顋熱氣血凝滯經絡不行熱毒¶
攻注故生癰&KR2043;麻豆作熱類似疹候麻子乃腑受病屬¶
<pb:KR3e0067_WYG_384-8b>¶
陽故易調理雖不服藥亦能自愈只恐喫毒冐風為之¶
逆也又或襲温熱毒氣致令小兒染時氣之症未經患瘡¶
疹者即薰蒸之相搏也皆作是疾小腸熱心經不利小¶
便淋澁或胃脘内疼痛胃熱作氣口臭或發嘔逆不思¶
飲食亦有胃家虗熱得之脾熱口苦昏困喜睡因喫食¶
毒物積聚在脾不化脚稍氷冷邪熱肺經或受寒邪隂¶
陽二氣不正痰涎咳嗽寒熱謂先寒後熱其狀如瘧乃¶
虛中有積凡兒患痞癖癥瘕皆作寒熱潮熱傷風熱鼻¶
<pb:KR3e0067_WYG_384-9a>¶
聲重頭疼脚熱類如傷寒候傷暑熱煩躁引飲頭目昏¶
重時正盛暑或曽感冐榮熱即血熱也衛熱即氣熱也¶
榮衛不順即血氣不相參虛之致也筋熱咬指甲見血¶
腎熱病作崩砂齒黒齗爛以至馬疳極候煩熱即啼之¶
不巳躁熱即哭之不巳皆由三焦不順心中積熱虛煩¶
躁悶變蒸熱只在五百七十四日之内三十二日一變¶
六十四日一蒸在其数發作者應也大腸熱肺家有熱¶
在裏流入大腸秘結不通&KR1034;疹熱乃是肺經有風在表¶
<pb:KR3e0067_WYG_384-9b>¶
肺主皮毛故生&KR1034;疹風痰熱因感風生痰在上膈乆不¶
化熱吐逆惡心驚氣熱良由小兒受驚其驚氣不散留¶
在上膈無得自化故作熱毒攻在頥項之間肚熱即是¶
積熱證若加脚冷當與下之客熱初生之兒親戚外來¶
兒觸其邪以亂其正故作熱癎熱驚風不散聚在經絡¶
或入臟腑其候常發不省人事瘈瘲熱驚之所受入經¶
未𫝊散畧作搐搦小兒有病惟熱最多明理論曰發熱¶
者怫怫然發於皮膚之間熇然散而成熱也輕重不思¶
<pb:KR3e0067_WYG_384-10a>¶
有所謂翕翕發熱者若翕所覆明其熱在外在表屬乃¶
風寒客於皮膚陽氣抑欝所致宜發汗而散之所謂蒸¶
蒸發熱者謂若薰蒸之蒸明其熱在内屬裏乃氣下䧟¶
而入隂中也法當攻下以滌之表證未罷邪氣𫝊裏裏¶
未作實是為半表半裏之間則表裏俱發熱又輕於絶¶
在表也發熱惡寒發於陽也無熱惡寒發於隂也陽明¶
裏實熱盛當攻之以裏大陽風寒外搏陰盛惡寒雖熱¶
尤當温散少陽宜和觧雖屬小柴胡湯如㣲熱不渴又¶
<pb:KR3e0067_WYG_384-10b>¶
當加桂明理曰發熱傷寒之常經云脉隂陽俱虛熱不¶
止多下痢發熱或汗後復熱或汗後復熱而脉躁疾不¶
為汗衰狂言不能食為隂陽不交皆不治之證小兒熱¶
有實則靣赤舌黄氣麄口熱燥渴唇腫大小便難掀揭¶
露衣煩啼暴呌虛則靣色青白恍惚神緩口中清冷虚¶
氣軟弱泄㵼多尿夜出虛汗其或伏温怫欝悸傷上盛¶
下泄水榖不分此則冷熱不調如調虛熱惺惺散實熱¶
四順清凉飲加柴胡冷熱不調則敗毒加木香當歸若¶
<pb:KR3e0067_WYG_384-11a>¶
夫升䧏隂陽則來復母三丸薄荷湯研下小兒表裏俱¶
熱面黄頰赤唇燥口乾小便赤澁大便焦黄先以四順¶
清凉飲為之疏利其熱即去既去而復熱者裏已消而¶
表未觧也隨當用惺惺散或即用紅綿少加去節麻黄¶
以取㣲汗則表熱盡除其或裏已觧而熱又属表裏俱¶
虛氣不歸元陽浮於外不可再用凉藥再與觧表當為¶
和其胃氣使陽歛而身體大凉參苓白术散姜棗畧煎¶
服熱重者用銀白散(朱監簿子歲忽發熱醫曰此由心/熱腮赤唇紅煩燥引飲遂用牛黄)¶
<pb:KR3e0067_WYG_384-11b>¶
(丸三服以一物㵼心湯下之朱曰不愈反加無力而不/能食又下之便利黄沬錢曰心經虗而胃中津液以生)¶
(犀角散治之朱曰大便黄色如何曰胃氣正即㵼自止/虚熱也朱曰醫用㵼心湯如何錢曰㵼心湯者惟黄連)¶
(一物黄連性寒多服則利能寒脾胃也坐久衆醫至曰/虚熱若實熱何以㵼心湯下之不安又加靣黄頰赤五)¶
(心煩燥不食而引飲醫曰既虛熱何大便黄沫錢𥬇曰/大便黄沫者多服㵼心湯故也錢後與胡黄連丸治愈)¶
(監簿子五嵗夜發熱曉即如故衆醫有作傷寒者有作/實熱者以凉藥觧之不愈其候多涎而加睡他醫以鉄)¶
(粉圓去涎病益甚至五日大引飲錢氏曰不可下之乃/取白术散末一兩煎藥汁三升使随其意取足朱曰飲)¶
(多不作㵼否錢曰無生水不能作㵼不足怪也但不可/下耳朱曰先冶何病錢曰止㵼治痰退熱清神皆此藥)¶
(也至晚服盡錢曰更可服三升又煎白术散三升服盡/得稍安三日又服白术散三升其子不渴無涎又投阿)¶
<pb:KR3e0067_WYG_384-12a>¶
(膠散三升服而安鄭人齊郎中者家好収藥散施於人/其子或臟熱齊自取青金膏三服併一服而餌之服畢)¶
(至三更㵼五行其子困睡齊言子睡多亦驚又與青金/膏一服又㵼二行加口乾而身熱召錢氏曰成虛羸先)¶
(命多煎白术散時時服之後又用香苽丸三十三日乃/愈皇都徐氏子三嵗病潮熱每日西則發搐身㣲熱而)¶
(目㣲露睛四肢冷而喘大便㣲黄錢與李醫同法錢問/李曰病何搐也有風何身熱㣲温曰四服所作何目斜)¶
(何肢冷曰搐則曰冷厥心熱内何喘曰搐之甚也曰何/以治之曰建經丸鼻中灌之必搐之錢又問曰既胃風)¶
(病壯搐引目斜露睛内熱肢冷及搐甚而喘併以何藥/冶之李曰皆此藥也錢曰不然搐者肝實也故令搐也)¶
(目斜㣲露而身㣲熱者肺潮熱用事肺主身且熱也為/肺虚熱所以目㣲斜露睛者肺腑相勝也肢冷者脾虚)¶
(也肺若虛甚母脾亦虛木氣乗脾四肢即冷治之當先/用益黄散阿膠散得脾虚調和退後以㵼清丸導赤散)¶
<pb:KR3e0067_WYG_384-12b>¶
(凉驚丸治之後九日愈㓜㓜新書云巢氏病源曰張户/侍其子女藴積結聚已經年矣其候腹滿壮熱大小便)¶
(閉不食諸藥醫皆云虛熱作胃寒下食既不能食自然/大小便少或作疳熱有藥俱試而無一日間巳窘迫一)¶
(日間來招扣之曰合服何藥余答曰當服甘遂大黄驚/駭其説言以前諸醫皆補助之此人乆不進食豈宜利)¶
(動余荅曰信我者生逆我者死侍郎云更有無甘遂而/次於藥力者可否余謾令即服大承&KR0148;湯二服而愈次)¶
(日見之尚餘滯實必過數日而復閉須服前藥始可除/根數日後果然再閉滿痞結再投以此藥一服而痊全)¶
(嬰方云朱氏子五嵗六月中身熱此心煩燥渴可食召/一醫作傷寒治用温熱藥取汁不令見風治之三日其)¶
(證熱盛狂躁煩渴昏悶驚搐作醫見證變以珍珠丸下/痰熱後用驚藥又易一醫作豆搐有作急者無效其證)¶
(潮搐神昏怕明就暗大便而常召愚視之曰伏熱生痰/燥多憂見食悲向明憎不樂入暗稍相宜無故閉䨇目)¶
<pb:KR3e0067_WYG_384-13a>¶
(時時動四肢渴燥尋冷地暑毒作驚危盖見兒怕明就/暗目赤面紅唇口乾燥身熱煩渴手足不定令他虚冷)¶
(處將水傾颺兒見水欲梭衿内知其暑熱之甚也以甘/露散雪水或新汲水調二錢再須冷服飲七分坐須潮)¶
(熱稍輕進之一服更以白虎湯頓冷服半盞少時又一/服諸證减半即思飲食後以香薷湯亦冷服之同煎藥)¶
(相間治之三日而安主人曰前日累驚藥不退今不用/驚藥何搐定也荅曰孫氏云熱名不安煩乆而驚風多)¶
(不定躁乆而搐所以知其潮搐也盖因暑熱躁甚心神/不定引於肝風熱相摶加之昏胃所以潮搐也觧暑熱)¶
(而安若認為驚風則無效後之人學者當察用寒暑也/錢塘尉王觀國子五嵗六月中身熱心躁煩渇吐逆而)¶
(不食召三五醫家俱作傷寒用温熱藥取汗不令兒見/風治三日其證熱盛狂躁喘喝胸膈涎流吐逆全不作)¶
(聲手青唇黯面黒多汗驚搐神昏狀若角弓召愚視曰/暑毒傷心&KR0250;若驚頭疼熱渇煩躁無聲昏沉喘&KR2430;涎流)¶
<pb:KR3e0067_WYG_384-13b>¶
(㣲汗手足搐抽服間睛此乃暑毒發驚非聲寒也以甘/露散下偏銀丸醫曰寒胃増過主人曰何知傷伏暑荅)¶
(曰傷寒者惡寒伏暑者惡熱盖見兒身熱神昏驚搐大/欲飲水喜風凉處知其暑熱之盛苟不速用寒冷消暑)¶
(藥則致躁而死又問吐逆不食如何荅曰暑毒痰熱所/作不食亦胃熱不食也主人聴之令兒就地上周迴以)¶
(水近風凉遇以甘露散水調送下偏銀丸百餘粒少頃/不痰而愈吳亨秀才子三嵗身熱㣲汗自與惺惺散升)¶
(麻湯鼠粘湯并驚藥調治四日熱盛召愚視之其目睛/青觧臉赤氣精神恍惚大便如常愚曰風熱也主人曰)¶
(何知風熱荅曰素問云汗出兒身熱風熱也今熱盛驚/候目即之間必發驚搐主人駭然荅曰無慮素問又云)¶
(水寒而静故為隂火熱而躁故為陽譬之水性静因風/而波生火性炎因風而煙生其病風熱盛則引於肝風)¶
(肝有風則心火生心火生則肺金鎔故風火相摶則正/壅而驚搐當以驗風膏連進三服風止則火滅火㓕則)¶
<pb:KR3e0067_WYG_384-14a>¶
(金堅於是乃更與珎珠丸下涎後不再服驚藥驚搐即/定也主人曰何不用驚藥而更安對曰先退肝風熱心)¶
(火即自㓕墜下肺經涎驚風方始歇𫝊曰揚湯止沸不其/若絶其火利溜澄波不若清其源大抵治病不可不究)¶
(源也小兒四嵗六月中潮熱心躁大便如常與四順飲/三服㣲利熱或再日復作來與四順飲雖大便如常黄)¶
(熱㣲從耒日舌白乾躁仍舊潮熱自此逐日四順飲雖/大便利十余日纔㵼退来日依然大柴胡湯滯而熱减)¶
(来日復熱自得病不减食愚妻曰自得病用藥㵼半月/餘日尚未除若更㵼别生患否愚曰能乆勝寒藥必有)¶
(大熱能乆服熱必有大寒此而乆勝寒藥熱尚未退知/有大熱甚明㵼之不妨與調胃承&KR0148;湯連三服㵼数次)¶
(尚未全除又二服自此五日服承&KR0148;湯連三服前後二/十日冷藥服之始熱除後忽左膝疼伸縮艱難將甹結)¶
(癰又無紅腫處但筋骨間疼行力不能用藥淋洗膏藥/貼治十餘日不退遍尋小兒方書皆無此證惟有嬰童)¶
<pb:KR3e0067_WYG_384-14b>¶
(寳鑑云風冷寒筋四肢全不仁疼因夾冷熱□是遍痛/生又無治法也素問云風冷寒筋四肢熱中&KR0148;血則)¶
(痺不仁寒寒&KR0148;傷形故為腫痛又云寒傷形熱傷氣傷/形痛傷腫亦無治法思之病在筋則屈而不能伸病在)¶
(骨則伸而不屈風冷傷筋骨則疼因閲其蘇况方左經/丸稱女子膝腕軟不能行立治愈遂合二服即㓕三分)¶
(逐日進服十余日如舊後有一兒十餘歳膝脱疼/軟舉動呌與左經丸乳香酒下三两服即時全效)又治¶
熱凉同病身熱强直者欲作急驚肝經風熱驅風膏四¶
順飲或加細辛或加獨活兼用凉藥身凉强直者欲作¶
慢驚肝經虛風神寳丹虎珀散續命湯若大便實無虛¶
證驅風膏琥珀散身熱不能食者脾胃熱不能食必大¶
<pb:KR3e0067_WYG_384-15a>¶
便堅或焦黄四順飲或洗心散八正散身凉不食者脾胃¶
&KR0148;虛或因吐㵼後以益黄散并食藥或傷食不食必噯¶
哺與食藥如大便食不化紫丸下後補脾身熱飲水者¶
熱在内或中暑吐㵼而渴者五苓散香薷散白虎湯甘¶
露散便堅或寒邪所作四順飲身熱不渴熱在外宜觧¶
表薄荷麻黄黄芩湯活人書云身熱不渴表有熱小柴¶
胡湯加桂身熱有渴不喫水但要湯者是内寒故也五¶
苓散姜&KR0037;煎連進則退身凉飲水者因吐㵼失亡津液¶
<pb:KR3e0067_WYG_384-15b>¶
多與白术散如大渴不止龍涎散藕漿散魚涎散擇用¶
之或以史君子湯加訶子汁身熱身黄者傷寒小便不¶
利必發黄茵陳湯并煎茵陳汁調五苓散三四服立效¶
身凉身黄者㵼黄散凉疳熱并三黄丸如大便實煎牽¶
牛子汁吞下與取食積藥下之後并益黄散身熱咳嗽¶
者寒邪在表無汗而嗽五味子麻黄湯洗心散潤肺湯¶
涎盛鉄粉丸下之嗽而有汗羌活散惺惺散鼠粘湯涎¶
盛下之有傷食嗽其狀嗽嘔下之小兒嗽證下之立効¶
<pb:KR3e0067_WYG_384-16a>¶
參术散人參丸更於嗽方中擇用之身凉嗽咳者寒邪¶
在内肺失觧潤散欵冬散冐冷嗽喉中呀呷乳食不化¶
因胃寒肺冷人參丸又因乆嗽咯膿血者肺虛難治補¶
肺散阿膠散如乆嗽膿血喘急聲嗄膿如黄疱瘡内膿¶
者必死又一等因傷暖嗽急咯血者易治栢枝散犀角¶
地黄湯胃冷嗽不因風得名胃嗽霍香散身熱喘急者¶
麻黄杏仁散湯五味子湯潤肺散身凉喘急者蘇子阿¶
膠散甚者疑氣杏霜丸人參丸身熱有痰者小柴胡湯¶
<pb:KR3e0067_WYG_384-16b>¶
生銀丸南星丸生金丸身凉有痰者人參丸黄龍丸南¶
星丸身熱夜啼者安神膏鈎藤膏虎珀散蘇香丸身熱¶
肚疼者四順飲送妙丸子凉肚疼者消食藥紫丸子¶
令微利後益黄散身熱腹急者宣風散牽牛散并子丑¶
散身凉腹急者宣風散導聖散失肚丸塌氣丸分氣丸¶
身熱浮腫者宣風散子丑散擬目飲商六飲後以益黄¶
散身凉浮腫者如乆㵼痢浮腫者女面散益黄散五苓¶
散大便堅金蓮散身熱嘔吐者隂陽丸玉散子夏月五¶
<pb:KR3e0067_WYG_384-17a>¶
苓散黄龍丸身熱嘔吐者妙丸子感應丸消食藥㣲㣲¶
送下後沉香丸身熱洩㵼者黄龍丸五苓散香薷散杏¶
仁丸身凉洩㵼者千金丸益黄散人參膏川椒丸身熱¶
吐㵼五苓散香薷散黄龍丸白虎湯身凉吐㵼者千金¶
丸金粟散并如聖丸飲身凉下痢者小車丸阿膠丸如¶
聖膏金粟散身熱㵼血者胃風湯刺蘇湯三效散五倍¶
丸身凉㵼血者訶灰散篛葉桂心散三效散身凉衂血¶
者栢枝散蘃皮散龍胆丸身熱衂血者犀角地黄湯青¶
<pb:KR3e0067_WYG_384-17b>¶
苔散并龍胆丸身熱吐血者黄芩膏獨金散桂心散身¶
凉吐血者桂心散秦芁散刺蘇散身熱淋瀝者玉漿散¶
立效八正散桃膠丸身凉淋瀝者龍香丸桃符丸身熱¶
自汗者麻黄散參茋湯鼈甲丸粉汗丸身凉自熱者麥¶
煎散鼈甲丸參术散黄茋湯粉汗散　凡驚熱癎熱驚¶
風氣熱瘈瘲熱客忤心熱傷寒熱傷風熱傷暑熱夾食¶
熱疳熱虚熱煩躁熱筋熱骨熱腎熱以上並宜與服葱¶
根脫甲散風熱痰熱變熱蒸熱肝熱大腸熱癮疹熱並¶
<pb:KR3e0067_WYG_384-18a>¶
宜加麥冬丹熱食熱三焦小腸熱龍𢃄熱並宜加大黄¶
及燈心瘡癮疹熱麻子食巳出證熱温氣熱未出證熱¶
並宜加紫草川芎當歸餘毒熱胎熱肺熱傷寒後餘毒¶
熱瘡疹後餘毒熱並宜加薄荷項上生核作熱乍顋熱¶
癰癤毒熱並宜加大黄朴硝以上宜服大連翹飲子隨¶
證加前件湯使潮熱榮熱衛熱瘴氣兩日一發三日一¶
發熱積熱脾熱胃熱痞熱肚熱瘧熱邪熱寒熱脾熱瘧¶
鬼瘧夜發單瘧獨熱以上宜服梨漿飲子八種虛痢作¶
<pb:KR3e0067_WYG_384-18b>¶
熱吐熱㵼熱霍亂吐㵼熱以上並宜服正氣丸調胃散¶
調助胃氣不可以凉藥退熱補胃氣和其熱自散虛中¶
積熱腹痛積熱以上並推下積¶
　　　方¶
龍膽湯　治因胎驚月内氣盛心驚發熱足胎風攝口¶
　壯熱皆可服¶
　　龍膽草　鈎藤　柴胡　赤芍藥　茯苓　甘草¶
　　(各半/兩)蜣蜋(二枚去/趐足炙)大黄(一錢温紙/裹炙用)黄芩(一錢/半)防風¶
<pb:KR3e0067_WYG_384-19a>¶
　　麥門冬(去心各/一錢)¶
　右㕮咀每服一錢水一小盞北棗二枚同煎七分¶
凝神散(出永類/鈴方)收歛胃氣清凉肌表¶
　　人參　白术　茯苓　山藥(各一/兩)白扁豆　粳米¶
　　知母　生地黄　甘草(各半/兩)淡竹葉　地骨皮¶
　　麥門冬¶
　右㕮咀每服二錢水一鍾生姜二片棗子二枚煎至¶
　七分去渣不拘時服　凡經汗下熱已去而復作者¶
<pb:KR3e0067_WYG_384-19b>¶
　由表裏俱虛氣不復元陽浮于外熱自發也非實熱¶
　證當和其胃使六陽真氣復歸于内身體即凉凝神¶
　散一方神異所施輙效不可不知也¶
寒水石散(出千/金方)治小兒身熱不能服藥粉兒方¶
　　寒水石(碎/)芒硝　滑石(碎/)赤石脂(碎/)青木香　大¶
　　黄(剉/)黄芩(去黒/心)防風(去/皮)芎藭　麻黄根　石膏(碎/)¶
　右各等分為細末蛤粉一升藥末三合相和再篩細¶
　粉兒日三外臺以牡蠣代防風餘並同¶
<pb:KR3e0067_WYG_384-20a>¶
清觧散(一名歡喜散/出直指方)治感風發熱頭疼鼻汗流涕無汗¶
　惡風温壯噴𡁲¶
　　北參　防風　天麻　北前胡　茯苓(二/錢)北梗(二/錢)¶
　　枳殻　甘草(各一/錢)細辛　柴胡(各一/錢丰)川芎(三/錢)¶
　右末每服一錢小盞薄荷乾三葉略煎温和服¶
五服化毒丹(出和劑/局方)治小兒藴積毒熱驚惕狂躁頰赤¶
　咽乾口舌生瘡夜卧不寜譫語煩渴頭身體多生瘡¶
　&KR2043;服此清膈凉血¶
<pb:KR3e0067_WYG_384-20b>¶
　右為末入研藥令匀煉蜜為丸每兩作一十二丸每¶
　一嵗兒一丸分服用薄荷水入研化下及瘡疹毒上¶
　攻口齒瘡生犀角水下涎血臭氣以生地黄自然汗化¶
　一丸用雞翎掃安口熱疳内黄痩雀目不見物陳粟¶
　米泔水化下食後卧時服¶
清凉飲子(出仁/存方)治小兒由將飬乖莭或犯寒暑乳哺失¶
　時乍傷饑飽致令血氣不調傷胃不和或發寒熱&KR0082;¶
　變驚癎小兒血氣脆弱病作變動證候百端若見其¶
<pb:KR3e0067_WYG_384-21a>¶
　證即便治之使不能成衆病治之若晩其病即成至¶
　羸痩而難療此藥主兒百病變蒸客忤驚癎壯熱分¶
　觧涎壅躁悶煩渴項頸下熱頭面生瘡&KR2043;¶
　　大黄(泡/)連翹(生/)芍藥(生/)羌活(生/)當歸(㣲/炒)防風(去/蘆)甘¶
　　草(炙/)山梔(去仁各/等分)¶
　右為㕮咀每服一大錢水半盞煎至三分去滓不計¶
　時候¶
牛黄膏(醫方/大成)治小兒熱及傷風温壯疳熱引飲¶
<pb:KR3e0067_WYG_384-21b>¶
　　牛黄(一錢/研)甘草(末一/分)川甜硝(一/分)腦子(一/錢)寒水石(生/一)¶
　　(錢别/研)&KR0625;金(末一/錢)菉豆粉(半/兩)¶
　右為末研勻煉蜜和九薄荷水化半皂子大食後服¶
地骨皮散(出醫方/大成)治虛熱潮作亦治傷寒壯熱及餘熱¶
　　知母　柴胡　甘草(炙/)人參　地骨皮　赤茯苓¶
　　半夏(湯泡各/等分)¶
　右㕮咀每服二錢水一盞姜二片煎食後温服量兒¶
　大小加减¶
<pb:KR3e0067_WYG_384-22a>¶
洗心散(出全/嬰方)治小兒遍身熱頭目碎痛背膊拘急火熱¶
　上衝口苦唇焦夜臥舌乾喉腫痛涕唾稠粘痰壅氣¶
　粗乳食不進心神躁熱眼澁睛痛傷寒四肢沉重語¶
　聲不出百骨莭疼大小便不利麩瘡豆疹時行瘟疫¶
　狂語多渴及治天吊驚風¶
　　大黄　甘草　當歸　赤芍藥　荆芥(各四/兩)白术¶
　　(一/兩)麻黄(去節七兩活/人書用四兩)¶
　右㕮咀一錢水半盞生姜薄荷煎服了仰卧仍去枕¶
<pb:KR3e0067_WYG_384-22b>¶
　少時如五臟壅實煎四五錢若要溏轉則熱服¶
靈砂歸食丹　治小兒藴積邪熱潮熱不除頰赤口乾¶
　心膈躁煩痰涎不利睡卧不安或𤼵驚癎涎潮搐搦¶
　又療積滯不調不利多日腹中㽲痛煩渴嘔噦服藥¶
　調和不能愈者並可服之¶
　　牛黄(研/)龍腦(研/)麝香(研/)膩粉(研各/三兩)辰砂(研飛/九兩)金箔¶
　　(研九/十片)巴豆(去心膜皮炒熟研如/靣油三百一十五粒)¶
　右合研勻煉黄臘六兩入白沙蜜三分同煉合勻為¶
<pb:KR3e0067_WYG_384-23a>¶
　丸如菉豆大每服二丸金銀箔薄荷湯下更量兒大¶
　小加减如驚癎搐搦用腦膩粉蜜湯下服藥先以冷¶
　水浸少時服見效尤速¶
人參前胡湯(出醫方/大成)退餘熱及寒熱徃來¶
　　半夏(泡七/次)黄芩　前胡(一/兩)人參(去/蘆)桔梗(去/蘆)甘草(炙/半)¶
　　(兩/)¶
　右㕮咀每服二錢水半盞生姜三片棗子半枚煎至¶
　二分去滓服一方不用棗煎一方治瘧加地骨皮¶
<pb:KR3e0067_WYG_384-23b>¶
大黄散(出千/金方)治小兒腹大短氣熱有進退食不安榖不¶
　化¶
　　大黄　黄芩　甘草　麥門冬　芒硝(各半/兩)石膏¶
　　(二/兩)桂心(八/銖)¶
　右㕮咀以水三升煮取一升分三服朞嵗以上下小¶
　兒作五服服之¶
天竺飲子(出和/劑方)治大人小兒臟肺積熱煩躁多渴舌頰¶
　生瘡咽喉腫痛面熱口乾目赤鼻衂丹瘤結核癰瘡¶
<pb:KR3e0067_WYG_384-24a>¶
　腫痛又治伏熱暑氣煩躁疹瘡餘毒及大便下血小¶
　便赤澁(方見積熱痼/冷門諸熱類)¶
清肌散(出醫方/妙選)　治小兒初春不問有病俱宜服踈積¶
　熱¶
　　當歸　川大黄(㣲/泡)人參(去蘆各/一兩)犀角末　芍藥¶
　　甘草(各半/兩)¶
　右㕮咀每服一錢水一盞入生姜三片竹葉二片同¶
　煎五分去滓温服乳後大小加减¶
<pb:KR3e0067_WYG_384-24b>¶
犀角人參湯(出和/劑方)治小兒虛熱及吐㵼煩渴不止及疎¶
　轉後並宜服之¶
　　生犀(二錢/半)人參(十五/兩)茯苓(二十/五兩)甘草(五/兩)桔梗　乾¶
　　葛(各二/兩半)¶
　右為細末每服一大錢水一盞入燈心五莖同煎六¶
　分温服不拘時候若煩渴入新竹葉同煎¶
大黄湯(出千/金方)治小兒肉中乆挾宿熱痩瘡熱退休作無¶
　時¶
<pb:KR3e0067_WYG_384-25a>¶
　　大黄　甘草　芒硝(各半/兩)桂心(八/銖)石膏(一/兩)大棗(五/枚)¶
　右㕮咀以水三升煮取一升每服二合¶
生犀散(出錢/氏方)治小兒熱¶
　　生犀(鎊取/末)地骨皮(自採/佳)赤芍藥　柴胡根　乾葛¶
　　(各一/兩)　甘草(半兩/炙)¶
　右為麄末每服一二錢水一盞煎七分食後温服(海/蔵)¶
　(云此妙陽/明相分也)¶
治小兒熱　蓁菜子煮半生搗取汁含之亦可作鮓蒸¶
<pb:KR3e0067_WYG_384-25b>¶
　食之¶
李根湯(出㓜㓜/新書)治少小暴熱得之二三日¶
　　李根　葱　芒硝(各二/分)甘草(炙/)麥門冬(去心各/四兩)¶
　右以水三升煮一升半為三服一方有桂無葱¶
李葉湯浴(出千/金方)治小兒身熱用李葉無多少㕮咀以水¶
　煮去滓將浴兒良¶
柳枝浴湯(出千/金方)治小兒生一月至五月乍寒乍熱¶
　用桞枝細切煮汁以浴兒若渴更用冬𤓰絞汁服¶
<pb:KR3e0067_WYG_384-26a>¶
　之¶
六神散(出鮑/氏方)治虛熱¶
　　人參　白茯苓　山藥　白术　白扁豆　甘草¶
　　(等/分)¶
　右為末每一大錢姜一片&KR0037;一枚煎此藥用處多胃¶
　冷加附子風證加天麻痢加粟榖諸治病已除而餘¶
　熱未退為虛熱不可攻以此收之¶
青金餅　治初生嬰兒一切積熱毒積驚¶
<pb:KR3e0067_WYG_384-26b>¶
　　黄連(五/兩)　龍胆草(五/兩)　靛花(二/兩)　硃砂　麝香¶
　　(各等/分)¶
　右為細散煉蜜為丸如梧桐子大揑作餅薄荷湯¶
　化開量大小服之¶
又方¶
　　人參　白茯苓　懐山藥　冬台术　炙甘草¶
　　白扁豆　製附子　明天麻(各等/分)¶
　右為末揑作餅每重一錢薑&KR0037;煎湯化下¶
<pb:KR3e0067_WYG_384-27a>¶
藿香散(出全/嬰方)治小兒脾胃虛弱有熱面赤嘔噦涎嗽及¶
　轉取過多者¶
　　麥門冬(去/心)半夏(作/麫)甘草(炙各/半兩)藿香(一分/用葉)石膏(半/兩)¶
　右細末三嵗一錢水半盞煎三分無時¶
四順飲(一名四順清/凉出全嬰方)治小兒血脉壅實臟腑生熱頰赤¶
　多渴五心煩躁睡卧不安四肢驚掣及因乳哺不時¶
　寒温失理令兒血氣不和腸胃不調或温壯連滯或¶
　壯熱不歇郤𤼵驚癎并積潮熱瘡豆𤼵熱并觧豆毒¶
<pb:KR3e0067_WYG_384-27b>¶
　豆後眼赤翳障身疼癰腫頭疼加川芎増損方法隨¶
　方用尋常只用本方又治風熱結核頭面生瘡&KR2043;目¶
　赤&KR0843;喉腫一切壅滯並宜服之(當體骨多熱/驚多倍用)¶
　　大黄(熱則生用寒多小/便大便多熟倍用)赤芍藥(多熱多驚便/赤黄倍用)甘草¶
　　(熱則生用寒多/㵼熱多倍用)¶
　右㕮咀三嵗以上每服一錢水一大盞煎至七分作¶
　兩服量兒大小虛實加减㣲溏利為度食後臨卧服¶
　欲利大便芍藥用赤者虛熱加甘草下利加大黄冐¶
<pb:KR3e0067_WYG_384-28a>¶
　風邪加麻黄去莭中風體强眼睛上視加獨活　治¶
　小兒發熱要明表裏唾汗下尤宜審詳盖孩提臟腑¶
　嬌脆難於攻下氣血未充豈宜妄擾是以外熱不可¶
　强汗若審見表證分明當汗之時亦先保衛恐其亡¶
　陽惺惺散為觧表第一藥以參苓白术散為主𤓰根¶
　清肌細辛𤼵散而已内熱未湏遽下若審見裏證分¶
　明當下之時亦先安榮恐其脫陽四順飲為攻裏第¶
　一藥以當歸為賔芍藥為主甘草緩中大黄蕩滌而¶
<pb:KR3e0067_WYG_384-28b>¶
　巳古人衛生處方妙理如此併叙於二方之次以備¶
　選用一方以薄荷煎湯調下¶
銀白散(出鮑/氏方)¶
　　白扁豆　白术　山藥　茯苓　知母　甘草¶
　　升麻(各等/分)¶
　右為末北棗一箇每服一錢水煎服¶
治𤼵潮熱貼顖門上¶
　　荆芥(半/兩)香附子　川芎　白芷(三/錢)¶
<pb:KR3e0067_WYG_384-29a>¶
　右為末葱汁調下傅&KR0008;門上紙盖之兩日一換鼻寒¶
　聲重聲啞午後熱用之即安¶
青圓子(出鮑/氏方)治發熱風壅¶
　　乾葛　柴胡(各一/兩)天竺黄(半/兩)辰砂(二/兩)甘草　薄荷¶
　　(二錢/半)全蝎(七/个)青黛(半/兩)¶
　右為末糊丸青黛為衣薄荷湯化下¶
治小兒身熱食不生肌(出本/草)　以楮葉作湯浴之¶
龍膽草丸(出直/指方)治疳熱¶
<pb:KR3e0067_WYG_384-29b>¶
　　龍膽草　黄連　史君子肉　青皮(各等/分)¶
　右為末猪胆汁和丸麻子大每服十丸食後熱水下¶
　　人參　黄耆　芍藥(各五/錢)粉草(三/錢)¶
　右㕮咀每服二錢水一盞生姜二片紅棗一枚麥子¶
　三十粒煎七分空心服¶
紅丸子(出鮑/氏方)治𤼵熱風壅¶
　　透明天麻　防風　冬𤓰子(各一/兩)全蝎　白附子¶
　　(三/錢)南星　半夏(姜製共/六錢)辰砂　雄黄(半/錢)麝香(少/許)¶
<pb:KR3e0067_WYG_384-30a>¶
　右為末糊丸辰砂為衣芡實大實証用青二丸紅一¶
　丸虛證青一丸紅二丸虛甚及㵼青只用紅平證青¶
　紅各一丸量大小與下¶
快風膏(𫝊氏活/嬰方)治一切諸熱通利肺腑但覺稍冷可加¶
　白术¶
　　防風(一/錢)荆芥穗(一/錢)苦梗(一錢研同/糯米同妙)白术(半/錢)甘草¶
　　大黄(泡濕紙/裹火煨)¶
　右為末每服半錢用淡竹葉三片同煎温服如不退¶
<pb:KR3e0067_WYG_384-30b>¶
　與青金㣲丹㣲利再與此藥服之¶
治小兒身熱(出㓜㓜/新書)¶
　右秦白皮作湯浴差皮一升水煎澄清冷洗赤眼極¶
　效¶
治小兒身熱(出㓜㓜/新書)苦參煎湯浴兒良¶
連翹飲(出活人/書方)治小兒一切熱¶
　　連翹　防風(去/皮)甘草(炙/)梔子仁(各一/錢)¶
　右㕮咀每服二錢水一盞煎至七分去滓分温二服¶
<pb:KR3e0067_WYG_384-31a>¶
火府散(出保/嬰方)治小兒身熱面赤咬牙發熱唇口乾燥小¶
　便赤澁一切虛熱邪並宜服之(方見本門心熱/類即導赤散)¶
治小兒熱痞(出本/草)以葛根浸搗汁飲之良¶
治小兒寒熱及熱氣中人(出聖/惠方)¶
　右猪後蹄甲燒灰末乳汁調一撮服之效半錢日三¶
　服隨兒大小加减¶
㵼心湯(出錢/氏方)治血盛將飬過温心有客熱薫發於上焦¶
　遂成瘡¶
<pb:KR3e0067_WYG_384-31b>¶
　右用黄連一兩去鬚或加腦子麝香硼砂為末每服¶
　一字温水臨卧服¶
寒水石散　治凡病多因驚則心氣不行欝而生涎遂¶
　成大病宜常服利小腸去熱自然少驚涎亦不成¶
　疾¶
　　寒水石　白滑石(各二/兩)甘草(半/兩)¶
　右為末量大小暑月冷水調寒月温湯調被驚及心¶
　熱坐卧不安若服之即安¶
<pb:KR3e0067_WYG_384-32a>¶
甘桔湯(出錢/氏方)治上焦熱咽痛¶
　　桔梗(一兩末浸一/宿焙乾用)甘草(二兩/炒)¶
　右為細末每服二錢水一盞入阿膠半片炮過煎五¶
　分食後温服¶
綘雪丹(出全/嬰方)治小兒諸熱陽盛發狂躁眠卧不安目赤¶
　煩渴¶
　　芒硝(一/兩)硃砂¶
　右為末飯餅丸鷄頭子大三歲一丸沙糖化水下無時¶
<pb:KR3e0067_WYG_384-32b>¶
青丸子　治小兒身熱不除退熱¶
　　水飛石膏(一/兩)青黛(一/錢)¶
　右為末用糕糊為丸如圓眼核大每一丸用燈心湯¶
　化開服之¶
龍胆草散　治小兒身熱不除退熱¶
　　龍胆草　防風(各一/兩)¶
　右㕮咀白术水煎服或為細末煉蜜為丸蜜汁化下¶
豆豉湯(一名梔豆飲/子出錢氏方)治小兒搐熱在中身熱狂躁昏迷¶
<pb:KR3e0067_WYG_384-33a>¶
　不食¶
　　大梔子仁(七个/搥破)豆䜴(半/兩)¶
　右用三盞水煎至二盞看多少服之無時或吐立效¶
二物通汗散(出千/金方)治小兒有熱不汗方¶
　　粉(半/斤)雷丸(四/兩)¶
　右搗為末和篩以粉兒身¶
治小兒身熱(出㓜㓜/新書)用白芷煎湯浴兒避風枝根苖皆¶
　得¶
<pb:KR3e0067_WYG_384-33b>¶
治小兒發熱　酸漿水食之亦主黄病多效¶
治小兒大人發熱　可取鷄子三顆白蜜一合相和服¶
　之立差¶
治小兒腦熱𤼵喘常閉目(出肘/後方)大黄一分麄剉以水三¶
　合浸一宿一嵗兒每日與半合服餘𡍼頂乾即便𡍼¶
治小兒結食　枳實煮汁飲之¶
治小兒折食暴熱腹脹　用酸摸葉羊蹄英根生搗絞¶
　汁服當下痢殺皮膚小&KR0393;¶
<pb:KR3e0067_WYG_384-34a>¶
治小兒暴熱　可取水芹莖葉搗絞取汁服之¶
治小兒無故夜間通身𤼵熱如火至曉則熱仍退面顔¶
　色喫食减少宜喫此方¶
　　牡丹皮(去/心)麻黄(去/根)山茵蔯　石膏　木香(三/分)¶
　右細杵羅為末每錢七分水一盞煎六分食後去滓¶
　喫一錢半¶
人參保童丸　治禀氣弱筋骨軟肌肉淺薄乳食不成¶
　肌痩面黄體熱多汗服不熱¶
<pb:KR3e0067_WYG_384-34b>¶
　　人參　石蓮肉　史君子(去/皮)没石子　乾山藥(各/半)¶
　　(兩/)黄連(一分搗半夏末一分炒黄連/候半夏黒色去半夏末用)木香(一/分)白术¶
　　白芍藥　當歸(各半/分)¶
　右為末稀糊和丸如麻子大每服七丸至十丸三嵗¶
　已上十五丸温湯下¶
　　　心熱(附論/)¶
夫心者火也内主於血神之所舎小兒藴積邪熱臟腑¶
壅滯則令氣血不和心神煩亂故夜卧多狂語也¶
<pb:KR3e0067_WYG_384-35a>¶
　　　方¶
犀角散　治小兒心熱不睡多驚狂語¶
　　犀角屑　茯神　人參(去/蘆)天竺黄(細/研)硃砂(細/研)川升¶
　　麻　麥門冬(去/心)葛根　子芩　黄耆(制/)羚羊角屑¶
　　赤芍藥　甘草(炙已上/各半兩)柴胡(去/苗)龍齒(細研以上/各半兩)¶
　右件藥為散入研子都研令勻每服温水調下半錢¶
　量兒大小隨時加减¶
硃砂丸　治小兒心肺積熱黄痩毛燋睡卧多驚狂語¶
<pb:KR3e0067_WYG_384-35b>¶
　　硃砂(三分細/研飛)人參　龍腦(一錢/細研)馬牙硝(半/兩)麝香(一/錢)¶
　　牛黄(細/研)天竺黄(細/研)麥門冬(去/心)犀角屑　茯神　升¶
　　麻　子芩　甘草(炙已上/一分)¶
　右件藥為末煉蜜和丸如菉豆大不計時服以温水¶
　研下五丸量兒大小以意加减¶
牛黄散　治小兒心臟風熱神思恍惚夜多狂言不得¶
　安眠¶
　　牛黄(半分/研)白龍腦(一/錢)金箔(五十片/細研)硃砂(半兩/飛)寒水¶
<pb:KR3e0067_WYG_384-36a>¶
　　石　珍珠末　鈆霜(細/研)犀角屑　甘草　防風(去/蘆)¶
　　黄芩(以上各/一分)¶
　右件為散入研勻每服以蜜水調下半錢量兒大小¶
　加减服之¶
犀角散　治小兒心臟壅熱夜卧狂語及手足多掣¶
　　犀角屑　川升麻　黄芩　柴胡(去苖以上/各三分)茯神¶
　　川大黄(㣲/炒)鈎藤　麥門冬(去/心)甘草(炙㣲赤剉以/上各半兩)¶
　右件為散每服一錢以水一小盞煎至五分去滓量¶
<pb:KR3e0067_WYG_384-36b>¶
　兒大小加减温服¶
赤茯苓散　治小兒心熱多驚睡中狂語煩悶¶
　　赤茯苓　龍齒　黄芩　甘草(炙/剉)鈎藤　𤣥參¶
　　石膏(各半/兩)川升麻(三/分)麥門冬(二兩/去心)¶
　右為散每服一錢水一小盞入竹葉七片煎至五分¶
　去滓量兒大小以意加减¶
牛黄散　治小兒心肺積熱夜卧不安¶
　　鈆霜　牛黄(各半/兩)鉄粉(一/分)¶
<pb:KR3e0067_WYG_384-37a>¶
　右同細研令匀每服以竹瀝調下一字¶
硃砂散　治小兒心肺積熱¶
　　硃砂(半/兩)牛黄(一/分)¶
　右同研如&KR0727;每服以水磨犀角調下一字¶
黄連散　治小兒心熱夜卧狂語煩渴¶
　　黄連(去/鬚)川升麻　黄芩　犀角屑　川大黄(剉/炒)麥¶
　　門冬　甘草(炙剉各/半兩)茯神(三/分)¶
　右搗羅為散每服以竹瀝調下半錢一日三四服量¶
<pb:KR3e0067_WYG_384-37b>¶
　大小以意加减¶
知母散　治小兒心熱弄舌¶
　　知母(一/兩)人參(去/蘆)藍葉(各半/兩)鈎藤　川升麻　乾葛¶
　　黄芩(各二/分)¶
　右㕮咀每服一錢水八分入竹瀝三兩㸃煎五分去¶
　滓温服¶
犀角飲子　此由心臟熱之所感者宜服此方¶
　　犀角(十八/銖)茯神(一/兩)麥門冬(一兩/半)甘草(半/兩)白术(六/銖)¶
<pb:KR3e0067_WYG_384-38a>¶
　右㕮咀水九合煎取四合分服加龍齒一兩¶
實熱導赤散　赤者心也心氣熱以此宣導如熱甚但¶
　用通心飲而此藥但可治心熱或虚熱或怯人不¶
　宜服熱甚者用¶
　　生乾地黄(二/兩)木通(四/兩)黄芩　甘草(各一/兩)¶
　右剉散每服二錢水一盞燈草十莖白茅根二莖青¶
　竹葉五片煎服不拘時候一方㕮咀每服二三錢水¶
　一盞煎至六分去渣續續温服不拘時候¶
<pb:KR3e0067_WYG_384-38b>¶
火府散　治小兒心臟風熱昏憒燥悶不能食¶
　右用梨三枚以水二升煮取汁一升去渣入粳米一¶
　合煮粥食之¶
硃砂丸　鎮心神化痰涎利咽膈止煩渴¶
　　硼砂(一/分)硃砂(研一/兩)麝香　梅花腦(研各/半兩)牙硝(研一/兩)¶
　　甘草(浸汁熬/膏五兩)腦子(研一/兩)寒水石(燒紅研/四兩)¶
　右研勻用甘草膏和每服作一百丸每服一丸含化小¶
　兒夜多驚啼薄荷水化下¶
<pb:KR3e0067_WYG_384-39a>¶
竹瀝飲　治小兒心熱驚悸精神恍惚眠卧不安并治¶
　瘡豆煩渇多躁¶
　右以青竹去節中間火燒取&KR0377;犀角濃汁一歳服一¶
　匙藥注竹瀝治疳熱渴妙¶
導赤散　治小兒心驚熱及客熱心躁睡語其證目赤¶
　口中&KR0148;温或上竄咬呀并利小便¶
　　生乾地黄　木通　甘草(各等/分)¶
　右同為末每服三錢水一盞入竹葉同煎至五分食¶
<pb:KR3e0067_WYG_384-39b>¶
　後温服一方不用甘草用黄芩减半名火府散¶
牛黄丸　治小兒心驚積熱兩腮紅如塗脂手足常熱¶
　唇口乾燥上焦熱壅¶
　　牛黄(一/錢)天竺黄(二錢真者香/膩假者骨灰)欝金(三錢真者/不用姜黄)大梔¶
　　子仁(四/錢)¶
　右件除牛黄天竺二味研别外將二味為末再同和¶
　勻煉蜜為丸如黍米者每服三十丸乳汁下三嵗薄¶
　荷湯下不時服¶
<pb:KR3e0067_WYG_384-40a>¶
木𤓰丸　治小兒心熱多驚宜服觧心熱虚驚¶
　右土𤓰根五兩搗羅為末以粳米飯和丸如麻子大¶
　每以薄荷生姜湯下三丸量兒大小以意加减¶
　　　驚熱(附論/)¶
夫心藏神而惡熱熱則神不定&KR0148;不得安静動作多驚¶
手足掣縮精神忘亂熱氣盛者或變驚癎内經謂驚則¶
心無所倚慮無所定故氣亂也速用鎮神臟調心&KR0148;之¶
劑則病斯瘥又在變蒸諸門中¶
<pb:KR3e0067_WYG_384-40b>¶
　　　方¶
保童丸　治小兒驚熱及疳氣¶
　　牛黄(細/研)赤芍藥　赤茯苓　甘草(炙㣲/赤剉)牡蠣(燒為/粉)¶
　　犀牛屑　熊胆(細研各/一分)麝香(細/研)杏仁(湯浸去皮尖/䨇仁麺炒㣲)¶
　　(黄各/半分)虎睛(一對/㣲炙)珎珠(細/研)硃砂(細研水飛/各三分)蘆薈(細/研)胡¶
　　黄連(各半/兩)¶
　右搗羅為末入研了藥更研令勻煉蜜和丸如菉豆¶
　大每服以温水下三丸量兒大小加减服之¶
<pb:KR3e0067_WYG_384-41a>¶
牛黄丸　治小兒挾熱多驚心神煩躁眼赤口瘡遍身¶
　壯熱大小便多袐或生瘡癬咳嗽多涎睡卧驚呌手¶
　足搐搦急慢驚風渴㵼等疾¶
　　牛黄(研一/分)丹砂(研/)雄黄(研/)黄芩(去黒/心)山梔子仁¶
　　&KR0797;□根(剉/)白附子　甘草(炙/)天竺黄(研各/半兩)馬牙硝¶
　　大黄(飯上炊/三遍)&KR0625;金(皂莢水浸三𪧐煮極/軟切片焙洗各一兩)麝香(研/)龍¶
　　腦(研各/一錢)¶
　右為末再同研勻煉蜜和成丸毎服施丸一黒大豆¶
<pb:KR3e0067_WYG_384-41b>¶
　用金銀薄荷煎湯化下量兒大小加减與服¶
金粟丸　治小兒驚熱涎盛風虛吐逆疳氣黄痩吐㵼¶
　後生風¶
　　胡黄連　犀角(鎊/)丁香　天竺黄　晚蚕蛾(㣲炒/為末)¶
　　牛黄　丹砂(研/)雄黄(研各/一兩)龍腦(研/)麝香(研/)粉霜(研/)¶
　　蟾酥(研/)¶
　右搗研為末再同研勻用牛胆汁化蟾酥和丸如黄¶
　米每服一丸温水化下如驚風搐搦先用一丸温水¶
<pb:KR3e0067_WYG_384-42a>¶
　灌在鼻中隨搐左右良乆以嚏為效後用温水化下¶
　三五丸若吐逆不止只倒流水化下二丸或三丸¶
連翹散　治驚熱¶
　　人參(五/錢)連翹　茯苓　防風　川芎　天花粉¶
　　(以上俱/五分)黄蘖(三/錢)荆芥(三/錢)梔子仁　甘草(各二/錢)¶
　右為末淡竹葉煎湯㸃服加减用之¶
治小兒中驚熱　以驢乳熱服之亦利¶
牛黄散　治小兒驚熱客忤煩悶及神志不安(一名雄/黄散)¶
<pb:KR3e0067_WYG_384-42b>¶
　　牛黄(一/兩)麝香(細/研)龍腦(細研各/半分)雄黄(細研各/半兩)硃砂(研/)¶
　　子芩　梔子仁　人參(去/蘆)川大黄(剉/砂)肉桂(去/皮)甘草¶
　　(炙剉各/一兩)虎睛(一對/細研)¶
　右搗羅為末入研了藥更研令匀不許時以薄荷湯¶
　下半錢量兒大小以意加减服之一方有犀角屑¶
鎮心丸治小兒驚熱煩躁多渴少睡¶
　　牛黄(細研/一兩)金箔(細/研)銀箔(細研各/十片)犀角屑　川大黄¶
　　(剉/炒)茯神　子芩　馬牙硝(細/研)硃砂(研水/飛)天竺黄(研/各)¶
<pb:KR3e0067_WYG_384-43a>¶
　　(半/兩)龍齒(細研/一兩)¶
　右搗羅為末令勻都研煉蜜和丸如菉豆大不計時¶
　候以竹瀝研二丸服量兒大小以意加减¶
丹砂餅子　治小兒驚熱化痰涎安心神¶
　　丹砂(研三/錢)牛黄(研/)龍腦(研/)珎珠(研/)白附子　犀角¶
　　(鎊/)麝香(研各/一錢)天麻(四/錢)天南星(酒浸三/𪧐切焙)人參(各一/分)乾¶
　　蝎(全者去土/炒十枚)¶
　右為細末石腦油和丸如梧桐子大揑作餅子每服¶
<pb:KR3e0067_WYG_384-43b>¶
　一餅薄荷湯下不計時候量兒大小加减服之¶
鐡粉丸　治小兒驚熱化涎除煩渴¶
　　鐵粉(細研/半兩)牛黄(細/研)硃砂(細/研)黄芩　犀牛角屑　川¶
　　大黄(剉/)人參(去蘆/頭)甘草(炙剉/一兩)金箔　銀箔(細研各/三十片)¶
　右搗羅為末都令研勻煉蜜和丸如菉豆大不計時¶
　候以薄荷湯研破三丸服之量兒大小以意加减¶
龍腦散　治小兒驚熱心神煩亂手足縮掣不定¶
　　龍腦(細/研)犀角屑　茯神　人參(去/蘆)赤石脂(各一/兩)牛¶
<pb:KR3e0067_WYG_384-44a>¶
　　黄　黄芩　蟬殻(㣲炒各/一分)牡蠣粉　川升麻(各三/兩)¶
　右搗羅為散不計時候以荆芥薄荷湯下半錢量兒¶
　大小加减服之¶
鎮心丸　治小兒驚熱手足潮搐咬牙直視壓驚涎安¶
　神定魄¶
　　人參末　白茯苓(去黒皮/為末)山芋末　凝水石(煆/研)寒¶
　　食麫(各一/錢)甘草末(三/分)麝香(研/)龍腦(研各/半錢)甜硝(研二/錢)¶
　　丹砂(研二/兩半)¶
<pb:KR3e0067_WYG_384-44b>¶
　右同研及細煉蜜和丸如鷄頭大每服半丸至一丸¶
　食後臨卧煎金銀薄荷湯化下量兒大小加减服之¶
犀角餅子　治小兒驚熱凉膈化痰¶
　　犀角鎊　珎珠末　丹砂(研/)硼砂(研/)粉霜(研/)膩粉¶
　　青黛　水銀(與黒鉛結成/沙子各一分)龍腦　麝香(研各/一錢)¶
　右搗研為末再同研勻山藥煮糊和丸如皂角子大¶
　揑作餅每服半餅薄荷湯化下食後臨卧服¶
珎珠丸　治小兒驚熱口乾煩悶睡卧不安及變蒸諸¶
<pb:KR3e0067_WYG_384-45a>¶
　熱¶
　　硃砂(末半兩/水飛)牛黄　雄黄　龍齒(各一/分)犀角末¶
　　珎珠末　麝香(各二/錢)金箔　銀箔(各三/片)¶
　右同研如粉以糯米飯和丸如菉豆大不計時候金¶
　銀湯下三丸¶
辰砂金箔散　治小兒驚熱壅滯心神忪悸赤悶亂躁¶
　渴¶
　　辰砂(七銖/水飛)桔梗(八/銖)人參(四/銖)白茯苓(去黒/皮)蛤粉(八銖/水飛)¶
<pb:KR3e0067_WYG_384-45b>¶
　　牙硝(四/銖)甘草(四/銖)生腦子(二銖/研)金箔(小十/片)¶
　右先剉桔梗人參茯苓甘草熬搗羅為細末同辰砂¶
　等衮研勻每一嵗薄荷湯調下一大字小兒從滿月¶
　至一百日已來五嵗多熱夜間驚搐大便不利入膩¶
　粉少許用生蜜水調量大小加减常服安魂定魄永¶
　無驚熱之疾一方治小兒咽喉腫痛口舌生瘡每服¶
　少許糁在患處嚥津立效大小膈熱每服一錢新水¶
　調下食後卧時服¶
<pb:KR3e0067_WYG_384-46a>¶
青金丹　治小兒驚熱不安¶
　　青黛(四/兩)甘草(生末/二兩)蟬蛻(取末/二兩)麝香(研一/分)牛黄(研/)龍¶
　　腦(各一/錢研)丹砂(研一/分)龍齒(為/末)天竺黄(研半/錢)¶
　右皆同研令勻細用膠飴&KR0008;和丸如鷄頭大每服一¶
　丸分作四服小兒驚啼薄荷湯研服兼塗頂及手足¶
　心此藥和臟腑袪邪毒安魂魄調暢三焦觧煩除熱¶
　大小煩躁每服一丸新汲水化下¶
鎮心丸　凉心經治驚熱痰盛及心神恍惚睡卧不安¶
<pb:KR3e0067_WYG_384-46b>¶
　　甜硝(白者/一兩)人參(一/兩)硃砂(别研/一兩)甘草(炙/末)寒水石(燒各/半兩)¶
　　乾山藥(白/者)龍腦　白茯苓(各二/兩)麝香(一錢别/研細)¶
　右為末熟蜜丸如雞頭子大如要紅入膏子臙脂二錢¶
　温水化下半丸至一丸食後一方薄荷湯下名眠膏¶
辰砂散　治小兒驚發搐睡卧不安¶
　　硃砂　欝金　全蝎　雄黄　殭蚕　白附子¶
　　甘草(各一/兩)腦子　麝香(各一/錢)¶
　右為末三嵗杪一字薄荷湯調下¶
<pb:KR3e0067_WYG_384-47a>¶
蝎稍丸　治小兒驚熱心神不寜時發瘈瘲¶
　　蝎稍(㣲炒/一錢)白附子(炮半/兩)天南星(炮一/分)膩粉(研一/錢)夜¶
　　明砂(㣲炒/半兩)青黛(研一皂/子大)龍腦(研/)麝香(各半/錢)白殭𧖟¶
　　(直者炒/七枚)¶
　右研為末再同研勻麫粉糊為丸如鷄頭大每服一¶
　丸薄荷湯化下臨卧服量大小加减¶
珎珠丸　治小兒驚熱化滯妳食墜涎利大腸宜服¶
　　珎珠　天竺黄　硃砂(各一/兩)雄黄　丁頭代赭¶
<pb:KR3e0067_WYG_384-47b>¶
　　杏仁(三十粒湯浸去皮/尖䨇仁麩炒㣲黄)巴豆(十粒去皮用油煎/令黄色杏仁用研)¶
　右都研細為末煉蜜和丸如菉豆大每服一丸生姜¶
　湯下三歳以上加數服之¶
龍腦散　治小兒驚熱心煩不得睡卧¶
　　龍腦(細/研)麝香(細研各/半兩)甘草(炙/剉)牛蒡子(㣲/炒)梔子仁¶
　　馬牙硝(細/研)&KR0625;金(各一/分)牛黄(半分/細研)¶
　右搗羅為末不計時候以温薄荷湯調下半錢量大¶
　小以意加减¶
<pb:KR3e0067_WYG_384-48a>¶
鎮心犀角丸　治小兒驚熱¶
　　犀角屑　川升麻　子芩　龍齒(細/研)鐵粉(細/研)麝香¶
　　(細研各/半兩)蚺蛇胆　牛黄(研一/分)¶
　右搗羅為末都研令勻用軟飯和丸如菉豆大每服¶
　以粥飲下五丸量兒大小以意加减¶
青龍丸　治驚積有熱¶
　　青黛　茯神　蘆薈　南星(泡各/一分)麝香(少/許)輕粉¶
　　巴豆　巴霜(一/字)全蝎(二个/焙)¶
<pb:KR3e0067_WYG_384-48b>¶
　右先將巴霜研如泥次入諸藥研令極細丸如粟米¶
　大硃砂為衣每服一丸薄荷湯送下¶
羚羊角湯　治諸驚壯熱¶
　　羚羊角(半/分)蟬殻(半/分)茯神(去/心)柴胡　麥門冬(去心/一兩)地¶
　　骨皮(各一/兩)黄芩　甘草(炙半/分)¶
　右剉為散每服一錢姜棗煎服¶
小天南星丸　治小兒熱驚化風壅涎嗽鎮心安神¶
　　天南星(牛胆肉/□者研)人參　赤茯苓(去黒/皮)珎珠末(研各/半兩)¶
<pb:KR3e0067_WYG_384-49a>¶
　　丹砂(研一/兩)半夏(用生姜半兩同炒水煮一二/百滚藥取出焙乾各半兩)麝香¶
　　(研/)龍腦(研各/一錢)¶
　右為末水浸炊餅心為丸如黍米大每服四丸至五¶
　丸不計時候煎金銀薄荷湯下¶
熊胆丸　治小兒驚熱眼中搐搦昏憒嘔吐痰涎頰赤¶
　面黄鼻乾目澁有時盗汗乳食不進¶
　　熊胆　胡黄連(各三/分)細黒(燒過/半分)青黛　天漿子(麩/炒)¶
　　(去皮/七个)史君子(麩泡熟為/末七个)麝香(研半/分)寒水石(三/分)¶
<pb:KR3e0067_WYG_384-49b>¶
　右為末再同研勻用白麫糊和丸如黍米大每服五¶
　丸至七丸不計時候煎白粳米飲下¶
天竺散　治驚熱焦啼¶
　　天竺　殭蠶(炒/)山梔子　蝉蛻　連翹　欝金(水/煮)¶
　　(皂/)甘草(各三/錢)¶
　右為末臨晚以薄荷湯下食後亦可¶
睡驚丸　治小兒驚熱夜啼精神恍惚睡卧不安涎嗽¶
　心躁¶
<pb:KR3e0067_WYG_384-50a>¶
　　代赭石　蛇黄(半兩/去滓)鉄粉　南星(姜汁炮/浸七次)金星石¶
　　銀精石(各三/錢)黄連　麝香(各一/錢)¶
　右為末腦子半錢蜜丸如鷄頭子大每丸薄荷湯下¶
金花散　治小兒驚熱化痰利膈¶
　　川大黄(紙裹/煨)甘草(炙/)乾葛　川甜硝(剉細研/各等分)¶
　右為細末每服半錢水一盞煎至六分食後温服¶
紫霜散　治小兒驚熱睡搐搦鎮心臓安神定魄¶
　　鈆霜　天竺黄　甘草(剉各/一錢)母砂(研各一/兩半)鐵粉(研/半)¶
<pb:KR3e0067_WYG_384-50b>¶
　　(兩/)龍腦(研各/半兩)人參　史君子(㣲煨各/半兩)¶
　右先搗為散再同研勻以瓷噐盛每服一匙蜜調下¶
鈎藤飲　治小兒驚熱睡卧不稳¶
　　鈎藤(三/分)蚱蝉(二个去頭/足趐炙)升麻(各半/分)犀角屑(㣲/炒)麥門¶
　　冬(去心/皮焙)石膏(研三/分)柴胡(去苗/半兩)甘草(㣲炙/一分)¶
　右搗篩每服二錢水一盞煎至六分去滓下竹瀝半¶
　合重煎三五沸分温三服空心午後夜卧各一量兒¶
　大小以意加减¶
<pb:KR3e0067_WYG_384-51a>¶
金屑辰砂膏　治小兒心經邪氣熱頰赤多渴睡卧不¶
　安但欲狂妄痰涎不利精神恍惚及大人痰熱藴積¶
　煩躁咽喉腫痛口舌生瘡¶
　　牙硝(枯/研)鐵粉(研各/半兩)甘草(炙各/二兩)龍腦(研二/錢)辰砂(研飛/二兩)¶
　　人參(二/兩)金箔(三十片/為衣)蛤粉(研飛/八两)¶
　右為細末煉蜜和丸每服一兩半作二十丸揑扁用¶
　金箔為衣每服半皂子大大人一丸作二服並用薄¶
　荷湯化下食後卧服¶
<pb:KR3e0067_WYG_384-51b>¶
犀角散　治小兒驚熱睡卧不安筋脉抽掣¶
　　犀角　人參(去蘆/秤)茯神　甘草(炙/)黄芩(各一/錢)麥門¶
　　冬(去/心)龍腦　生地黄乾(各二/錢)¶
　右為麄末每服一錢水半盞煎至五分去滓温服不¶
　拘時候¶
白元子　治驚熱¶
　　白附子　南星　半夏(各一兩/並生用)天麻　殭蚕　全¶
　　蝎　川烏頭(去皮尖/五錢)¶
<pb:KR3e0067_WYG_384-52a>¶
　右生為末姜汁麫糊丸生姜湯下¶
金星丸　治小兒驚熱¶
　　欝金(一/錢)南星(炮/)半夏(泡/)全蝎稍(各一/錢)巴豆(七粒/去油)雄¶
　　黄　膩粉(各一半/别研)¶
　右末醋和丸麻子大薄荷臈茶湯吞下一方無半夏¶
延齡散　治小兒驚熱¶
　　鈎藤(一/兩)硝石(半/兩)甘草(一分/剉炙)¶
　右搗羅為散每服温水半錢日三四服量兒大小加¶
<pb:KR3e0067_WYG_384-52b>¶
　减¶
川硝散　治小兒驚熱¶
　右川硝半兩研為散每服以鷄子清調下半錢量兒¶
　大小以意加减¶
犀角散　治小兒驚熱睡卧不安筋脉抽掣宜服¶
　　麥門冬(去心/焙)龍齒(各一/兩)黄芩　甘草(炙㣲/赤剉)犀角屑¶
　　茯神　人參(去蘆頭/各半兩)¶
　右搗麄羅為散每服一錢以水一小盞煎至五分去¶
<pb:KR3e0067_WYG_384-53a>¶
　滓入地黄汁半合不計時候量兒大小以意加减¶
鐵粉丸　治小兒驚熱心神煩悶多啼¶
　　鐵粉　青黛(細/研)茯神　羚羊角屑(各三分/細研)硃砂(半/兩)¶
　　(研/飛)蛇蛻皮(一/条)麝香(半分/細研)¶
　右搗羅為末都令匀以粟米飯和丸如菉豆大不計¶
　時候以粥飲下五丸看兒大小以意加减¶
鈆霜丸　治小兒驚熱心神忪悸痰涎壅滯宜服¶
　　鈆霜(半/分)滑石　膩粉　珎珠末　麝香　丹砂(一/兩)¶
<pb:KR3e0067_WYG_384-53b>¶
　右都研以餅蒸和丸如粟米大一嵗薄荷湯下一丸¶
茯神散　治小兒驚熱煩躁手足抽掣心悸宜服¶
　　茯神　龍齒(細/研)川升麻　犀角屑(各半/兩)石膏(細末/飛過)¶
　　寒水石(各一/兩研)牛黄(半分/細研)¶
　右搗羅為散不計時候以竹瀝調下半錢量大小加¶
　减服之¶
虎睛丸　治小兒驚熱煩躁不得眠卧¶
　　虎睛(一對要/酒浸炙)蘆薈(細/末)硃砂(細/末)黄連(去/鬚)青石脂　鉄¶
<pb:KR3e0067_WYG_384-54a>¶
　　粉　牡礪粉(各一/分)¶
　右搗羅為散都研令勻不計時候以煖水調下半錢¶
　量兒大小以意加减服之¶
龍齒散　治小兒驚熱下㵼不定兼渴¶
　　龍齒(細/末)蘆薈(細/研)黄連(去/鬚)赤石脂　鉄粉　牡蠣(燒/為)¶
　　(粉各/一分)¶
　右搗羅為散都研令勻不計時候以温水調下一匙¶
天竺黄散　治小兒驚熱手足掣縮精神妄亂¶
<pb:KR3e0067_WYG_384-54b>¶
　　天竺黄(研/)欝金(剉/)犀角(鎊/屑)黄芩(去黒心/各一分)龍腦(研/)人¶
　　參　甘草(炙各/半兩)¶
　右為細末每服半錢生姜蜜水調下乳食後服¶
鈎藤散　治小兒驚熱¶
　　鈎藤　蝉蛻(㣲/炒)馬牙硝　黄連(去/鬚)甘草(炙/剉)川大黄¶
　　(剉/炒)天竺黄(細研各/等分)¶
　右搗羅為散每服半錢水一小盞煎至五分去滓不¶
　計時候温服量兒大小以意加减¶
<pb:KR3e0067_WYG_384-55a>¶
小驚丸　治凉驚¶
　　欝金(皂角水浸/煮二个)黄連　牙硝　木香(不見/火)藿香¶
　　龍胆草(各五/錢)全蝎(去毒/六个)¶
　右為末糊丸用雄黄硃砂麝香金銀箔為衣¶
　　風瘼是驚熱重麻仁蝉退防風　白痢姜罌粟殻¶
　　赤痢甘草烏　潮熱桃柳枝　鎮心驚薄荷燈心¶
　　吐藿香　㵼木𤓰陳米　夜啼燈心薄荷灶心土¶
　　精神不爽冬𤓰子仁大便不通枳殻大黄朴硝盤¶
<pb:KR3e0067_WYG_384-55b>¶
　腸瘹氣鈎藤天瘹亦用嗽烏梅桑白皮　吐不止丁¶
　香末黄荆葉　常服金銀薄荷並酌量用¶
鈆白霜丸　治驚熱身體温壯及寒四五日未得汗啼¶
　呌少睡喫水無度¶
　　鈆霜　馬牙硝　人參　天竺黄　甘草(各半/兩)丹¶
　　砂(研一/分)山梔子仁(一/兩)¶
　右為末蜜調為丸如吾同大每服一丸熟蜜湯化下¶
天竺黄散　治小兒驚熱煩悶¶
<pb:KR3e0067_WYG_384-56a>¶
　　天竺黄(細/研)甘草(炙/剉)川大黄(剉/炒)馬牙硝(各一/兩)膩粉¶
　　藿香(各一/錢)蒲黄(半/兩)¶
　右搗羅為散不計時候以水調下半錢量兒大小加¶
　减服之¶
犀牛湯　治小兒驚熱盛¶
　　犀角　防風　木香　桑白皮　白茯苓(一/分)赤茯¶
　　苓　甘草(炙各/等分)¶
　右剉細每三匙水煎服¶
<pb:KR3e0067_WYG_384-56b>¶
五福化毒丹　治凉驚熱心膈¶
　　生熟地黄(焙秤各/五兩)麥門冬(三/兩)甘草(炙三/兩)甜硝(三/兩)青¶
　　黛(兩/半)¶
　右為末後研入硝黛煉蜜丸如鷄頭大每半丸或一¶
　丸食後水化下一方有天門冬(三/兩)¶
牛黄丸　治驚熱¶
　　雄黄(小棗大用研蘿蔔根的/水下一大盞并醋煮盡)甘草末　甜硝(三/錢)硃¶
　　砂(半/錢)龍腦(一/匙)寒水石(五錢/細研)¶
<pb:KR3e0067_WYG_384-57a>¶
　右同研勻蜜和為丸食後薄荷湯温化下半皂子大¶
青黛丸　治小兒驚熱粗腹脹有壅滯不清¶
　　青黛(細/研)木香　麝香(細/研)續隨子(各一/分)蝦蟇(一个/炙煮)㯽¶
　　榔(一个/大者)¶
　右搗羅為末入研了藥令勻用糯米飯和丸如菉豆¶
　大每服温水化破一丸服其水於銀銚子内煎亦得¶
　莫犯鐵噐其效如神¶
牛黄丸　治小兒從滿月至百日以來五臓多熱夜間¶
<pb:KR3e0067_WYG_384-57b>¶
　驚搐¶
　　牛黄　白龍腦　乾結末(各等/分)烏犀末　硃砂(研/水)¶
　　(飛/過)黄芩末(半/兩)¶
　右都研如粉粟米和丸如麻子大一二嵗兒每服温¶
　水下三丸三四嵗每服五丸日三服夜一服加减¶
鐵粉丸　治小兒驚熱¶
　　鉄粉　猪糞(燒/灰)麝香(細研各/一兩)硃砂(半兩研/水飛)蛇黄(一/兩)¶
　　(煆後甘草水浸/三五徧研作末)端午日大蟾(一个姜汁浸/炙黄炒末)¶
<pb:KR3e0067_WYG_384-58a>¶
　右研為末用糯米飯和丸如麻子二歳兒每服銀箔¶
　湯下亦得三四嵗兒每五丸每日三四服量兒大小¶
　以意加减¶
銀液丸　治驚熱膈實嘔吐上盛涎壅¶
　　天南星(炮二/錢)白附子(一錢/半炮)水銀　龍腦(各半/錢)輕粉¶
　　(一/錢)蝎尾(二十枚/炙去毒)¶
　右同研勻石腦油丸豆大每服二三丸乳香湯下大¶
　者稍加無時一方治驚風熱名水銀膏¶
<pb:KR3e0067_WYG_384-58b>¶
凉驚丸　治小兒驚熱疳痩乳癖¶
　　大黄(煨/)黄連(各半/兩)龍胆　防風　川芎　薄荷葉¶
　　(各二/錢半)¶
　右為末麫糊丸如粟米大青黛為衣每服三五丸加¶
　至三十丸温水下¶
鎮心丸　治小兒驚熱神亂形離¶
　　丹砂(研一/錢)犀角(鎊一/字)人參(三/錢)白茯苓(去黒皮/三錢)牛黄¶
　　(研一/字)麝香(研三/字)¶
<pb:KR3e0067_WYG_384-59a>¶
　右搗三味為細末入研者三味再研薄湯調下半錢¶
　或一字¶
赤茯苓湯　治小兒驚熱神氣不安手足掣縮¶
　　赤茯苓(去黒/皮)凝水石(研一/分)龍齒(研半/分)石膏(研一/兩)麥¶
　　門冬(去心/炒)升麻(各三/分)¶
　右麄搗篩一二歳兒每服二錢水三分竹瀝三分同¶
　煎至三分去滓温服早晨晚後更量大小加减¶
丹砂丸　治小兒驚熱利膈墜痰涎¶
<pb:KR3e0067_WYG_384-59b>¶
　　丹砂(細/)馬牙硝(研/)龍腦(研/)甘草(生為末/半錢)牛黄(研半/錢)¶
　　麝香(研一/字)¶
　右研令勻細煉蜜和為劑每服旋丸小豆大薄荷湯¶
　化下一方入雄黄一字寒水石末二錢名雄朱黄膏¶
木通散　治小兒驚熱能汗㵼心風䧏心火¶
　　山梔子(二/錢)大黄(温紙/煨)羌活　木通　赤茯苓　甘¶
　　草(各一/錢)¶
　右為末每服一字紫蘇湯調下¶
<pb:KR3e0067_WYG_384-60a>¶
清寜散　凡驚熱出於肺須從小便利之¶
　　桑白皮(炒/)葶&KR1047;(炒/)赤茯苓　車前子　梔子仁(等/分)¶
　　甘草(减/半)¶
　右為末每服半錢姜棗煎服¶
清心丸　治驚熱煩躁¶
　　人參　茯神　防風　硃砂　柴胡(各一/錢)金箔(十/片)¶
　右為末煉蜜和丸如梧桐子大每服一丸竹瀝調下¶
　　牛黄(細/研)蟬殻(㣲炒/一分)川大黄　子芩　龍齒(細研用/各半兩)¶
<pb:KR3e0067_WYG_384-60b>¶
　右搗末煉蜜為丸如麻子大不拘時候煎金銀薄荷¶
　湯下三丸量兒大兒小加减服之¶
胡黄連散　治小兒驚熱不退¶
　　胡黄連　牛黄(細/研)犀角屑(各一/分)麝香(半分/細研)硃砂(半/兩)¶
　　(細研/水飛)¶
　右搗羅為散不計時候用乳汁調下一字二嵗以上¶
　用温水調下半錢¶
硃砂丸　治小兒驚熱乳食積聚不消¶
<pb:KR3e0067_WYG_384-61a>¶
　　硃砂　膩粉　麝香　雄黄(各半/分)巴豆(七粒去皮/心研紙裹)¶
　　(壓去/油)¶
　右搗為末煉蜜和丸如&KR0112;米大每服以荆芥湯下一¶
　丸三嵗已上加數丸服之¶
鈆霜丸　治小兒驚熱鎮心神¶
　　鈆霜(細/研)人參(去蘆/頭)茯神　硃砂(細研水飛/各半兩)麝香(一/分)¶
　　(細/研)¶
　右搗羅為散都研令勻煉蜜和丸如菉豆大不計時¶
<pb:KR3e0067_WYG_384-61b>¶
　候以薄荷湯下五丸量兒大小以意加减¶
虎睛丸　治小兒驚熱多喘不喫乳¶
　　虎睛(二枚/細研)犀角屑(一/兩)子芩(半/兩)梔子仁(半/兩)川黄(半兩/剉炒)¶
　右除虎睛外搗羅為末煉蜜丸如麻子大每服以粥¶
　飲下五丸四丸更量兒大小以意加减¶
軟金丹　治驚熱痰涎壅盛咳嗽膈實¶
　　天竺黄　輕粉(各半/兩)青黛(一/兩)黒牽牛(三个去頭/足取末)半¶
　　夏(三分用生姜三分/同焙乾再為細末)¶
<pb:KR3e0067_WYG_384-62a>¶
　右同研勻熟蜜劑為膏薄荷水化下半皂子大量度¶
　多少用之食後¶
天竺黄散　治小兒一切驚熱凉心臓¶
　　天竺黄(一/分)大黄(半兩濕/紙裹煨)丹砂(半錢/研)馬牙硝(一分/研)欝¶
　　金(三分一分生一分炮一分用/水一碗煮盡半取出焙乾)¶
　右搗研為散每服半錢薄荷自然汁入蜜熟水調下¶
　卧時服如大人着熱新汲水調下一錢¶
丹砂丸　治小兒驚熱多涎身熱痰瘧乆痢吐乳或午¶
<pb:KR3e0067_WYG_384-62b>¶
　後發熱驚癎等疾¶
　　丹砂　粉霜　膩粉(各一/分)生龍腦(一/錢)¶
　右研令極細以軟粳米飯為丸如菉豆大一嵗一丸¶
　甘草湯下餘以意加减服¶
天南星散　治小兒驚熱¶
　　全蝎(七/个)人參(三/錢)蛇蛻(三/錢)天南星(取心為/末一錢)¶
　右為末薄荷蜜湯調下¶
硃砂丸　治小兒驚熱¶
<pb:KR3e0067_WYG_384-63a>¶
　　寒水石(二/兩)甘草(一/兩)馬牙硝(四/兩)硃砂(一/分)¶
　右為末令極細次入龍腦麝香各三分又搜和煉蜜¶
　和丸如龍眼大用瓷礶盛之每服一丸或半丸量兒¶
　大小强弱與之薄荷湯候冷調下¶
大黄丸　治小兒五驚身體熱¶
　　川大黄(一分剉/碎㣲炒)黄芩(半/兩)逺志(一分/去心)牡蠣粉(一/分)龍骨¶
　　(一分/細研)¶
　右件搗羅為末煉蜜和丸如菉豆大三嵗兒每用乳¶
<pb:KR3e0067_WYG_384-63b>¶
　汁下三丸更量兒大小以意加减¶
天竺黄散　治驚熱至甚必效方(一名牙/硝散)¶
　　天竺黄　馬牙硝　鈆霜(各半/兩)¶
　右同研為細散不計時候以熟水調下半錢量兒大¶
　小臨時加减¶
龍胆丸　治小兒驚熱不退變為發癎¶
　　龍胆(去蘆/頭)龍齒(各三/分)牛黄(一分/細研)¶
　右搗羅為末研入麝香二錢煉蜜和丸如黄米大不¶
<pb:KR3e0067_WYG_384-64a>¶
　計時候荆芥湯下五丸¶
硃砂散　治小兒驚熱心神煩悶¶
　　硃砂(細研水/飛過)鉄粉(各半/兩)逺志(去心/為末)馬牙硝　膩粉¶
　　牛黄(各一/分)龍腦　麝香(各半/分)¶
　右研為粉不計時冷水調半錢看兒大小以意加减¶
　一方煉蜜丸如梧桐子大每服一丸薄荷湯化下加¶
　至二丸名丹砂丸化涎鎮心¶
硃砂膏　治驚熱焦啼煩躁口乾¶
<pb:KR3e0067_WYG_384-64b>¶
　　硃砂　硼砂　粉霜　牙硝　腦子　麝香(各一/錢)¶
　右研成膏候乾每服三字薄荷湯下麝香亦下如喉¶
　中涎鳴生姜湯下¶
銀棗湯　治驚熱潮熱¶
　　麥門冬　地骨皮　人參　茯苓　防風　甘草¶
　　大黄(一錢濕紙/裹煨黄)逺志(去心水用/皮姜裹煨)¶
　右㕮咀每服半錢水小半盞煎服無時¶
　　　胃熱(附論/)¶
<pb:KR3e0067_WYG_384-65a>¶
　　　方¶
夫小兒血氣俱盛者則腑臓皆實故胃中生熱其狀大¶
槩覺四肢温壯翕然體熱者是也¶
甘露飲子　治胃中客熱口臭不思飲食或飢煩不欲¶
　食齒齦腫疼膿血滿口喉中有瘡赤眼目瞼重不欲¶
　開瘡疹已發未發並宜服之¶
　　天門冬(去心/焙)石斛(去/苖)山茵陳　甘草(炙各/等分)¶
　右剉散每服二錢水一盞煎食後臨卧温服¶
<pb:KR3e0067_WYG_384-65b>¶
苽蔞散　治小兒胃中熱煩悶不欲飲食身體黄多渴¶
　　苽蔞　蘆根(剉/)柴胡　黄芩(己上/三分)川大黄(㣲/炒)甘草¶
　　(炙/)川芒硝　石膏　麥門冬(去心各/半兩)¶
　右為散每服一錢水一盞煎至五分去渣温服量兒¶
　大小以意加减¶
麥門冬散　治小兒胃中熱心腹燒悶不欲乳食¶
　　麥門冬(去心/焙)赤茯苓　黄芩　茅根(剉/)甘草(炙巳/上各)¶
　　(半/兩)蘆根(三/分)犀牛屑(一/分)¶
<pb:KR3e0067_WYG_384-66a>¶
　右為末每服一錢水一小盞入竹葉七片煎至五分¶
　去渣不計時候量兒大小分减服之¶
益黄散　治胃中風熱夫益黄散理中丸飬神丸此治¶
　脾胃寒温大勝之藥也若得脾胃中伏熱火勞役不¶
　足及服熱藥巴豆之類致胃虛兒成慢驚之疹用之¶
　必傷人命慢驚風者皆由乆㵼脾胃虛而生也錢氏¶
　以羌活膏療驚風悮矣脾虛者由邪火乗其土位故¶
　曰從後来者為虛邪火旺能食其木木旺故来剋土¶
<pb:KR3e0067_WYG_384-66b>¶
　當於心經中以甘温補土之源更於脾土中㵼火以¶
　甘寒更於脾土中補金以酸凉致脾土中金旺火衰¶
　風木自虛矣損食多進藥愈¶
　　黄耆(二/錢)人參(一/錢)黄連(少/許)生甘草　炙甘草(各半/錢)芍¶
　　藥(七/錢)陳皮(一錢不/去白)¶
　右㕮咀每服二錢水一盞煎半盞食前服¶
　東垣益黄散辯¶
　閻考忠論集錢氏方益黄散補土又言風旺必尅脾¶
<pb:KR3e0067_WYG_384-67a>¶
　土當先實其脾昧者不審脾中寒熱一例作補藥用¶
　之又不審藥中有丁香青橘皮辛熱大㵼肺金豈可¶
　脾虛之證反㵼其意盖為寒水反來侮土中寒嘔吐¶
　中腹痛㵼利青白口鼻中氣冷益黄散神治之藥也¶
　如因熱藥巴豆之類過劑損其脾胃或因暑天傷熱¶
　乳食損其脾胃而成吐㵼口鼻中氣熱而成慢驚者¶
　不可復治今立一方治胃中風熱¶
人參安胃散¶
<pb:KR3e0067_WYG_384-67b>¶
　　人參(一/錢)廣木香(二/錢)生甘草　炙甘草(各二/錢)白芍藥¶
　　(七/分)白茯苓(四/分)陳皮(三/錢)黄連(二/分)¶
　内經云熱滛於内治以甘寒以甘㵼之以酸壯之甘¶
　草人參黄耆之甘温能補元氣甘能㵼火補土白茯¶
　苓甘平白芍藥酸寒補肺金之不足止陳皮黄連若¶
　為佐以退火邪土金得平風證無由作矣¶
　右件為細末每服二錢水一盞半煎至一盞去滓大¶
　温服食前夫益黄散理中丸飬脾丸之類治脾中胃¶
<pb:KR3e0067_WYG_384-68a>¶
　寒濕大勝神品藥也若服熱藥巴豆之類虛其胃氣¶
　脾胃中伏熱火及大人勞役不足之症或吐嘔不止¶
　不宜用之故陶隠君云醫者意也古之謂也良醫盖¶
　以其意量而得其節也治病必察其本不可執方療¶
　之或病髣髴合方未對其證不察病機所宜大同所¶
　宜致乗舛以取危亡可悲¶
蘆根散　治小兒胃中熱煩悶不食¶
　　蘆根(剉/)茅根　赤茯苓　黄芩　麥門冬(去/心)甘草¶
<pb:KR3e0067_WYG_384-68b>¶
　　(炙㣲赤/各半兩)¶
　右為散每服一錢水一小盞入麥五十粒生姜少許¶
　煎至五分去滓量兒大小以意加减¶
梔子仁散　治小兒胃中熱日漸肌痩¶
　　梔子仁　甘草(炙/剉)黄連(去/鬚)黄芩(半/兩)¶
　右為散每服一錢水一小盞煎至五分去滓量兒大¶
　小以意加减¶
竹茹湯　治胃中熱嘔若汗¶
<pb:KR3e0067_WYG_384-69a>¶
　　青竹茹(弹子/大)半夏(三个湯/泡七次)粳米(四十/粒)乾葛¶
　右㕮咀一服生薑三片水一盞煎至半盞去滓量兒¶
　大小以意加减與服¶
大黄散　治小兒胃中熱日漸痩¶
　　甘草(半兩/炙)川大黄(半兩/炙)苽蔞(三/分)¶
　右為散每服一錢水一小盞煎五分温服量大小以¶
　意加减¶
　　　骨熱(附論/)¶
<pb:KR3e0067_WYG_384-69b>¶
夫水為隂骨熱火為陽火精骨熱氣也火者陽氣也小¶
兒精氣和盛體性多熱若表裏傷原過熱食物或患時¶
氣大病之後重亡津液陽氣偏盛水不濟火腑臓積熱¶
熏灼肌體甚則消鑠骨髓是為骨熱之病乆不巳變成¶
骨蒸凡小兒一歳至十歳衣服皆不得着新綿又得冬¶
天以火烘炙衣服與者亦令兒體熱勿食桃杏令兒體¶
熱因傷寒病後未滿百日勿食羊肉狗肉令兒體熱或¶
作骨蒸也¶
<pb:KR3e0067_WYG_384-70a>¶
　　　方¶
龍胆丸　治小兒骨熱生風¶
　　龍胆(一/兩)熊胆(研一/分)馬牙硝(研/)山梔子(去/皮)朴硝(研/)𤣥¶
　　參　人參　枳殻(去瓤/炒)陳橘皮(去白焙/各半兩)柴胡(去/苖)當¶
　　歸(切各半/兩焙)赤茯苓(去黒皮/一兩)甘草(炙剉/一兩)麝香(研半/錢)沉¶
　　香(半/兩)¶
　右除研外搗羅為末共研勻煉蜜為丸如梧桐子大¶
　一嵗一丸温水化下¶
<pb:KR3e0067_WYG_384-70b>¶
生犀散　治骨熱蒸肌痩頰赤口乾日晚潮熱夜有盗¶
　汗五心煩躁大病瘥後餘毒不觧¶
　　犀角　地骨皮　秦芁　麥門冬(去/心)枳殻(煨/)大黄¶
　　(煨/)柴胡　茯苓　赤芍藥　桑皮　黄耆　人參¶
　　鼈甲(醋炙/一錢)知母(各等/分)有痰加半夏¶
　右剉散每服二錢水一盞陳青蒿少許煎温服加桃¶
　枝三寸亦可疳病熱似骨蒸有及乆病後或虛熱時¶
　復來瘧疾亦用¶
<pb:KR3e0067_WYG_384-71a>¶
胡蜣蜋散　治小兒骨熱黄痩不食多卧¶
　　胡蜣蜋(兩个去趐/足㣲炒)赤芍藥(七/分)柴胡(半兩/去苗)川大黄(一/分)¶
　　(研/)赤茯苓　鼈甲(一分塗醋炙令黄/去裙襴研用細)枳殻(一个麩/炒㣲黄)¶
　　(去/瓤)紫苑(一个洗/去土苗)甘草(一分炙/㣲剉)蛇黄(一兩/細研)人參(一分/去蘆)¶
　　(頭/)熊胆(半分/細研)生姜(半分切/燒灰)麝香(一錢/細研)¶
　右為細散每服以温水調下半錢日三服量兒大小¶
　以意加减¶
羚羊角湯　治小兒骨蒸潮熱痩瘁頰赤煩躁盗汗食¶
<pb:KR3e0067_WYG_384-71b>¶
　不生肌病後餘毒乆不觧者及五心躁熱四肢困倦¶
　或傷寒病後因食羊肉體熱不除並宜服之(一名生/犀散)¶
　　羚羊角(鎊/)地骨皮　秦芁(去苖/土)麥門冬(去心/焙)大黄¶
　　(剉/炙)枳殻(去瓤/麩炒)柴胡(去/苗)赤茯苓(去黒/皮)桑白皮(剉/)芍藥¶
　　黄耆(剉/)人参　鼈甲(去裙襴醋/炙各一兩)¶
　右麄搗篩每服一錢水一盞入青蒿少許煎至六分¶
　去滓食後温服量兒大小加减¶
胡黄連丸　治小兒骨熱煩躁黄痩飲食無味¶
<pb:KR3e0067_WYG_384-72a>¶
　　胡黄連(一/分)人參(一分/去蘆)柴胡(半兩/去苗)羚羊角屑(一/分)麥門¶
　　冬(半兩去/心焙)鼈甲(半兩塗醋/炙令黄)地骨皮(一/兩)秦芁(半兩/去苖)黄¶
　　耆(一分/剉)木香(一/分)犀角屑(一/分)甘草(一分炙/㣲赤剉)葳&KR0331;(一/分)¶
　右為末煉蜜和丸如菉豆大每服以温水下七丸日¶
　三服更量兒大小加减服之¶
胡黄連散　治小兒骨熱痩瘁心神煩躁不得睡卧¶
　　胡黄連(一/分)知母(一/分)鼈甲(半兩醋炙/去裙襴)柴胡(半兩/去苗)地骨¶
　　皮(一/分)黄芩　梔子仁　川升麻　犀角屑(各一/兩)甘¶
<pb:KR3e0067_WYG_384-72b>¶
　　草(一分剉/炙㣲黄)杏仁(一分湯浸去皮尖/雙仁麩㣲炒黄)¶
　右為麄散每服一錢水一小盞煎至五分去滓不計¶
　時候温服量兒大小分减服之¶
獺肝丸　治小兒骨熱羸痩雖食不生肌肉¶
　　獺肝(半兩/㣲炙)麥門冬(一兩去/心焙)人參(半兩/去蘆)黄芩(半/兩)黄連¶
　　(半兩/去鬚)龍胆(半兩/去蘆)白术(半/兩)柴胡(半/兩)枳殻(半兩□炒/㣲黄去瓤)鼈¶
　　甲(半兩塗醋炙/令黄去裙襴)桃仁(二十枚湯浸去皮尖/雙仁麩炒㣲黄色)¶
　右為末煉蜜和丸如菉豆大每服以温水下七丸日¶
<pb:KR3e0067_WYG_384-73a>¶
　三服更隨兒大小以意加减¶
犀角湯　治小兒骨熱日晩發熱面赤五心煩躁四肢無¶
　力飲食减少夜多盗汗面色萎黄亦治大小盗汗¶
　　犀角(鎊/)柴胡(去/苖)枳殻(去瓤/麩炒)麥門冬(去心/焙)芍藥　鼈¶
　　甲(半兩去裙襴/醋炙細研)¶
　右麄搗篩每服一二錢再入桃仁七枚去皮尖將水¶
　煮過麥門冬四十九粒去心煎至七分去滓分温三¶
　服食後臨卧服¶
<pb:KR3e0067_WYG_384-73b>¶
麥門冬丸　治小兒不生肌膚羸痩骨熱小便黄赤¶
　　麥門冬(去心焙/一兩)人參　黄耆(剉/)青蒿子　黄連(去/鬚)¶
　　柴胡(三分/去苗)地骨皮(各半/兩)桑白皮(剉半/兩)枳殻(半兩去/瓤麩炒)¶
　右搗羅為末煉蜜和丸如菉豆大每服五丸至七丸¶
　温熱水下量大小加减¶
柴胡飲子　治小兒自小傷抱脚脛軟細無力行立不¶
　得或骨熱疳痩¶
　　柴胡(三分/去苗)鼈甲(半兩醋炙令/黄去裙襴)知母(半/兩)桔梗(半兩去/蘆頭)¶
<pb:KR3e0067_WYG_384-74a>¶
　　𤣥參(半/兩)川升麻(半兩/研)枳殻(半兩麩炒/㣲黄去瓤)桃嫰枝(三分/剉)¶
　　甘草(一分炙/㣲黄)¶
　右細剉和勻每取一分水一盞煎六分去滓不計時¶
　候分為三服更量兒大小以意加减¶
知母飲子　治小兒骨熱口乾煩悶不欲飲食四肢羸¶
　痩¶
　　知母(半/兩)柴胡(三分/去苖)川大黄(半兩剉研/㣲炒去瓤)恒山(半/兩)犀角¶
　　(半/兩)鼈甲(半兩塗醋令/黄去裙襴)枳殻(半兩炒㣲/黄去瓤)龍胆(半兩去/蘆頭)¶
<pb:KR3e0067_WYG_384-74b>¶
　右細剉和勻每取一分水一盞煎至六分去滓分為¶
　三服或吐㵼三兩行便安量兒大小以意加减服之¶
連翹湯　治小兒骨熱皮膚生瘡肌體痩弱身熱¶
　　連翹　山梔子(去/皮)甘草(炙/)黄芩(去黒/皮)秦芁(去苗/上)防¶
　　風(去皮/)知母(焙/)荆芥穗(各半/兩)麥門冬(去心焙/一兩)¶
　右麄搗篩每服一錢水七分煎至四分去滓食後臨¶
　卧服¶
秦芁散　治小兒五嵗至十嵗骨熱及手足心煩悶不¶
<pb:KR3e0067_WYG_384-75a>¶
　欲飲食¶
　　秦芁(去/苗)甘草(炙剉各/一兩)¶
　右為麄散每服一錢煎至五分去滓不計時候温服¶
　更隨兒大小以意加减¶
鼈甲飲　治小兒骨熱潮熱盗汗咳嗽不食多渇心躁¶
　多驚面黄消痩¶
　　鼈甲(醋/炙)地骨皮　秦芁　柴胡　枳殻(麩/炒)知母¶
　　當歸(各等/分)¶
<pb:KR3e0067_WYG_384-75b>¶
　右一錢水半盞桃桞枝各三寸烏梅一个煎三分去¶
　滓無時服¶
犀角散飲　治小兒骨蒸潮熱盗汗肌痩¶
　　犀角屑　鼈甲(酥/炙)柴胡　知母(各等/分)地骨皮　胡¶
　　黄連(各一/兩)大黄　桃仁(各半/兩)¶
　右㕮咀三歳一錢水半盞煎至三分去滓無時服一¶
　方用桃桞枝¶
光明砂丸　治小兒骨熱日漸痩弱不能飲食¶
<pb:KR3e0067_WYG_384-76a>¶
　　光明砂(半兩細/研水飛)石子花(半/兩)雄黄(半兩/細研)㯽榔(三/枚)逺志¶
　　(一分/去心)金箔(三片/研)桃仁(一分湯浸去皮尖/雙仁麩炒㣲黄)紫石英(半/兩)¶
　　(細研/水飛)¶
　右為末都研令勻煉蜜和丸如麻子大每服以粥飲¶
　下五丸日三更量兒大小加减服之¶
胡黄連丸　治小兒骨熱勞疾面黄肌痩發熱夜卧有¶
　汗¶
　　胡黄連　夜明砂　五靈脂(各半/兩)柴胡(去苗/一兩)麝香¶
<pb:KR3e0067_WYG_384-76b>¶
　　(研半/兩)人參(各半/兩)鼈甲(去裙襴/醋炙)¶
　右搗羅為末用猪胆汁煮&KR0727;為丸如菉豆大每服十¶
　丸十五丸米飲下不拘時服¶
桃仁青蒿煎丸　治小兒十五嵗以下骨蒸勞盗汗體¶
　熱欬嗽煩躁發熱渴不長肌肉退熱¶
　　桃仁(湯浸去皮/尖研半兩)麝香(研一/分)柴胡(去/苗)紫苑(去苗/去土)丹砂¶
　　(研/)鼈甲(去裙襴醋/炙各一兩)¶
　右除麝香丹砂外並搗羅為末共研勻用青蒿汁童¶
<pb:KR3e0067_WYG_384-77a>¶
　子小便生地黄汁各半兩一盞於銀石噐内熬汁入¶
　藥末一半火再熬得所有餘藥末盡和勻杵三四百¶
　下煉丸如菉豆大每服五七丸至十丸空心食前煎¶
　陳米飲下日三服¶
連芁散　治小兒骨熱肌痩¶
　　黄連　秦芁(各一/兩)天靈盖(一枚酥/炙黄)甘草(半/兩)¶
　右為細末每服半錢粥飲調下量大小加减¶
胡黄連丸　治小兒骨熱¶
<pb:KR3e0067_WYG_384-77b>¶
　　胡黄連　乾蟾(酒浸去皮骨/㣲炙各三分)麝香(一分/細研)¶
　右為末都研令勻煉蜜和丸如菉豆大每服以粥飲¶
　下五丸日三四服更量兒大小以意加减¶
丹砂丸　治小兒骨熱五嵗以下骨熱勞徧身如火日¶
　漸黄痩夜卧多汗咳嗽煩渴¶
　　丹砂(二兩水/飛研)柴胡(去苗末/四兩)¶
　右研勻用獖猪胆汁拌和飯甑上蒸一次丸如菉豆¶
　大每服十丸用桃仁烏梅煎湯下日三服¶
<pb:KR3e0067_WYG_384-78a>¶
天靈盖散　治小兒骨熱體痩心神煩躁¶
　　天靈盖(一枚塗酥/炙令黄)黄連(半兩/去鬚)¶
　右為細末每服粥飲調下半錢日三服量大小加减¶
生犀散　治小兒骨熱痩弱頰赤口乾晚潮熱夜盗汗¶
　五心煩躁四肢困倦飲食雖多不長肌肉及大病瘥¶
　後餘毒不觧或傷寒病後因食羊肉體熱不除並宜¶
　服此(一名羚羊角湯/方在本類前)¶
犀角散　治骨蒸熱肌痩頰赤口乾日晚潮熱夜有盗¶
<pb:KR3e0067_WYG_384-78b>¶
　汗五心煩躁四肢困倦飲食雖多少肌肉及大病瘥後¶
　餘毒不觧或傷寒病後因食羊肉體熱不除宜之¶
　　犀角　地骨皮　芍藥　柴胡　甘草　乾葛(等/分)¶
　右剉散每服二錢水一盞薄荷五葉煎服瘧疾生姜¶
　二片薄荷五葉煎一方不用薄荷生姜煎¶
肥兒丸　治小兒蒸熱腹脇脹满面色痿黄飲食遲化¶
　大小便不調¶
　　川黄連(去/鬚)大蕪荑(各半/兩)胡黄連　麥蘖(炒/)神麯(炒/各)¶
<pb:KR3e0067_WYG_384-79a>¶
　　(半/兩)¶
　右為細末獖猪胆丸如麻子大每服十丸温米飲送¶
　下食前乳母忌酒濕麵¶
靈犀飲　治小兒蒸潮熱盗汗肌痩¶
　　犀角屑　胡黄連(各半/兩)人參　川芎　秦芁　甘¶
　　草　羌活　柴胡　桔梗　地骨皮(各一/兩)¶
　右㕮咀三嵗水一盞鳥梅竹葉各少許煎¶
團參丸　治小兒肌痩骨蒸潮熱夜多盗汗¶
<pb:KR3e0067_WYG_384-79b>¶
　　人參(去/蘆)龍胆草　防風(去/蘆)枳殻(炒/)白茯苓　甘草¶
　　(炙/)黄耆　胡黄連(炒/)鼈甲(醋/炙)¶
　右等分為末以猪胆汁為丸如菉豆大每服十五丸¶
　食後米飲下¶
　¶
　¶
　¶
　普濟方卷三百八十四¶
