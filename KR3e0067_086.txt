# -*- mode: mandoku-view; -*-
#+TITLE: 普濟方
#+DATE: 2015-08-24 23:06:47.041763
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷八十七
<pb:KR3e0067_WYG_086-1a>¶
欽定四庫全書¶
　普濟方卷八十七　　　明　周王朱橚　撰¶
　　諸風門¶
　　　總論¶
風為天地浩蕩之氣正順則能長養萬物偏邪則能傷¶
害品類人或中之鮮有不致斃者是以聖人推為百病¶
長原夫風與氣一也塞乎天地之間則隂陽不同在乎¶
人身之中則吹呵有别隂為風故風無形而有其勢陽¶
<pb:KR3e0067_WYG_086-1b>¶
為氣故氣有質而無其威吹則冷而勁為風呵則温而¶
和為氣是以四時之内八風二十四氣者以候隂陽消¶
長之機也大塊噫而為風山澤蒸而為氣風勁則氣清¶
氣濃則風息在人亦然人生天地之中負隂抱陽稟冲¶
氣以為和上古之人其知道者法於隂陽和於術數飲¶
食有常節起居有常度不妄作勞故精氣内安形神外¶
全病安從來今時之人以酒為漿以妄為常醉以入房¶
以慾竭其精神以耗散其真不知持滿不知御神務快¶
<pb:KR3e0067_WYG_086-2a>¶
其心逆於生藥致隂陽不調腑臟氣偏榮衞失度氣血¶
錯亂經脉空虛腠理不宻外邪因得以傷之邪風之中¶
人也其狀奄忽盖氣性𦂳暴善行數變其中人也卒其¶
眩人也暈激人涎浮昏人神志千金方論有七十二種¶
究其大法則以五風為首五風者謂肝心脾肺腎五臟¶
之中也其言生死各亦不同肝風之狀踞坐不得低頭¶
青色圍繞目額者可治宜於肝腧灸之若上喘目直視¶
唇口俱青或面目大青黑一黄一白者死心風之狀汗¶
<pb:KR3e0067_WYG_086-2b>¶
自出偃仰不可轉側唇色正赤語言狂妄者生宜於心¶
腧灸之若唇面青黄黑赤色不定眼瞤動不休或面目¶
時時悚動者心絶也五日而死脾風之狀踞而腹滿不¶
嗜食一身通黄四肢不收口吐醎沫者常可治之宜灸¶
脾腧若手足俱青木賊土敗必死矣肺風之狀偃卧腦¶
滿喘而不休冐昧汗出鼻不聞香臭不得卧目鼻下至¶
口色白者可治宜於肺腧灸之若失血及妄言色黄者¶
不治七八日而死腎風之狀踞而腰脚痛重視脇肋邊¶
<pb:KR3e0067_WYG_086-3a>¶
未有黄㸃者可治宜於腎腧灸之若齒黄面如土色者¶
死至於六腑本無中風唯胃有者以胃為水穀之海變¶
化五味以資五臟虛則風邪亦得以中之胃風之狀額¶
上多汗飲食不下隔塞不通腹滿去衣則腹脹張口肩¶
息心下澹澹食寒則泄孫真人云新食竟取風為胃風¶
瘧論亦然五臟中風其脉皆浮但兼以本脉而見於本¶
部與人迎相應也假令肝中風則左手闗部與人迎脉¶
並浮而弦者也餘皆倣此大抵肥人多易中風以其肌¶
<pb:KR3e0067_WYG_086-3b>¶
膚軟脆風邪易中入之則深龎老故云人肥則風氣不¶
得外泄即為熱中而目黄人瘦則風氣外泄即為寒中¶
而泣出蓋可知矣得此疾者胗其脉遲浮者吉急疾大¶
數者㐫大閉澀為順下利為逆口目俱閉者易治口目¶
俱開者難治骨熱多煩者損其煩熱藥臟寒不利者損¶
其冷劑治之當隨病之淺深慎無執着諸方論中所謂¶
左癱右瘓者由邪氣中人邪氣反緩正氣反急正氣引¶
邪喎僻不遂風賦有云氣虛則瘓無左右血澀而癱中¶
<pb:KR3e0067_WYG_086-4a>¶
兩邊以此而知氣血俱虛則癱瘓兩證俱有若氣順血¶
澀則為癱風癱風者筋脉拘急攣拳也若血順氣虛則¶
為瘓風瘓風者嚲軟擡動不能也不必左為癱而右為¶
瘓瘓風不可全用風藥當以理氣藥兼而用之癱風則¶
當以益血補筋去風藥治之則萬舉萬全矣予厯觀古¶
方治諸風不問病之輕重表裏淺深皆以小續命湯加¶
减用之此良法也但小續命湯内無通氣藥不可獨用¶
若能以通氣湯散兼而服之必成其功矣宋氏云治風¶
<pb:KR3e0067_WYG_086-4b>¶
之法當以暖散中通氣為先通則痰氣不薰蒸風亦自¶
得以攄㪚誠哉是言也小續命湯通治諸風惟偏枯則¶
不可多用蓋偏枯者其人血不榮於一邊小續命湯復¶
發汗亡血故也偏枯者半身不遂肌肉枯瘦骨間疼痛¶
神智如常治之宜養血大八風湯續斷湯風痱者身無¶
痛處但四肢緩縱神智昏亂不甚語言㣲有知則可治¶
以其風㪚涎注闗節氣不能行故四肢不遂也治之先¶
進太乙神精丹三粒次以西州續命湯風癔者奄不知¶
<pb:KR3e0067_WYG_086-5a>¶
人咽中噫噫然有聲以其邪中心肺涎潮鼻塞心肺間¶
閇故不能言宜用小續命湯獨活湯風柔者以風熱入¶
於肝臟使諸筋攣急屈不可伸經曰寒則攣急熱則弛¶
張風顫者以風入肝臟經絡之氣不守正位故使頭招¶
搖而手足顫掉也風瘖者以風冷之氣客於中滯而不¶
能發故使口噤而不能言也風痺者由風寒濕三氣襲¶
於經絡舎於血脉留於榮衞故使身頑肉厚不知痛癢¶
其證則有筋骨血肉氣之五痺以屬五臟諸痺始得之¶
<pb:KR3e0067_WYG_086-5b>¶
在外速治之無不愈者及其邪氣深入各傳於臟無不¶
危殆故曰風中脉則口眼喎斜中腑則肢體廢風入臟¶
則性命危矣又有中風之病卒暴昏昏涎浮脑中上下¶
相引聲如引鋸皆由飲食過度嗜慾無節停留胃中使¶
氣脉闗隔不得運行榮衞失度臟腑怯弱風邪暴客相¶
搏成涎雖投治風藥永不得下蓋涎浮上部填塞心胷¶
諸風閉塞急當吐之使快為度然後急進續命湯近世¶
方書多云中風不可吐久後令人壞一臂蓋藥中多用¶
<pb:KR3e0067_WYG_086-6a>¶
水銀粉大損脾胃脾胃既損四肢不舉理之必然殊不¶
知古人治法其高者因而越之病在胷上為髙越之為¶
吐也如硃砂丸止是吐脑上積涎於脾胃何損用之必¶
效若俱無涎亦慎與吐恐脾胃俱虛嘔血而死不可不¶
知世有氣中方書無載考其至理皆由喜怒不節氣血¶
暴傷蓋暴怒傷隂暴喜傷陽怒則氣逆喜則氣緩氣血¶
失常亂於胷中壅於經絡滯則泣漸漸無力昏困欲倒¶
治之當順氣理血不可妄投風藥至如新沐中風名曰¶
<pb:KR3e0067_WYG_086-6b>¶
首風飲酒中風名曰漏風又曰酒風入房中風名曰内¶
風又曰勞風各有治法夫風之為病有瘙癢者有癮疹者¶
有疼痛者有瘡傷者有聾瞽者有厯節者有顛厥者有¶
狂妄者千狀萬化莫不由五臟而生矣○大抵人之有¶
生以元氣為根榮衞為本根氣强壯榮衞和平腠理緻¶
宻外邪客氣焉能為害或因喜怒或因憂思或因驚恐¶
或飲食不節或勞役過傷遂致真氣先虛榮衞失度腠¶
理空踈邪氣乘虛而入及其感也為半身不遂肌肉疼¶
<pb:KR3e0067_WYG_086-7a>¶
痛為痰涎壅塞口眼喎斜偏廢不仁神智昏亂為舌强¶
不語頑痺不知精神恍惚驚惕恐怖或自汗惡風筋脉¶
攣急變證多端治療之法當推其所自若内因七情而¶
得之者法當調氣不當治風外因六淫而得之者亦先¶
當調氣然後依所感六氣隨證治之此良法也但髪直¶
吐沫搖頭上攛面赤如粧或頭面青黑汗綴如珠眼閉¶
口開聲如鼾睡遺尿不知人者皆不可治○風者百病¶
之始善行而數變行者動也風本為熱熱勝則風動宜¶
<pb:KR3e0067_WYG_086-7b>¶
以静勝其躁養血是也治須少汗亦宜少下多汗則虛¶
其衞多下則損其榮治其在經雖有汗下之戒而有中¶
藏中府之分中府者宜汗之中藏者宜下之此雖合汗¶
下亦不可過也汗多則亡陽下多則亡隂亡陽則損其氣¶
亡隂則損其形初所謂表裏不和須汗下之表裏已和¶
是宜治之在經也其中府者面顯五色有表證而脉浮¶
惡風惡寒拘急不仁或中身之後或中身之前或中身之¶
側皆曰中府也其治多治中中藏者唇吻不收舌不轉¶
<pb:KR3e0067_WYG_086-8a>¶
而失音鼻不聞香臭耳聾而眼瞀大小便秘結皆曰中¶
藏也中藏之病難治也六府不和留結為癰五藏不和¶
九竅不通患此乃在經也初證旣定宜以大藥養之當¶
順時令而調隂陽安臟腑而調榮衞少有不愈者也風¶
中府者當以加减續命湯隨證發其表如兼中藏則大¶
便多秘澁宜以三化湯通其滯初證已定别無他變以¶
大藥和治之大扺中府者多著四肢中藏者多滯九竅¶
雖有中府者多兼中藏之證至於舌強音失服大藥能¶
<pb:KR3e0067_WYG_086-8b>¶
自愈也有中風濕者夏月多有之其證身重如山不能¶
轉側宜除風勝濕去熱之藥切不可針灸治之○氣¶
血痰水受病於内者也風寒暑濕致冦於外者也人之¶
一身血氣旣虛隂陽不守飲食居處嗜慾無節衝風卧¶
地調䕶不加於是經絡空踈腠理開徹風邪乘其虛而¶
入之挾熱則痿墮緩遲挾寒則急痛拘攣自其邪氣之¶
入人也邪氣反緩正氣反急正氣引邪為喎僻為竄視¶
為掣縱為搐搦為癱瘓為反張在於陽則皮膚緩在於¶
<pb:KR3e0067_WYG_086-9a>¶
陰則為腹裏急緩則四肢不能收急則一身不能仰皆¶
隨其邪氣所至表裏淺深而有證也種類雖多大要有¶
四血氣偏虛身不遂肌肉枯瘦骨間疼痛謂之偏枯神¶
智不亂身體無痛四肢不舉一臂不隨謂之風痱(能言/則可)¶
(治/)忽然迷仆舌强不語喉中窒塞噫噫有聲謂之風癔¶
(身有汗/則生)風寒濕三氣合而為痺其人肉厚身頑不知痛¶
癢風多則走注寒多則疼痛濕多則重着在筋則筋屈¶
而不伸在脉則血凝而不流在骨則不仁在肉則癃重夫¶
<pb:KR3e0067_WYG_086-9b>¶
是之謂風痺傷風一證發熱煩燥頭疼靣光惡風自汗¶
蓋風能散氣故有寒也風家脉浮者病在表脉實者病¶
在裏脉虛者病在臟脉促者病在上浮則發散實則踈¶
導虛則温之脉促於上而病人壯威胷喉澎湃者𤓰蒂¶
散少少吐之俗謂熱則生風大綱然爾多有胃虛氣虛¶
血虛虛極而生風者若諸虛證候天雄附子官桂川烏¶
又必不可闕治法大要盡以消痰順氣為先順氣用南¶
木香蘇合香圓輩消痰用南星半夏細辛殭蠶輩如石¶
<pb:KR3e0067_WYG_086-10a>¶
緑鐵𦦨水銀輕粉鉛霜朴硝等劑謹勿妄施寒毒入胃¶
則血脉凝澁眞氣消鑠不旋踵為廢人治風良劑小續¶
命湯為主排風湯次之然此二藥主風不主氣須以人參¶
順氣散烏藥順氣散佐助其間氣一流行則風亦踈散¶
矣至若口開手散㵼血遺尿眼合不開汗出不流吐沬¶
氣粗聲如鼾睡靣緋靣黑髮直頭摇手足口鼻青冷口¶
噤而脉急數皆為不治之證若中於肝者人迎與左闗¶
上脉浮而弦靣目多青惡風自汗左脇偏痛中於心者人¶
<pb:KR3e0067_WYG_086-10b>¶
迎與左寸口脉洪而浮靣舌俱赤翕翕發熱瘖不能言¶
中於脾者人迎與右闗上脉浮㣲而遲四肢怠惰皮肉¶
瞤動身體通黄中於肺者人迎與右寸口脉浮濇而短¶
靣浮色白口燥多喘中於腎者人迎與左尺脉浮而滑¶
靣甘色黑腰脊痛引小腹隠曲不利中於胃者兩闗並¶
浮而大額上多汗膈塞不通食寒則泄凡此風證或挾¶
寒則脉滯浮遲挾濕則脉浮滯濇二證俱有則從偏勝¶
者治之若因七情六淫而得之者當先調氣而後治風¶
<pb:KR3e0067_WYG_086-11a>¶
邪倉卒之際救此急證宜先以皂角細辛搐入鼻内通¶
其闗竅次以蘇合香丸搽牙連進以生薑自然汁并三¶
生飲候其甦醒然後次第進順氣排風續命之類張仲¶
景曰欲療諸病當先以湯蕩滌五藏六府開通諸脉治¶
道隂陽破散邪氣潤澤枯朽悦人皮膚益人氣血水能¶
浄萬物故用湯也若四肢病久風冷發動次當用散逐¶
邪風氣濕痺表裏移走居無常處者散當平之次當用¶
丸丸藥者能逐風冷破積聚消諸堅癖進飲食和榮衛¶
<pb:KR3e0067_WYG_086-11b>¶
能參合而行之者可謂上工故曰醫者意也又曰不須¶
汗而强汗之者出其津液枯竭而死須汗而不與汗之¶
者使諸毛孔閉塞令人悶絶而死又不須下而强下之¶
者令人開腸洞泄不禁而死須下而不與下之者使人心¶
内懊憹脹滿煩亂浮腫而死人不須灸而强灸之者令¶
人火邪入腹干錯五藏重加其煩而死須灸而不與炙¶
之者令人冷結重凝久而彌固氣上衝心無地消散病¶
篤而死○風者百病之長善行而數變位列東方甲也¶
<pb:KR3e0067_WYG_086-12a>¶
時春升也人甲膽乙肝是也四氣調神論云春二月此¶
發凍發皮毛發腠理三冬陳積惡氣是明發汗宜陽氣升¶
天地俱生萬物以榮生而勿殺予而勿奪賞而勿罰春氣¶
之應養生之道也或曰此論春時之令生養之道人病八¶
風所害難入此説荅曰素問之道皆謂人養生失宜而¶
作病也至真大要論四反治為證當通用順月令升發¶
以滋陽道而反補之為之治至(自古立方治風之藥皆/辛温温補東方之氣辛)¶
(補風之散辛温氣味皆大補甲膽乙肝足可因/以明其通因通用及於發散之理非便下也)經云風¶
<pb:KR3e0067_WYG_086-12b>¶
從上受之惟宜宣發以去之針刺論云夫邪氣之客於¶
形也必先舍於皮毛留而不去入舎於經脉内連五臟¶
散於脾胃隂陽俱感五臟乃傷此邪之從皮毛而入極¶
於五臟之次也如此則治其經焉凡治諸病先别隂陽¶
故經云陽盛隂虛下之則愈汗之則死仲景云發表攻¶
裏本自不同夫八正之氣風其至以時乃生萬物者也¶
切避其寒暑有和風有大暑風有凉風有寒折木風衝¶
後八風人中則病謂之虛風冬天大寒之風中人則暴¶
<pb:KR3e0067_WYG_086-13a>¶
死治之大要先針刺皮毛經絡以出其血無令邪氣得¶
入於經脉百病皆然俱出皮毛間血絡也若冬月閉宻¶
陽氣不令妄泄至春氣升旺之時故膽風得用事矣此¶
由脾胃榮氣上行者是也故曰清陽為天清氣出上竅¶
(耳目口鼻/舌喉也)清陽發腠理(津液上行於皮毛養血脉/七神所依元氣因流者也)清氣¶
實四肢(清陽之氣護衛皮毛邪不得犯充塞/天地在人則安皮毛可開闔者也)明春升肝¶
膽之上衝於天即謂之穀氣一體不須兩認胃之穀氣¶
大矣哉滋養天真元氣此即七神主萬化者也又云榮¶
<pb:KR3e0067_WYG_086-13b>¶
氣常與衛風相合隨此即春風肝膽之氣故風不可折¶
也治法正則周身元氣不差忒矣豈可便以大苦寒之¶
劑妄下之及龍麝硃砂牛黄諸鎮墜之藥㵼之惟其不¶
知而妄用以致傷生是失内經之旨故也¶
　　　中風(附論/)¶
夫風天地山川之氣也所發逺近有二焉一者天地八¶
方五行四時之氣為近風春秋冬夏各依其所時從東¶
西南北天涯地際八卦之鄉來者為逺風温涼寒暑從¶
<pb:KR3e0067_WYG_086-14a>¶
㣲至盛各隨其孟仲季以順十二月周一歲也温涼寒¶
暑之氣是風也動則靡靡然静則含含爾是天地之風¶
經曰邪風者非是時行乗節之風亦非山川鼓振之風¶
是人間庭巷門户窓牖之逕氣爾天無風之日其恒有¶
逕氣人長居其間日月積久乃能虛人膚肉入人百脉¶
流注五藏六府則致生病焉凡四時風者春九十日名¶
曰清風傷人為肝風夏九十日名曰陽風傷人為心風¶
秋九十日名曰涼風傷人為肺風冬九十日名曰寒風¶
<pb:KR3e0067_WYG_086-14b>¶
傷人為腎風其分布八方亦異名也太一神之隨其節¶
居其鄉各至四十五日風雲皆應之東北方艮之氣立¶
春王名為條風一名為㐫風王四十五日東方震之氣¶
也春分王名為明庶風一名嬰兒王四十五日東南方¶
巽之氣立夏王名為清明風一名弱風王四十五日南¶
方離之氣夏至王名為景風一名大弱風王二十七日¶
合仲夏也仲夏中央之氣戊已王十八日合夏至都四¶
十五日王皆同在此仲夏者非孟仲之仲是天地之仲¶
<pb:KR3e0067_WYG_086-15a>¶
正中五行之所會四季之所同其一節而火土二氣王¶
之分夏數為二位故為仲夏也西南方坤之氣立秋王¶
名為涼風一名謀風王四十五日西方兑之風秋分王¶
名為閶闔風一名剛風王四十五日西北方乾之氣也¶
立冬王名為不周風一名折風王四十五日北方坎之¶
氣冬至王名為廣莫風一名大剛王四十五日由此四¶
風之變而生八風八風者八方之風也若從其鄉來者¶
主長養萬物則人少病若不從其鄉來而從所勝來者¶
<pb:KR3e0067_WYG_086-15b>¶
為賊邪害於萬物則人多病是故聖人云避風如避矢¶
然風之傷人或為熱中或為寒中或為厲風或為偏枯或¶
為癱瘓或角弓反張風善行而數變其病各異其名不¶
同也○中風者凡風之傷人或為寒中或為熱中或為¶
厲風或為偏枯或為賊風故以春甲乙傷於風者為肝¶
風以夏丙丁傷於風者為心風以四季戊巳傷於風者¶
為脾風以秋庚辛傷於風者為肺風以冬壬癸傷於風者¶
名為腎風風中五藏六府之腧亦為藏府之風各入其¶
<pb:KR3e0067_WYG_086-16a>¶
門户所中則為偏風風氣循風府而上則為腦風風入¶
則為目風眼寒飲酒中風則為漏風入房汗出則為内¶
風新沐中風則為首風久風入中則為腸中風外在腠¶
理則為泄風故曰風者百病之長也至其變化乃為他¶
病無常方焉是知風者善行而數變者在人肌膚中内¶
不得泄外不得散因人動静乃變其性有風遇寒則飲¶
不下遇熱則肌肉消而寒熱有風遇陽勝則不得汗遇¶
隂勝則汗自出肥人有風肌肉厚則難泄喜為熱中目¶
<pb:KR3e0067_WYG_086-16b>¶
黄瘦人有風肌肉薄則常外汗身中寒目淚出有風遇¶
於虛腠理開則外出凄淒然如寒狀覺身中有水淋狀¶
時如竹管吹處此是其證也有風遇於實腠理開則内¶
狀令人熱悶是其證也○肝中風者人迎并左闗上脉¶
浮而弦在天為風在地為木在人藏為肝肝虛喜中風¶
為類相從故脉應在左闗肝風之狀多汗惡風色㣲蒼¶
頭目瞤左脇偏痛嗜甘如阻婦狀筋急攣痺不伸診在¶
目其色青心中風者人迎與左寸口脉洪而浮在天為¶
<pb:KR3e0067_WYG_086-17a>¶
熱在地為火在人藏為心心虛因重邪風乃子母相因¶
故脉應在左寸口心風之狀多汗惡風色㣲赤翕翕發¶
熱瘖不能言不欲食食則嘔診在舌其色焦赤脾中風¶
者人迎與右闗上脉浮而㣲遲在天為濕在地為土在¶
人藏為脾脾虛因中風邪為勝尅故脉應在左闗上脾¶
風之狀多汗惡風面黄四肢怠惰皮肉瞤動發熱短氣¶
不欲飲食嗜卧如醉人診在唇其色黄肺中風者人迎¶
與右寸口脉浮濇而短在天為燥在地為金在人藏為¶
<pb:KR3e0067_WYG_086-17b>¶
肺肺虛因中邪風為乗尅故脉應在右手寸口肺風之¶
狀多汗惡風色皓然白口燥而喘逆氣肩息身重背痛¶
靣脹腫晝瘥暮甚診在鼻其色白腎中風者人迎與左¶
尺脉中浮而滑在天為寒在地為水在人藏為腎腎虛¶
因中邪風為子母相感故脉應在左尺中腎風之狀多¶
汗惡風色如炲靣龎然浮腫腰脊痛引小腹隠曲不利¶
昏寢汗愈多志意惶惑診在耳其色黑胃中風者人以¶
胃為藏海納五味以滋養五藏虛而中邪風故其狀額¶
<pb:KR3e0067_WYG_086-18a>¶
多汗飲食不下膈塞不通腹善滿失衣則䐜脹口肩息¶
心下淡淡食寒則泄大腸中風者卧而腸鳴不止灸大¶
腸腧百壯可服續命湯賊風邪氣所中則傷於陽外先¶
受之客於皮膚内傳入於經脉經脉滿則入於絡脉絡¶
脉滿則輸於大經中或病歸於六府則為熱不時卧止¶
為啼哭其脉堅大為實實者外堅中滿不可按之按¶
之則痛也經絡諸脉傍支去者皆為經脉也○凡中風¶
脉無不大者非熱也暴風脉也中風有冷熱陽病則熱¶
<pb:KR3e0067_WYG_086-18b>¶
隂病則冷冷則用温風藥熱則用涼風藥不可一槩用¶
也凡中風皆不可吐出涎人骨節中皆有涎所以轉動¶
滑利中風則涎上潮咽喉中滚響以藥壓下涎再歸骨¶
節可也不可吐出若吐出涎時間快意不久枯了手足¶
不可不戒小兒驚風亦不可吐出涎其患與大人同方¶
其發搐搦之時不可捉住手足捉住則涎不歸手足當¶
不隨但寛抱之可也凡中風涎潮於心卒然中倒當時¶
扶入煖室中扶策正坐用好醋炭燻之醋氣衝入口鼻¶
<pb:KR3e0067_WYG_086-19a>¶
間良久其涎聚於心者自可收歸輕者即甦重者亦省¶
人事惟不可喫一滴湯水入喉如喫湯水則其涎永繫¶
於心終不能去必成廢人不可不知○凡中氣口開手¶
撒眼閉遺尿聲如鼾睡髮直吐沫摇頭上攛靣赤如粧¶
或頭靣青黑汗出如珠循衣摸床神昏不語皆死證也¶
盖口開者心氣絶也遺尿者腎氣絶也手撒者脾氣絶¶
也眼閉者肝氣絶也鼻鼾者肺氣絶也○中風口噤脉¶
遲浮者吉急實大數者凶凡中風浮緩為癱瘓浮滑為¶
<pb:KR3e0067_WYG_086-19b>¶
風痰浮實為風實浮細為風虛不浮不沉大小有力息¶
數調勻者可治虛細獨大獨小獨遲者不可治口開者¶
心氣閉絶也遺尿者腎氣閉絶也手撒者脾氣閉絶眼¶
合者肝氣閉絶鼻鼾者肺氣閉絶備此五證尤不可治¶
五證中纔見一證猶當審餘證以救療蓋以初中風則¶
眼合者多痰上則鼻鼾者亦多惟遺尿口開俱見為惡¶
心為五藏主君腎為一身根本誠不可閉絶也¶
　　　方¶
<pb:KR3e0067_WYG_086-20a>¶
八瓊丹(出聖濟/總録)　治五藏中風偏風賊風偏枯手足不¶
　隨¶
　　硫黄　水銀(二味同結/作沙子)曾青　丹砂　雄黄　白¶
　　石英　紫石英　鉛丹　𤣥精石　胡粉(各一/兩)硝¶
　　石(二/兩)¶
　以上十一味各細研入磁合盛合上留一眼子外用¶
　六一泥固濟畢候乾以文火養一復時後閉合眼子¶
　用大火燒令通赤去火放冷取去以紙裹藥地内埋¶
<pb:KR3e0067_WYG_086-20b>¶
　三日去火毒取去研令極細入後藥¶
　　龍腦　麝香　牛黄　天竺黄(并細/研)琥珀　虎骨¶
　　(酥/炙)甘草(炙/)烏蛇(酒浸三日/去皮骨炙)天南星(炮/)天麻　白附¶
　　子(炮/)麻黄(去根/節)乾蠍(炒/)桂(去粗/皮)木香　附子(炮裂/去皮)¶
　　　檳榔(剉/)獨活(去蘆/頭)細辛(去苖/葉)阿膠(打碎炒燥/各一兩)白¶
　　术　白殭蠶(炒/)犀角(鎊/)羚羊角(鎊/)芎藭　蟬蛻(去/土)¶
　　膩粉(研各/半兩)¶
　右除前煆研外餘搗研為末再同研勻煉蜜和擣一¶
<pb:KR3e0067_WYG_086-21a>¶
　二千下丸如小彈子大毎服一丸細嚼以豆淋酒下¶
　輕病只温酒嚼下¶
靈寳丹(出聖濟/總録)　治諸中風凡人生自㓜稚至於老耄¶
　率多因風而致疾或吃食傷飽或不食失飢或渴而¶
　失飲或飲而過量或因五味之傷或冐熱衝風或大¶
　寒近火或暴露寒濕或刺損肌膚撲傷肢體或失節¶
　宣或多嗜慾縁此風趨諸竅或留一偏遂使手足不¶
　隨言語蹇澁或痛連骨髓或痺襲皮膚瘙癢如蟲行¶
<pb:KR3e0067_WYG_086-21b>¶
　&KR0857;痺如鐵石或多痰好睡或健忘多嗔血脉不行面¶
　色乾瘦久在牀枕起便須人語澁靣浮精神困耗皆¶
　其證也若積嵗不愈肢節不能運動者但如法服十¶
　數粒即效亦有中風絶斃者但心頭未冷取藥五粒¶
　以醋調摩臍中一千餘遍但從臍四靣漸煖待眼開¶
　後以熱醋研下十丸入口即活凡病不問輕重年月¶
　深淺先以紅雪通中散三錢茶調下湏臾更以熱茶¶
　投令宣㵼一兩行便依法煎薑豆湯下三粒當以他¶
<pb:KR3e0067_WYG_086-22a>¶
　人熱手更摩所患處湏臾熱徹當覺肉内有物如火¶
　至病所一二百日内及一年内風疾不能下牀者一¶
　服三粒十服後便可行歩如患至重者每利一度後¶
　隔日服五粒又住三五日即更利不過三十粒平復¶
　如故若打撲損多年每遇天隂疼痛舉動不能者可¶
　五七服服此藥多者疾去後藥力常在具方如後¶
　　丹砂(一兩半研如皂子大絹袋盛以&KR1593;/麥下汁煑三復時取出研如粉)硫黄(一兩/碎如)¶
　　(皂子大絹袋盛以無灰酒/煑三伏取出研如粉)自然銅(一兩先搗碎/更研如粉)雄¶
<pb:KR3e0067_WYG_086-22b>¶
　　黄(一兩碎如皂子大絹袋盛以/米醋煑三復時取出研如粉)¶
　右四味用有盖缾子先以金箔三片鋪缾底上便入¶
　硫黄又以兩片蓋之次入雄黄又以金箔兩片蓋之¶
　次入丹砂又以金箔兩片蓋之次入自然銅又以金¶
　箔三片蓋之以缾蓋合却不用固濟於灰池内坐缾¶
　子令穏以火養三日三夜第一日用熟炭火半斤圍¶
　缾子去缾子三寸第二日用熟炭火十兩去缾子二¶
　寸半第三日用炭一斤去缾子二寸以火盡為度候¶
<pb:KR3e0067_WYG_086-23a>¶
　冷取藥出以紙三重裹藥於浄濕土中培至來旦取¶
　出更研令細¶
　　磁石(煆醋淬一七/遍搗研如粉)陽起石(研如/粉)理石(研如/粉)紫石英¶
　　(研如/粉)¶
　右四味各三分用有蓋磁缾子先入磁石陽起石次¶
　入理石次入紫石英其所入金箔一依前法以蓋合¶
　之不用固濟用火養三日三夜第一日用熟火一斤¶
　去缾子三寸第二日用炭三斤去缾子二寸半第三¶
<pb:KR3e0067_WYG_086-23b>¶
　日用炭半秤去缾子二寸一日至夜任火自消候冷¶
　取出藥用紙裹入濕土中培至來旦取出更研令細¶
　　牛黄　龍腦　麝香　腽肭臍(酒刷/炙)龍齒　虎頸¶
　　骨(酒塗炙/令黄)¶
　右六味各一兩搗羅為末更研如粉¶
　　石鍾乳(十兩以絹袋盛先以長流水煮半日後棄/水别用水五斗煎取一斗留煮後草藥外)¶
　　(更留鍾乳水三合/磨生犀角三分)苦參　逺志(去/心)巴㦸天(去/心)烏蛇¶
　　(酒浸去/皮骨炙)仙靈脾　天麻(各一兩/一分)¶
<pb:KR3e0067_WYG_086-24a>¶
　右七味搗羅為末以前鍾乳水一斗煎至七升用生¶
　絹濾去滓澄清¶
　　木香　肉豆䓻(去/殻)鹿茸(去毛塗/酥炙)桂(去皮炙/一兩半)延胡索¶
　　　梧桐淚(各三/分)¶
　右六味搗為末以前鍾乳汁七升煎至四升以生絹¶
　濾去滓澄清¶
　　半夏(湯洗七/遍去滑)當歸(切焙各/一兩)¶
　右二味搗羅為末以前鍾乳汁四升煎至三升以生¶
<pb:KR3e0067_WYG_086-24b>¶
　絹濾去滓澄清¶
　　芒硝(一兩/細研)生地黄汁(一/升)無灰酒(一/升)童子小便(一/升)皂¶
　　子仁(一兩半搗/羅為末)¶
　右以地黄汁等通前三升計六升貯鍋中於静室内¶
　以文火養至一升下金石藥末在内以桞棍木攪勿¶
　令住手稀稠得所去火然後入牛黄等六味攪令極¶
　勻即下皂子仁末及磨下犀角水以綿濾過入在藥¶
　内研於鉢内以乳椎磨三五千轉此藥黏如膠須用¶
<pb:KR3e0067_WYG_086-25a>¶
　力研之研訖分為三分内一分入上件芒硝則更令¶
　勻並丸如梧桐子大此藥三名一名歸命丹一名返¶
　魂丹入芒硝者名破棺丹如有中一切風牙闗𦂳急¶
　及尸厥暴亡者以熱醋研三兩丸灌在口中下得咽¶
　喉中即活如要常服空心温酒下二丸¶
七寳膏(出聖濟/總録)　治中風涎潮言語蹇澁精神恍惚煩¶
　悶内熱氣在下使大腸袐澁氣熱乘虚上衝則神志¶
　昏昧宜順三焦化痰¶
<pb:KR3e0067_WYG_086-25b>¶
　　牛黄　麝香　龍腦　丹砂　雄黄(各一分/同研)天竺¶
　　黄　白殭蠶(炒/)白花蛇(酒浸去/皮骨炙)白附子(炮/)天麻(各/半)¶
　　(兩/)蠍稍(炒一/分)天南星(酒浸一宿切作/片子焙半兩)膩粉　眞珠¶
　　末(各研/一分)蛇黄(煆醋/淬)自然銅(煆醋淬/七遍)鐵粉(研/)銀礦(煆/)¶
　　乳香(研/)蘆薈(研/)犀角(鎊/)鉛白霜(研各/一分)龍膽　桑螵¶
　　蛸(炙/)芎藭　人參　胡黄連　原蠶蛾(炒各/半兩)¶
　右為末煉蜜為丸如皂子大毎服一丸薄荷湯化下¶
　食後臨卧服卒病不拘時服¶
<pb:KR3e0067_WYG_086-26a>¶
呉秦艽散(出千/金方)　治風注入肢體百脉身腫角弓反張¶
　手足酸痛皮膚習習身體盡痛睂毛墮落耳聾驚悸¶
　心滿短氣魂志不定隂下濕癢大便有血小便亦黄¶
　五勞七傷萬病皆治¶
　　秦艽　蜀椒　人參　茯苓　牡蠣　細辛　括¶
　　蔞根　麻黄(各十/八銖)乾薑　附子　白术　桔梗¶
　　桂心　獨活　當歸(各一/兩)黄芩　柴胡　牛膝¶
　　天雄　石南　杜仲　莽草　烏頭(各半/兩)甘草¶
<pb:KR3e0067_WYG_086-26b>¶
　　芎藭　防風(各一/兩半)¶
　右為治下篩盛以葦袋食前温酒一升服方寸匕日¶
　三服急行七百歩更飲酒一升忌如常法¶
至聖太乙散(出聖濟/總録)　治中身癱瘓半身不隨口眼喎¶
　斜語言蹇澁形神如醉驚悸狂言夜卧不安或周身¶
　麻痺皮膚不知痛癢四肢不舉身重如石腰膝强鯁¶
　或筋脉拘攣瘛㿅不能行歩百闗壅塞痰涎痞滯或¶
　卒急中惡客忤尸注鬼氣邪魘尸厥暴亡不省人事¶
<pb:KR3e0067_WYG_086-27a>¶
　等疾¶
　　犀角(鎊/)仙靈脾　眞珠末　滑石　胡黄連　惡¶
　　實(炒/)人參　地丁草(去/根)白茯苓(去/皮)蠶沙(炒/)&KR0008;硝(研/)¶
　　板藍根　鬱金(各一/兩)大黄　牛黄(研/)血竭(研/)木通¶
　　(剉/)梔子仁　馬牙硝　蒼术(剉去/黑皮)荆芥穗　芍藥¶
　　　延胡索　瑇瑁(鎊/)琥珀(研各/半斤)甘草(炙二/兩半)¶
　右為末如中風不語用新水調下一錢匕如口噤即¶
　灌下若能咳𠻳夜半當省人事灌藥四服後不咳𠻳¶
<pb:KR3e0067_WYG_086-27b>¶
　者必不可救卒中惡風涎不止用白&KR0552;半錢匕太乙¶
　散一錢匕和勻以新水調下謾謾灌之即活¶
龜角湯(出聖濟/總録)　治中風手足不隨舉體疼痛或筋脉¶
　攣急¶
　　龜板(醋/炙)虎骨(醋炙各/六兩)海桐皮　羌活(去蘆/頭)丹參¶
　　獨活　萆薢　牛膝(去苖酒/浸切焙)五加皮　酸棗仁(炒/各)¶
　　(三/兩)附子(炮裂去/皮臍)天雄　天麻(去/蒂)防風　威靈仙(去/土)¶
　　芎藭(各二/兩半)當歸(切/焙)桂(去粗/皮)紫參(各三/兩)薄荷(焙乾/六兩)㯽¶
<pb:KR3e0067_WYG_086-28a>¶
　　榔(煨六/兩)菖蒲(九節者去鬚米泔/浸後切焙一兩半)¶
　右剉如麻豆每用八錢匕水一盞酒一盞生薑十片¶
　同煎去滓取一大盞温分三服空心日午夜卧服要¶
　出汗併二服如人行五里以熟生薑稀粥投厚衣覆¶
　汗出愼外風¶
通神散(出聖濟/總録)　治中風昏憒肢體不收不以急緩¶
　　烏蛇(去皮骨/酒浸炙)躑躅花(酒浸/炒)蟬蛻(生/用)天南星(生薑汁/浸炒乾)¶
　　麻黄(去根/節)天麻(酒浸/炙)牛膝(酒浸/切焙)防己(剉/)羗活(去蘆/頭)¶
<pb:KR3e0067_WYG_086-28b>¶
　　獨活(去蘆/頭)地龍(去土/生用)石斛(去根酒/浸炒)桂(去粗/皮)皂莢(去/皮)¶
　　(子酒/浸炒)乾蠍(生/用)附子(炮裂去/皮臍)白附子(半生/半炮)烏頭(炮裂/去皮)¶
　　(臍/)丹砂(别研各/一兩)麝香(别研/半分)¶
　右除别研外搗羅為散毎服一錢至二錢匕温酒調¶
　下日三服¶
大麻仁丸(出聖濟/總録)　治中風諸疾¶
　　大麻仁(研/)吳茱萸(湯浸/焙炒)麻黄(去根/節)枳殻(麸炒/去穰)白芷¶
　　(各半/兩)天雄(炮裂去/皮臍)當歸(切焙各一/兩一分)茯神(去木/三分)秦芁¶
<pb:KR3e0067_WYG_086-29a>¶
　　(去/土)細辛(去苖/葉)烏頭(炮裂去/皮臍)白术　天門冬(去心/炒)獨¶
　　活(去蘆/頭)蜀椒(去目并閉/口炒出汗)防風(去/义)羚羊角(鎊/)桂(去粗/皮各)¶
　　(一/兩)白㯽榔(煨一/兩半)熟乾地黄(切焙/三兩)¶
　右為末煉蜜和丸梧桐子大每服空心温酒下三十¶
　丸日三服¶
四白丹(出保/命集)　治能清肺氣養魄中風者多風冐氣不¶
　清和也¶
　　白术　人參　縮砂　白茯苓　香附子　甘草¶
<pb:KR3e0067_WYG_086-29b>¶
　　　防風　川芎　白芷　白檀　　知母　羌活¶
　　　薄荷　獨活　細辛　麝香(一錢/别研)龍腦(半錢/别研)牛¶
　　黄(半錢/别研)藿香(一錢/半)淡竹葉(二/兩)¶
　右為細末煉蜜為丸每兩作十丸臨卧嚼一丸煎愈¶
　風湯嚥下能上清肺氣下强骨髓¶
大秦艽散(出危/氏方)　治風壅痰盛四體重者或軟瘓疼痛¶
　或拘攣麻痺顫掉口乾目赤煩熱睡卧不寧¶
　　條參(去/蘆)川羌活(去/蘆)枳殻(去/穰)赤芍藥　苦梗(去/蘆)前胡¶
<pb:KR3e0067_WYG_086-30a>¶
　　川芎　白芷　黄芩　薄荷　天麻　桑白皮(去/赤)¶
　　防己　防風　粉草　荆芥穗　木𤓰　赤茯苓¶
　　川牛膝(去苖各/等分)¶
　右剉散每服四錢水一盞半生薑三片煎温服不拘¶
　時候一服¶
羚羊角丸(出聖濟/總録)　治手足中風&KR0857;痺行履艱難¶
　　羚羊角屑　桂(去粗/皮)白㯽榔(煨/剉)五加皮(剉/)人參¶
　　丹參　栢子仁　枳殻(去穰/麸炒)附子(炮裂去/皮臍)杏仁(去/皮)¶
<pb:KR3e0067_WYG_086-30b>¶
　　(尖及雙仁炒/黄各一兩半)茯神(去/木)防風(去/义)熟乾地黄(焙/)麥門冬¶
　　(去心焙/各二兩)南木香　牛膝(酒浸切焙/各一兩)薏苡仁(二兩/半)¶
　右搗羅極細煉蜜和丸梧桐子大每服空心温酒下¶
　三十丸日二服¶
大鐵彈丸(出直/指方)　治中風癱瘓口眼喎斜筋骨攣痛肢¶
　體麻木¶
　　自然銅(燒紅醋淬/七次兩半)虎頸骨(酒浸/黄炙)當歸(酒浸/焙)白附子¶
　　(炮/)川烏(炮去/皮臍)五靈脂(炒/)麻黄(去節各/一兩)没藥　乳香¶
<pb:KR3e0067_WYG_086-31a>¶
　　　全蠍(焙/)安息香　白芷　直殭蠶(炒去絲/各半兩)烏蛇¶
　　肉(酒浸焙/乾三分)木鱉(二十一箇/去殻炒熟)硃砂　麝香(各一/分)¶
　右為末以酒煮安息香入飛白麫糊為丸彈子大每¶
　服一丸温酒磨下¶
防風通聖散(出保/命集)　治一切風熱鬱結氣血濕滯筋脉¶
　拘攣倦手足麻痺肢體焦痿頭痛眩暈腰脊强痛耳鳴¶
　鼻塞口苦舌乾咽嗌不利胷膈痞塞咳𠻳喘滿涕唾¶
　稠粘腸胃燥澁便溺淋悶或腸胃藴熱鬱結水液不¶
<pb:KR3e0067_WYG_086-31b>¶
　能浸潤於周身而為小便出多者或濕熱内甚而有¶
　澼泄者或表之正氣與邪熱併甚於裏陽極似隂而¶
　寒顫煩渴者或熱甚變為瘧疾久不巳者或風熱走¶
　注疼痛頑麻者或腎水隂虛心火陽盛熱暴甚而中¶
　風或暴瘖不語及暗風癎或破傷中風時發潮搐并¶
　小兒熱甚驚或㿀疹未出不快者更熱劇黑䧟將欲¶
　死或風熱瘡疥久不愈者并解酒熱毒及調理傷寒¶
　發汗不解頭項肢體疼痛宜服之¶
<pb:KR3e0067_WYG_086-32a>¶
　　防風　川芎　當歸　芍藥　大黄　芒硝　連¶
　　翹　薄荷(已上各/半斤)麻黄(去節/半兩)石膏　桔梗　黄芩¶
　　(各一/兩)白术　山梔子　荆芥穗(各三/錢)滑石(二/兩)甘草¶
　　(一/兩)一方去芒硝加牛膝(半兩/酒浸)人参(半/兩)半夏(一兩生/薑製)¶
　右為粗末每服一兩生薑同煎日再服○若勞汗當¶
　風為皶鬱及痤勞汗出於𤣥府脂液所凝去芒硝加¶
　芍藥當歸○若生瘾疹或赤或白倍加麻黄鹽䜴葱¶
　白出汗麻黄去節亦去芒硝若依前方中加四物黄¶
<pb:KR3e0067_WYG_086-32b>¶
　連解毒三藥合而飲之日二服○若小便淋閉去麻¶
　黄加滑石連翹煎藥湯調木香末二錢匕若腰脇疼¶
　走疰疼痛加硝石當歸甘草一服内各二錢調車前¶
　子末海金沙末各一錢若破傷風每一兩加荆芥穗¶
　大黄各二錢調全蠍末一錢𦍑活末一錢若諸風搐¶
　小兒急謾驚風大便結秘邪熱暴甚腸胃乾燥寢汗¶
　㕮牙上竄睡諸筋轉驚悸肌肉瞤動毎一兩加大黄¶
　二錢梔子仁二錢調茯苓三錢羗活末一錢若利四¶
<pb:KR3e0067_WYG_086-33a>¶
　時傷寒内外所傷每一兩加益元散一兩葱白十莖¶
　鹽豉一合生薑半斤雨水一碗同煎五七沸温服以¶
　筯投之吐罷後服一半稍熱服汗出立解○飲酒中¶
　風身熱頭疼如破者加黄連鬚二錢葱白十莖依法¶
　立愈○若頭旋腦熱鼻塞涕時下每一兩加薄荷黄¶
　連各二錢半○若風傷於咳𠻳喘急每一兩加半夏¶
　桔梗紫蘇各二錢若撲傷損肢節疼痛腹中惡血不¶
　下每一兩加當歸大黄各三錢半調没藥乳香末各¶
<pb:KR3e0067_WYG_086-33b>¶
　二錢　宣明論方有縮砂無芒硝名賈同知通聖散¶
　○内經曰膽移熱於腦則辛額鼻淵鼻淵者濁涕下¶
　不已也王注曰膽液下澄則為濁涕下不已如水泉¶
　故曰鼻淵也此為足太陽脉與陽明脉俱盛也如氣¶
　逆者調木香末一錢乳香末二錢¶
硫黄大黑神丸(出聖濟/總録)　治中急慢風¶
　　白殭蠶(炒/)桂(去粗/皮)天南星(炮各/半兩)牛膝(炒令/烟出)乾蠍(酒/炒)¶
　　人參　白茯苓(去黑皮/各一分)麻黄(去根節先煎掠/出沬焙乾二兩)天麻¶
<pb:KR3e0067_WYG_086-34a>¶
　　(一兩/半)白附子(炮/)烏蛇(酒浸去/皮骨炙)白花蛇(酒浸去/皮骨炙)硫黄¶
　　(研/)丹砂(研/)水銀(各一/兩)雄黄(研半/兩)¶
　右前一十二味搗羅為末各頓一處後四味各細研¶
　用銚子先下硫黄銷後下丹砂水銀雄黄文武火結¶
　成砂子待冷刮取搗羅為末先取一磁缾上磨瓦一¶
　小片作蓋子鑽一竅可度得菉豆用六乙泥固臍缻¶
　子火熁令乾却入沙子末在缻内按令平實然後下¶
　蓋子泥合縫留竅子候乾用火半秤四靣約四寸巳¶
<pb:KR3e0067_WYG_086-34b>¶
　來燒至一日須更加火漸近缾子待黑氣出盡後取¶
　濕紙搭缾竅上如紙纔乾便易之至三十易為止待¶
　冷取出細研以酒浸潤一宿再焙為末每石藥末一¶
　兩入前藥末二兩同研取勻煉蜜丸如雞頭實大中¶
　風者以豆淋酒研下一丸至二丸以厚衣服覆出汗¶
　未汗更服用生薑熱稀粥投汗出愼外風¶
大秦芁湯(出保/命集)　治中風外無六經之形證内無便溺¶
　之阻隔知為血弱不能榮筋故手足不能運化强舌¶
<pb:KR3e0067_WYG_086-35a>¶
　不能言宜養血而筋自榮也¶
　　秦芁　石膏(各二/兩)甘草　川芎　當歸　羗活¶
　　獨活　防風　黄芩　白芍藥　白术　吳白芷¶
　　　生地黄　熟地黄　白茯苓(各一/兩)　細辛¶
　右剉每服一兩水二盞煎至一盞去滓温服無時如¶
　遇天隂加生薑七八片如心下痞每服一兩内加枳¶
　實一錢同煎亦作¶
備急黑神丸(出聖濟/總録)　治中風¶
<pb:KR3e0067_WYG_086-35b>¶
　　雄黄(研/)硇砂(研/)丹砂(研/)硫黄(研/)水銀(先以慢火生/鐵銚内鎔硫)¶
　　(黄銷始傾入水銀急以火筯攪恐熖起即離/火以濕布搭滅候冷刮取與上三件同搗研)¶
　右五味各一兩取一湖南燒藥罐子先用六一泥固¶
　臍待乾入上件研者末都入罐子中實按令平連蓋¶
　子泥四縫只留一寸縫不泥合漫火勻養一復時加¶
　火進罐子燒令通赤縫中有煙熖出急抽火令人按¶
　蓋子急泥合縫令徧用浄篩土窨定藥罐子不得令¶
　露透出藥氣上以大盆蓋之來日取出搗羅用濕重¶
<pb:KR3e0067_WYG_086-36a>¶
　帛包褁以浄濕土内窨盆合出火毒三日三夜逐日¶
　起盆㣲晒十日滿取藥再研如粉入後藥末¶
　　犀角(鎊一/兩)牛黄(研半/兩)天竺黄(研/)鹿茸(酥炙去毛/各一兩)升¶
　　麻　天麻(各一/兩)木香(半/兩)乾蠍(酒炒/一兩)阿膠(漫火炙/燥二兩)天¶
　　南星(牛膽煮一復/時曝乾一兩)¶
　右將後十味除研外搗羅為末次入牛黄天竺黄并¶
　將前研五味再同研勻用青州大棗蒸熟去皮核研¶
　如膏和藥搗一千杵丸如梧桐子大中風急風牙闗¶
<pb:KR3e0067_WYG_086-36b>¶
　急口噤不開用豆淋酒生薑酒粟米粥合此藥宜三¶
　月三日五月五日或臘月於浄室中焚香齋沐脩合¶
　切忌禽獸并婦人等見¶
五積散(出如/宜方)¶
　　陳皮(製六/兩)麻黄(三/兩)枳殻(六/兩)白芍藥　川芎　當歸¶
　　　甘草(炙/)茯苓　半夏(製/)肉桂　白芷(各三/兩)厚朴¶
　　　乾薑(各四/兩)蒼术(製二十/四兩)桔梗(十二/兩)¶
　右㕮咀漫火炒令色轉續入肉桂枳殻薑葱煎去麻¶
<pb:KR3e0067_WYG_086-37a>¶
　黄合和氣飲入麝香一方只加乳香¶
蘇合香丸(出如/宜方)　治卒然眩暈¶
　　白术　青木香　硃砂　烏犀屑　沉香　麝香¶
　　　訶黎勒　丁香　蓽撥　白檀香　香附子(已/上)¶
　　(各二/兩)薰陸香　龍腦(各/研)蘇合香(各一/兩)安息香(二兩/八錢)¶
　　(為末用好酒一升熬/成膏將蘇合油入之)¶
　右末入研藥令勻用安息香膏同白蜜和成劑臨用¶
　時旋丸又擦牙闗或薑汁化下仍宜皂角細辛末搐¶
<pb:KR3e0067_WYG_086-37b>¶
　鼻通闗竅¶
太乙赤丸(出聖濟/總録)　治中風積涎在膈下四肢癱瘓或¶
　不知人事¶
　　丹砂　硇砂　硼砂　鉛白霜　粉霜　硫黄(細/研)¶
　　(各半/兩)金箔　銀箔(各十片與前/六味同研)紫石英(研/)天麻¶
　　羗活(去蘆/頭)獨活(去蘆/頭)巴豆(去心膜/出油盡)牛膝(炒煙出/各半兩)¶
　右為末用黄蠟三兩鎔作汁拌諸藥乘熱丸如雞頭¶
　實大用丹砂為衣入磁合盛每服一丸用糯米飲半¶
<pb:KR3e0067_WYG_086-38a>¶
　盞龍腦膩粉各少許薄荷自然汁同化下取下風痰¶
　為效¶
　¶
　¶
　¶
　¶
　¶
　¶
<pb:KR3e0067_WYG_086-38b>¶
　¶
　¶
　¶
　¶
　¶
　¶
　¶
　普濟方卷八十七¶
