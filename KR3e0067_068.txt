# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.521661
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六十九
<pb:KR3e0067_WYG_068-1a>¶
欽定四庫全書¶
　普濟方巻六十九　　　明　周王朱橚　撰¶
　　牙齒門¶
　　　齒風腫痛(論/)¶
齒風腫痛者齒根虚浮牙齒疼痛或遇呼吸風冷其痛¶
愈甚則齗䐬腫赤乃至動摇此葢手陽明經虚風其客¶
脉流注齒間故為齒風腫痛之患也○夫手陽明之支¶
脉入於齒齒是骨之所终髓之所養若風冷客於經絡¶
<pb:KR3e0067_WYG_068-1b>¶
傷於骨髓冷氣入齒根則齒痛也若蟲蝕齒而痛者齒¶
根有孔穴蟲在其間則針灸不差若傅藥則蟲死其痛¶
乃止也¶
　　　方¶
雄黄丸　治風齒腫痛¶
　　雄黄　丹砂　麝香　桂(各一/分)㯽榔　鹿茸　乾¶
　　薑　防風　天南星　黄耆　白茯苓　半夏¶
　　白附子　白殭蠶(各一/分)¶
<pb:KR3e0067_WYG_068-2a>¶
　右為末鍊蜜和丸如梧桐子大服十丸空心酒下¶
梧桐淚散　治足陽明經虚風熱所襲𫝊流齒牙攻注¶
　齗内則致腫結妨悶甚者與齗間津液相摶化為膿¶
　汁宜用此藥¶
　　梧桐淚　石膽　黄礬　蘆薈(各半/兩)硃砂　細辛¶
　　　當歸　牛膝　川芎(各二/錢半)亂頭髪灰　麝香(各/一)¶
　　(錢/)川升麻(半/兩)¶
　右為細末先以甘草湯潄口後用藥少許傅之如常¶
<pb:KR3e0067_WYG_068-2b>¶
　用少許揩齒去風退熱消腫化毒牢牙永無宣露血¶
　疳之疾¶
清上防風散　治上焦不利風熱攻衝氣血鬱滯牙齒¶
　悶痛肉虚腫鼻塞聲重頭昏目眩並皆治之¶
　　防風　細辛　薄荷葉(各一/兩)川芎　獨活　荆芥¶
　　　天麻　甘草　白檀　白芷(各半/兩)片腦子(一/錢)¶
　右同為細末入腦子再研勻細每服二錢淡茶清調¶
　勻稍熱潄冷吐不拘時候如頭暈目昏牙齒腫悶用¶
<pb:KR3e0067_WYG_068-3a>¶
　熱清茶調三錢食後服亦得¶
細辛散　治久患風牙疼痛疳䘌¶
　　細辛　𦍑活　藁本　當歸　附子　牛膝　木¶
　　香　甘草(各半/兩)皂莢　礬石(各少/許)¶
　右為散常用揩牙永瘥¶
升麻散　治陽明經有熱攻注牙齒腫痛踈風毒¶
　　升麻　細辛　防己　枳殻(各一/兩)𦍑活　大腹子¶
　　郁李仁　大黄　牽牛　麻仁(各三/兩)¶
<pb:KR3e0067_WYG_068-3b>¶
　右為末煉蜜和丸如梧桐子每服三十丸食前温酒¶
　下¶
地黄散　治風熱攻注陽明齒痛齗腫或血出宣露¶
　　地黄　防風　細辛　薄荷葉　地骨皮　藁本¶
　　(各一/兩)莽草葉　荆芥穗　當歸(各半/兩)¶
　右為粗末用四錢水一盞半煎一盞去滓微熱潄口¶
　冷即吐不拘時¶
地骨皮湯　治牙齒風腫¶
<pb:KR3e0067_WYG_068-4a>¶
　　地骨皮　白楊皮　細辛(各一/兩)鹽(二/錢)蒼耳　生地¶
　　黄　蜀椒　杏仁(二十/枚)¶
　右為粗末每服五錢以水一盞半煎入地黄汁半合¶
　煎至一盞去滓熱潄冷吐日三五度酒煎亦佳¶
白礬湯　治齒痛風腫摇動發作不時兼蛀牙¶
　　白礬　乾薑　藜蘆　蛇床子(各一/分)甘草　細辛¶
　　(各半/兩)蜀椒　防風(半/兩)¶
　右搗篩每用二錢以酒一盞調勻煎三五沸熱潄冷¶
<pb:KR3e0067_WYG_068-4b>¶
　吐齒落盡欲令生每日含潄不食鹽則生此方甚良¶
　秘之一方加附子半兩¶
升麻湯　治一切風齒疼痛¶
　　升麻　細辛　甘松　防風　露蜂房　甘草(各/一)¶
　　(兩/)地骨皮　鷄酥葉(四/兩)¶
　右為粗末每服三錢水一盞同煎七分温潄冷吐¶
應痛散　治陽明有風熱攻注牙齒疼痛¶
　　細辛　白芷　升麻(各三/錢)南硼砂　川芎　鉛白¶
<pb:KR3e0067_WYG_068-5a>¶
　　硝　龍腦(各一/錢)麝香(半/錢)¶
　右為細末頻擦牙痛處吐津悞嚥無妨不拘時候¶
莽草散　治風壅熱氣上攻齒齗浮腫或連頰亘痛或¶
　宣露血出¶
　　莽草　川升麻　柳枝　槐角子　鶴虱　地骨¶
　　皮　藁本　槐白皮(各等/分)¶
　右㕮咀每服一兩水一碗入鹽少許煎七分去滓熱¶
　含冷吐日三次¶
<pb:KR3e0067_WYG_068-5b>¶
升麻地黄散　治風氣上攻牙齒疼痛齗腫連腮頰緊¶
　急¶
　　升麻　生地黄　地骨皮　青鹽　川芎(各半/兩)皂¶
　　角　細辛　槐角子(半/兩)¶
　右為細末少許揩齗上有涎吐了悞嚥不妨¶
雄黄散　治諸般風腫牙疼¶
　　雄黄　細辛　青鹽　石膏　良薑　蓽撥　麝¶
　　香　胡椒(各等/分)¶
<pb:KR3e0067_WYG_068-6a>¶
　右為極細末早晩擦於牙上潄三五次吐了再擦其¶
　痛處即止¶
蜀椒散　治牙疼及頭牙齗風腫口急不開面目虚腫¶
　　蒴藿(五/兩)蜀椒(一/兩)呉茱萸　獨活　烏賊魚骨　桃¶
　　膠(各一/兩)桂心(半/兩)酒(一/合)¶
　右切以水二升煮取八合投蒴藿汁及酒更煎取一¶
　小升去滓含之就病處日三以瘥為度¶
附子湯　治牙齒風痛不得安睡¶
<pb:KR3e0067_WYG_068-6b>¶
　　附子　防風　細辛　獨活　甘草(各三/分)莽草¶
　　芎藭(半/兩)¶
　右為粗末用五錢水二盞煎十餘沸去滓熱潄冷吐¶
　日三五度¶
蜀椒湯　治頭面風口齒疼痛不可忍¶
　　蜀椒　莽草　雀李根　獨活(各二/兩)細辛　芎藭¶
　　　防風(各一/兩)¶
　右㕮咀以酒二升半煮三五沸去滓含之冷吐更含¶
<pb:KR3e0067_WYG_068-7a>¶
　之勿嚥汁一方有白术無蜀椒如齒齗間血出用生¶
　雀血塗之便愈¶
白牙升麻散　治風牙疼痛及齒齗腫硬不消¶
　　川芎　升麻　藁本　石膏　白芷(各一/兩)細辛(六/錢)¶
　　皂角(一/兩)¶
　右為末紗羅三度每用刷牙蘸藥少許刷牙用温水¶
　潄¶
小至寶丸　治風牙病¶
<pb:KR3e0067_WYG_068-7b>¶
　　荆芥　防風　何首烏　威靈仙　蔓荆子　菖¶
　　蒲　苦參(各二/兩)¶
　右為細末煉蜜為丸如彈子大每服一丸細嚼茶酒¶
　送下¶
驅風散　治風牙疼¶
　　細辛　草烏(各一/兩)蝎稍(五/錢)荆芥穗　防風(各一/兩半)升¶
　　麻(半/兩)沒石子(一/兩)¶
　右為末擦患處¶
<pb:KR3e0067_WYG_068-8a>¶
莽草散　治風牙疼¶
　　莽草(一/兩)白芷(三/分)細辛(一兩/半)芎藭(半/兩)升麻(一/兩)荆芥穗¶
　　(一兩/半)¶
　右為散揩齒良久以鹽湯潄口¶
香芎湯　治骨槽風壅齒痛不可忍或牙齒動摇并口¶
　内生瘡者¶
　　芎藭　羌活　細辛　防風　莽草　郁李仁(各/半)¶
　　(兩/)¶
<pb:KR3e0067_WYG_068-8b>¶
　右為粗末每用五錢以水一盞半煎三五沸熱潄冷¶
　吐立妙一方有桃李仁¶
治風蚛牙疼不可忍者¶
　　白芥子　胡椒　白殭蠶　草烏頭(七/枚)乾蝎(七/枚)乳¶
　　香(一/塊)¶
　右為末每用真酥調少許如膏㸃在疼處¶
蒴藿湯　治風齒腫疼及頭面腫痛口急不開¶
　　蒴藿　桂　桃膠　蜀椒　呉茱萸　烏賊魚骨¶
<pb:KR3e0067_WYG_068-9a>¶
　　(各一/兩)¶
　右剉每用五錢以水一盞煎十餘沸去滓更入酒半¶
　盞又煎十餘沸熱潄冷吐¶
蜀椒湯　治風齒痛不可忍¶
　　莽草　細辛　菖蒲　牛膝　枳壳(各半/兩)蜀椒(三/十)¶
　　(粒/)¶
　右剉如麻豆大以水三盞煎三五沸熱潄冷吐¶
巴豆丸　治一切風齒疼痛¶
<pb:KR3e0067_WYG_068-9b>¶
　　巴豆　胡椒　髙良薑　烏頭　桂(各一/分)麝香(少/許)¶
　右為細末煉蜜和丸如梧桐子大以棉裹置於痛處¶
　咬之勿嚥津液¶
露蜂房散　治齒風腫痛¶
　　露蜂房　猪牙皂角　川椒　荆芥　鶴虱　細¶
　　辛(各等/分)¶
　右為㕮咀煎一二沸灌潄去涎即愈一方米醋煎一¶
　二沸冷潄涎去即愈¶
<pb:KR3e0067_WYG_068-10a>¶
芎藭湯　治風齒疼腫及口臭¶
　　芎藭　當歸　獨活　細辛　白芷(各一/兩)¶
　右為粗末每用五錢以水一盞煎至七分去滓熱含¶
　冷吐如此三五次¶
治風齒及蚛牙疼痛不可忍¶
　　狼牙草根　柳蛀屑　茛菪子　槐枝(半/兩)皂莢(一/分)¶
　右細剉和勻分為三度每度以漿水二大盞煎七分¶
　去滓熱含冷吐¶
<pb:KR3e0067_WYG_068-10b>¶
蛇蛻皮散　治風齒疼痛不可忍¶
　　蛇蛻皮　蚕沙　柳枝　呉茱萸　槐枝(各一/兩)¶
　右細剉每服五錢水一大盞煎七分盥潄稍熱含之¶
　冷吐效¶
獨活酒　治風牙齒疼痛¶
　　獨活　莽草　細辛(各半/兩)附子　防風(各半/兩)¶
　右細剉以酒一升半煎至一升熱潄冷吐一方無防¶
　風¶
<pb:KR3e0067_WYG_068-11a>¶
郁李酒　治齒風腫痛呼吸風冷其痛愈甚齗䐬腫赤¶
　　郁李根　細辛　椒(半/兩)槐白皮　柳白皮¶
　右細剉每用藥一兩酒升半煎三五沸去滓熱潄冷¶
　吐¶
蓽撥散　治諸陽氣虚風攻牙齒疼痛不論寒熱嚼物¶
　隱痛¶
　　蓽撥　苦參　防風　升麻(各一/兩)藁本(半/兩)¶
　右為散每用三錢水一盞煎六七沸熱潄冷吐¶
<pb:KR3e0067_WYG_068-11b>¶
石燕子散　治齒牙風冷疼痛及齒齗不密固¶
　　石燕子　茯苓　細辛　寒水石　香白芷(各一/兩)¶
　右為細末入研藥勻每用藥半錢以指蘸擦牙齗上¶
　合口少時後用温鹽湯微潄一兩口存藥性食後或¶
　日用一兩遍¶
升麻散　治陽明經受風邪入齒牽引牙䐬疼痛不止¶
　　升麻　香附子　細辛　莽草(各等/分)¶
　右同為細末用三錢水一盞煎至七分去滓熱潄冷¶
<pb:KR3e0067_WYG_068-12a>¶
　吐日用三四度¶
定痛散　治牙風疼立效¶
　　華隂細辛　川烏頭　香白芷(各一/兩)乳香(二/錢)¶
　右為末每用少許擦牙痛處有涎吐之須臾以鹽水¶
　灌潄濟生方除白芷川烏用全蝎草烏¶
潄毒散　治風熱攻注牙齒疼痛久而不愈¶
　　細辛　薄荷葉　荆芥穗　地骨皮¶
　右為粗末每用七錢水二盞煎至一盞半去滓食後¶
<pb:KR3e0067_WYG_068-12b>¶
　温潄冷吐¶
川椒散　治風牙腫疼¶
　　露蜂房(去/土)殭蚕(凈/)川椒(去/子)茄蒂(各等/分)¶
　右並燒灰存性入鹽擦之去涎即愈¶
荆芥湯　治風熱齒痛¶
　　荆芥　薄荷　升麻　細辛¶
　右等分為末每服二錢以沸湯㸃潄口含嚥并用擦¶
　牙¶
<pb:KR3e0067_WYG_068-13a>¶
草烏頭散　治風牙疼痛¶
　　兩頭尖(七/個)草烏頭(七/個)全蝎(七/個)殭蚕(七個去/頭足)¶
　右為細末用指㸃擦於痛處唾津勿嚥然後潄之吐¶
　出¶
又方¶
　　蓽撥　細辛　良薑　白礬¶
　右為細末和匀一半於牙痛處擦之須臾有稠涎出¶
　盡覺生清液用温水潄之¶
<pb:KR3e0067_WYG_068-13b>¶
濕生蟲丸　治風齒疼痛¶
　　濕生蟲(一/枚)胡椒(一/顆)巴豆(一枚/去皮)¶
　右先研胡椒細次下巴豆濕生蟲研令匀用軟飯和¶
　丸如菉豆大以綿裹一丸咬之良久涎出逐漸吐立¶
　效一方丸米大内蟲孔中痛立止效騐不可名状¶
草烏頭散　治一切風齒疼痛飲食艱難揩擦¶
　　草烏頭(二枚/炮)膽礬(研/)細辛(各一錢/去苗葉)¶
　右為細末每用一字以指頭擦有涎吐之¶
<pb:KR3e0067_WYG_068-14a>¶
皂莢湯(出聖濟/總録)　治諸風齒疼痛¶
　　皂莢(一挺去皮子/炙令黒色剉)露蜂房(一枚/劈碎)鹽(一/分)¶
　右剉分三貼以漿水一盞煎十餘沸去滓熱潄冷吐¶
殭蚕散　治風壅牙疼¶
　　薑黄　藁本　白芷(各等/分)¶
　右為細末每以少許揩牙疼處用鹽水盥潄立刻見¶
　效¶
杏辛散(出海/上方)　治風腫¶
<pb:KR3e0067_WYG_068-14b>¶
　　杏仁(十個/去油)細辛(焙乾/十匙)雄黄(别研/十匙)¶
　右為末男左女右搐鼻中妙¶
又方(出海/上方)¶
　　草烏(尖/)皂角(炒/黄)道人頭(各等/分)¶
　右為末揩痛處鹽湯潄之¶
草烏散　治牙疼并牙踈又治風腫牙疼極效¶
　　草烏(四個緊小如鳥/啄者不去皮)全蝎(二/個)胡椒(三十/粒)¶
　右同為細末揩牙出涎即以荆芥湯灌潄微覺麻少¶
<pb:KR3e0067_WYG_068-15a>¶
　頃即定¶
槐白皮散　治齒風疼痛不止¶
　　槐白皮　地骨皮(各一/兩)松節(三兩/剉)¶
　右為散每用五錢以漿水二中盞煎五七沸去滓熱¶
　含冷吐¶
皂莢散(出聖/惠方)　治齒風蚛疼痛不可忍¶
　　皂莢(炒黄/焦)荆芥　胡椒(各一/兩)¶
　右為末每用三錢以水一大盞煎至七分去滓熱含¶
<pb:KR3e0067_WYG_068-15b>¶
　冷吐¶
皂莢丸　治齒風疼或蟲痛不可忍根下有孔¶
　　猪牙皂角(二挺去/皮子)漢椒(七枚/去目)莽草(半/兩)¶
　右為末以棗肉和丸如芥子大每用一丸内蟲孔中¶
　有涎即吐却¶
芎附湯　治齒疼痛¶
　　芎藭(二/兩)附子(炮裂去/皮臍)¶
　右為末每用三錢水一盞煎至八分去滓熱潄冷吐¶
<pb:KR3e0067_WYG_068-16a>¶
治熱毒風攻牙齒疼痛¶
　　附子(燒灰/一枚)礬石(燒灰/一分)¶
　右為細末每用少許揩齒瘥¶
逡廵散　治風牙疼痛不拘新久一服立效¶
　　髙良薑(一塊約/二寸)全蝎(一枚瓦/上焙乾)¶
　右為末以手指蘸藥如齒用藥須擦熱用俟須臾吐¶
　出少涎以鹽湯潄口大妙亦治腮頰腫痛勑局周含¶
　鮑子明常患風牙腮頰腫痛甚不能忍予以此方投¶
<pb:KR3e0067_WYG_068-16b>¶
　之出涎數口即愈此藥亦係丐者所𫝊疑丐者是異¶
　人一方先用酸漿水潄牙¶
細辛散　常用去風蟲不蛀¶
　　茄蒂(晒干/燒灰)細辛(各等/分)¶
　右和匀擦之¶
治齒風連面疼痛不可忍者¶
　　細辛(一/兩)黒豆(一/合)¶
　右熬豆令熟然後以好酒二大盞同煎至一大盞去¶
<pb:KR3e0067_WYG_068-17a>¶
　滓熱含冷吐¶
治頭面風口齒疼痛不可忍¶
　用鷄屎白燒灰以綿裹置齒痛處咬之又以傅齒根¶
　亦可一方以醋漬煮含之¶
又方(出千/金方)　治齒痛¶
　用煮枸杞汁含之¶
又方(出千/金方)¶
　含驢尿須臾止¶
<pb:KR3e0067_WYG_068-17b>¶
治風熱上攻齒痛　余頃任淮西幕府己酉冬被檄來¶
　和州至含山縣齒痛大作忽於刀鑷人處得草藥一¶
　捻許以湯炮少時冷暖隨意以手揩蘸藥水浥痛處¶
　即定明日若人去余因傳得其方後以治人多效¶
　用皺面地葱子即本草稀薟又名地菘者霜後收之¶
　每用少許湯泡又云即是鶴虱但本草别有鶴虱及¶
　細考沈存中筆談專辨地菘云其子名鶴虱余之所¶
　用正此物也又季誠方用鶴虱一枚濯置齒中髙堅¶
<pb:KR3e0067_WYG_068-18a>¶
　云以醋煎鶴虱潄口其痛立定尤妙¶
治風齒敗口臭¶
　用芎藭含之¶
大蒼散　治牙床風腫¶
　每用大蒼术切作兩片於中穴一孔入鹽實之濕紙¶
　裹燒略存性取出研細以指揩之去風涎即愈以鹽¶
　湯潄口¶
治牙疼并牙疎又治風腫牙疼極效¶
<pb:KR3e0067_WYG_068-18b>¶
　用獨子肥皂去子以青鹽實之用紙裹水浸潤入火¶
　燒存性更入生樟腦子十五枚同研細揩之¶
又方(出海/上方)¶
　用生薑一塊破開入巴豆肉一粒濕紙裹慢火煨香¶
　為度去巴豆切薑為末揩之於疼處竒妙一方猴薑¶
　熟用川巴豆紙壓去油却以新綿少許裹巴豆在内¶
　隨蚛孔大小加减用綿塞蚛牙中其痛立止用三次¶
　蚛牙自落妙不可言¶
<pb:KR3e0067_WYG_068-19a>¶
專治風腫氣腫牙疼及風蛀牙痛有苦牙疼者百藥不¶
　效用此馬敏叔説一村媪苦牙痛百藥不效用此即¶
　愈¶
　用天蘿即生絲𤓰一個小者擦鹽火燒灰存性成末¶
　擦上痛處腫處涎盡即愈右乃嚴月軒家傳屢效之¶
　方自患此證一試而無不效若以水調藥灰掩傅腫¶
　腮上尤妙前有此方治蛀牙據月軒此物大能去風¶
　若蛀牙則不效¶
<pb:KR3e0067_WYG_068-19b>¶
治齒牙疼¶
　用猪牙皂角不拘於灰火内煨過剉碎用葱白漿水¶
　同熬去滓乗熱潄冷吐之立止¶
治風齒疼頰腫(出肘/後方)¶
　用獨活酒煮熱含之一方剉碎以水二大盞煎至一¶
　盞去滓熱含冷吐亦治齒風宣露¶
治療牙風¶
　取東墻下朽骨削之如疼牙齒許大於炭灰中煨燒¶
<pb:KR3e0067_WYG_068-20a>¶
　令熱於所痛處齧之冷即易之¶
治風牙疼痛方¶
　用木鱉子去殻細磨稀調上患處¶
治風牙疼痛方¶
　用胡絲饅頭草将鹽少許於掌心揩碎擦之即愈¶
風齒疼痛頰腫及治血出不止¶
　用䒽草五兩水一斗煮取五升熱含吐之一日盡又¶
　酒煮獨活熱含之¶
<pb:KR3e0067_WYG_068-20b>¶
治患牙壅腫疼¶
　用敗毒散加荆芥穗石膏防風桔梗大黄煎服後服防¶
　風通聖散更加石膏芒硝防風全蝎大黄煎服¶
治風蚛牙頥頰腮腫痛¶
　用芭蕉自然汁一碗煎及八分乗熱潄牙腫處潄盡¶
　即止凡是風牙用之必愈頥頰腫而痛者風牙也頥¶
　頰不腫只牙齗腫痛蚛牙也¶
治風蛀牙疼方　及治熱風頭痛¶
<pb:KR3e0067_WYG_068-21a>¶
　用杏仁燒令煙盡去皮以亂髪裹之咬於所患齒下¶
　其痛便止薫諸蟲出并風便差重者不過再服薫之¶
　即效¶
槐枝散　治牙齒腫痛牙齗宣露氣臭齒挺出時發疼¶
　痛常用去疳牢牙¶
　　細辛(去/土)川芎　白芷(各一/兩)蝎稍(生二/錢半)¶
　右為細末每用半錢擦在牙疼處有涎即吐悞嚥無¶
　妨早辰臨臥日用一兩遍¶
<pb:KR3e0067_WYG_068-21b>¶
治風氣攻注牙齒腫痛(華陀中/藏經方)¶
　　藁本　剪草　細辛¶
　右等分為粗末每服三錢水二大盞煎至一盞半以¶
　下乗熱潄之過後微覺痛少頃自止¶
一方　治一切風腫牙寒濕腦風項筋急牙摧齦脱¶
　　麻黄(三/兩)柴胡(半/兩)羊腦骨灰(三/錢)𦍑活根(一錢/半)當歸(半/錢)白¶
　　芷　桂枝　細辛(各半/錢)蒼术　升麻(各一/錢半)¶
　右為末極細潄口指擦牙疼處立止¶
<pb:KR3e0067_WYG_068-22a>¶
立應散(出楊/氏方)　治風蚛牙疼¶
　　楊梅根皮(厚者一兩/去粗皮)川芎　麝香(少許/别研)¶
　右件為細末研匀每用一字先含温水一口次用藥¶
　於鼻内搐之涎出病止為妙¶
救急療齒風痛(出本/草)¶
　取蒼耳一握以漿水煮入鹽少許潄之¶
治牙齒痛上攻腫痛¶
　　獨活　地黄¶
<pb:KR3e0067_WYG_068-22b>¶
　右二味各三兩為末每服三錢水一盞煎和滓温服¶
　臥時再用¶
治口齒風疳䘌血¶
　以槐白皮煎漿水煮含之¶
　　　腎虚齒痛(論/)¶
夫齒者骨之精華骨乃腎之所主外板則為齒内床則¶
為牙人腎氣强則齒自堅腎氣衰則齒必病且手陽明¶
大腸之脉入於齒灌注於牙倘風寒壅熱之氣鬱滯心¶
<pb:KR3e0067_WYG_068-23a>¶
胸衝發於口則齒為之病矣輕者為宣露齗頰浮腫重¶
則為疳䘌齲脱之證也亦有腎虚氣壅齒痛宣露當進¶
補腎藥隨證治之足少隂經虚氣血不能榮養骨髓故¶
因呼吸風疼或潄寒水則令齒痛而不已¶
　　　方¶
沉香延齡散　治風牙腎虚牢牙補腎生津液¶
　　沉香　川芎　生地黄　藁本　零陵香　砂仁¶
　　　人參　熟地黄　防風　沒石子　荆芥　藿¶
<pb:KR3e0067_WYG_068-23b>¶
　　香　片腦　木香　石膏　地骨皮　白蒺藜¶
　　桂心　母丁香　檀香　白芷　杜蒺藜(炒去/刺)石¶
　　菖蒲(以上各/半兩)當歸　天麻　訶子　細辛　何首¶
　　烏　枸杞子　青鹽　甘松　乳香　龍骨　槐¶
　　角子　香附子(以上各/七錢半)露蜂房(一/兩)蓽撥(二/錢)柳枝(四/兩)¶
　　(炒/)膽礬(一錢/半)石燕子(五個/火煆)海浮石(一/兩)麝香(一/錢)¶
　右為細末早晚擦牙鹽湯潄然後嚥之¶
無食子散　治腎虚齒痛揩齒黒髭¶
<pb:KR3e0067_WYG_068-24a>¶
　　無食子　乾馬齒莧　蓮子草　石榴皮　巨勝¶
　　子　生地黄　柳皮(取/白)𦍑活(去蘆/頭)訶梨勒皮　牛¶
　　膝　生薑皮　生胡桃皮　白芷(各一/分)皂莢(一挺/不蚛)¶
　　(者去/皮炙)青鹽¶
　右剉如麻豆大瓷瓶子盛密葢泥封頭炭火燒令赤¶
　候冷取出搗羅為散更以濕紙攤用盆葢一復時出¶
　火毒每用柳枝湯潄口畢揩齒¶
鷄腸草散　治腎虚齒痛揩齒烏髭鬢駐顔¶
<pb:KR3e0067_WYG_068-24b>¶
　　鷄腸草　白礬(碎/)訶梨勒　蘹香子　旱蓮子¶
　　晚蠶沙　青鹽　茜根　皂莢(各一/兩)麻粉(半/兩)¶
　右除礬并青鹽蘹香蠶沙外各剉長半寸用磁瓶一¶
　枚開口入諸藥在内紙筋鹽泥固濟以炭火半斤煆¶
　盡火放冷取出研如粉早晨食後夜臥揩三兩次少¶
　頃潄口¶
天雄散　治腎虚齒痛¶
　　天雄(炮裂去/皮臍)當歸(切/焙)細辛(去苗/葉)附子(炮裂去/皮臍)甘草¶
<pb:KR3e0067_WYG_068-25a>¶
　　(炙/剉)乾薑(炮/)生地黄(切/焙)苦參　䔧蘆(各半兩/去苗)¶
　右為細末揩貼齒痛處日三五上勿嚥津每藥盡即¶
　以水潄¶
地黄散　治腎虚齒痛烏髭鬢揩齒¶
　　升麻(剉一/兩)訶梨勒(搗二/枚)白鹽花(半/分)麻籸末(第一𥚹/打者四)¶
　　(合/)生地黄　丹砂(一兩細研臨燒時以沙/牛糞汁調之免飛上)粟饋(一/大)¶
　　(合/)¶
　右拌匀以凈沙瓶中盛密封泥裹隂乾以炭火七觔¶
<pb:KR3e0067_WYG_068-25b>¶
　燒炭盡取藥細研為末每欲用先以生薑一塊爛嚼¶
　吐却以左手指揩三五遍就㸃藥揩十數遍含津不¶
　吐兩手取津塗髭髪待辛辣定則嚥之兼治脚氣腸¶
　風¶
莽草散　治腎虚齒痛揩齒烏髭益夀延長¶
　　莽草　生薑　乾薑　猪牙皂角　生地黄　兔¶
　　絲子　胡麻子¶
　右各四兩剉如麻豆大入磁瓶内鹽泥固濟火煆一¶
<pb:KR3e0067_WYG_068-26a>¶
　日後入地一尺一寸深埋三復時取出露三夜不得¶
　著日氣研為細末用如齒藥法揩牙¶
地黄丸　治腎氣虚食冷熱物齒疼痛¶
　　生地黄(切焙/一兩)白茯苓(去黒/皮)防風(去/叉)獨活(去蘆/頭)枸杞¶
　　子　山芋(各半/兩)¶
　右為細末鍊蜜丸如梧桐子大空心煎棗湯下十丸¶
　至十五丸¶
三枝散　治腎虚齒痛¶
<pb:KR3e0067_WYG_068-26b>¶
　　槐枝　柳枝　桑枝　晚蠶沙　青鹽　麻籸¶
　右剉如麻豆大鹽泥固濟一罐子曝乾後入諸藥在¶
　内開口於地坑子内四面炭火簇燒令通赤時用柳¶
　枝攪撥轉燒令匀煙盡去炭火用濕紙三五重蓋罐¶
　口候冷出藥研為末瓷合盛每日揩齒日久良¶
勝金散　治腎熱上攻牙齗浮腫牙齒疼痛或腎原虚¶
　冷牙齒摇動或赤腫痛風牙蟲牙並皆治之¶
　用老生薑十兩切作錢薄攤箕内冷水淘次用砒霜¶
<pb:KR3e0067_WYG_068-27a>¶
　一錢重細研拌薑錢令匀留少許砒放鎔銀乾沙鍋¶
　子内砒拌生薑於上按令緊用新瓦一片葢鍋内烈¶
　炭火煆令煙盡傾於盆内盞子合定存性要成黒炭¶
　不可白却¶
　　蓽撥　全蝎　華隂細辛　胡椒¶
　右焙乾薑炭亦為細末拌匀每用手指㸃少許如黒¶
　豆大揩牙齗上閉口候有涎沫即吐出立效¶
茈胡湯　治腎虚牙齒齗腫膈上熱¶
<pb:KR3e0067_WYG_068-27b>¶
　　茈胡　枳殻　黄連　厚朴¶
　右搗篩每用五錢水二盞煎至一盞去滓食後分二¶
　服¶
麝香散　治腎虚齒痛揩齒¶
　　麝香　小豆麵　蜀椒　青鹽¶
　右為末用揩齒後以温水潄之¶
治腎虚齒痛揩齒¶
　　硫黄　甘松¶
<pb:KR3e0067_WYG_068-28a>¶
　右等分為細末百沸湯泡熱潄口神效¶
治腎虚髓少齒痛¶
　　生地黄　川芎(各一/兩)¶
　右以煎湯漬齒根無拘時¶
骨碎補散　治腎虚氣攻牙齒血出牙齗痒痛揩齒¶
　用骨碎補炒黒色二兩為細末於潄後揩齒根下良¶
　久吐之臨臥再用嚥津不妨¶
治老人牙疼因腎氣虚弱或因用凉藥擦牙所致¶
<pb:KR3e0067_WYG_068-28b>¶
　用肥皂一枚去核入鹽在内用鐡線扎合以鹽泥固¶
　濟火煆黒末擦牙¶
治蚛牙¶
　用蟾蜍眉酥和牛酥摩傅腰腹并隂囊治腎腰冷助¶
　陽氣以呉茱萸苗汁調¶
加减牙藥麝香散　治腎氣虚弱夫齒者乃骨之所終¶
　髓之所養也若腎氣實則骨髓堅固齒無病矣¶
　　緑礬　石膽　五倍子　訶子皮　何首烏　龍¶
<pb:KR3e0067_WYG_068-29a>¶
　　骨　藿香葉　甘松(各四/錢)縮砂仁　細辛　白茯¶
　　苓　零陵香　百藥煎　青黛　龍腦　生地黄¶
　　　麝香(各半/兩)¶
　右為細末入研藥匀如常法用少許用刷牙蘸藥刷¶
　牙齒上合口少時後用温水潄口吐之每日早用¶
　　　齒齗宣露(論/)¶
夫牙齒雖為骨之所終髓之所養得齗肉而固濟可以¶
堅牢今氣血不足揩理無方風邪襲入客於齒間則令¶
<pb:KR3e0067_WYG_068-29b>¶
肌寒血弱齗肉縮落漸至宣露齗肉腐爛永不附着齒¶
根也¶
　　　方¶
升麻散　治牙齒宣露齗肉腐爛¶
　　升麻　防風　藁本　細辛　白芷　地骨皮¶
　　露蜂房　木香　甘松　丁香　沉香　柳枝心¶
　右為散以一錢患處貼齒齗上嚥津以差為度¶
茜根散　治齒齗宣露口臭血出¶
<pb:KR3e0067_WYG_068-30a>¶
　　茜根　升麻　甘松　牛膝(剉/)細辛　𦍑活　硫¶
　　黄　槐白皮　皂莢　鹽花　芎藭　地骨皮(各/一)¶
　　(分/)¶
　右細剉同入瓶子内燒勿令煙盡取出去火毒後𢷬¶
　研為散揩齒甚妙¶
鷄舌香散　治牙齒宣露口臭血出不能飲食¶
　　鷄舌香　當歸　青葙子　乾薑　菖蒲　莎草¶
　　根　木香　青黛　梧桐淚　棘刺¶
<pb:KR3e0067_WYG_068-30b>¶
　右為散每用綿裹半錢含化嚥津更於患處齒齗貼¶
　一方無青葙子有細辛¶
玉池散　治風蚛牙疼瘇痒摇動牙齒齗潰爛宣露出¶
　血口氣等疾悉能治¶
　　地骨皮　香白芷　川升麻　防風　細辛　川¶
　　芎　槐花　當歸　藁本　甘草(各等/分)¶
　右為末每用一字許揩牙或齒痛即取二錢水一盞¶
　半合生薑三片煎至一盞稍温漱候冷吐之殊效或¶
<pb:KR3e0067_WYG_068-31a>¶
　用金沸草散薫潄佳一方有刺蒺藜¶
白牙藥真珠散　治齒齗宣露牙黄黒不白¶
　　真珠　白檀　石膏　烏魚骨　白石䕟　浮石¶
　　(各半/兩)硃砂　香白芷　川升麻　川芎(各二/錢半)¶
　右為細末每用少許以指蘸藥擦牙合口良久吐津¶
　後温水潄口¶
地黄散　治口齒宣露䘌蝕腫痒¶
　　生地黄　牛膝　地骨皮　升麻　羌活　芎藭¶
<pb:KR3e0067_WYG_068-31b>¶
　　　藁本　細辛(各一/兩)梧桐淚¶
　右為散先用温鹽湯凈潄次用藥揩了更不潄早起¶
　臨臥¶
治大人小兒牙疳宣露¶
　輕者¶
　　枯礬　青黛　銅緑　生朴硝¶
　甚者¶
　　緑礬　蘆薈　麝香　龍骨　血蝎(各少/許)¶
<pb:KR3e0067_WYG_068-32a>¶
　右以虀水温潄然後用藥傅貼¶
紅綿散　治牙齒宣露疼痛并齒浮動¶
　　柳絮　麝香　紫石英　凝水石　海蛤　龍腦¶
　　　丹砂　白石英¶
　右為散每服半錢揩牙良久潄口不計時候¶
獨活散　清頭目發散風熱治陽明經不利邪毒攻注¶
　牙齒齗肉虚浮宣露根下動摇又治偏正頭痛漸漸¶
　攻注眼目或發疼痛視物不明其藥功效不可具述¶
<pb:KR3e0067_WYG_068-32b>¶
　　川芎　獨活　𦍑活　防風(各半/兩)細辛　荆芥¶
　　鄆薄　生地黄(各三/錢)¶
　右為粗末每服三錢水一盞煎至八分去滓温服食¶
　後日三二服¶
細辛湯　治風牙腫疼宣露¶
　　細辛　升麻　芎藭　荆芥穗　木通(各半/分)莎草¶
　　根　莽草(半/兩)¶
　右為粗末每用五錢水一盞煎七分熱潄冷吐日三¶
<pb:KR3e0067_WYG_068-33a>¶
　兩次¶
白楊皮湯　治牙齒宣露¶
　　白楊皮　地骨皮　防風　細辛　蔓荆子　杏¶
　　仁　生地黄¶
　右剉如麻豆每用五錢以水二盞煎至一盞去滓留¶
　八合入酒一盞更煎三五沸熱潄冷吐即差¶
地黄散　治風齒血弱齗肉縮漸至宣露¶
　　生地黄　莽草　生薑　乾膝　猪牙皂莢　萆¶
<pb:KR3e0067_WYG_068-33b>¶
　　麻子　兔絲子(各四/兩)¶
　右入瓶内以黄泥固濟火煆一日後入地一尺二寸¶
　深窖却三伏時取出合子盛露三夜不得見日氣搗¶
　羅為散如齒藥用之¶
防風湯　治齒根出露摇動疼痛¶
　　防風　蔓荆子　細辛　川升麻　地骨皮　赤¶
　　茯苓　芎藭¶
　右剉和匀每用半兩以水一大盞酒一盞煎至一盞¶
<pb:KR3e0067_WYG_068-34a>¶
　去滓熱含於患處冷即吐含盡為度日二盡此一劑¶
　瘥矣¶
梧桐淚散　治齒齗腫悶宣露出血¶
　　梧桐淚　川芎　細辛　白芷(各半/兩)生地黄　青¶
　　鹽　寒水石¶
　右為細末每用二錢水一盞入柳枝黒豆少許同煎¶
　至七分去滓熱潄冷吐日三二服¶
芎藭散　治牙齒浮腫宣露鮮血不止¶
<pb:KR3e0067_WYG_068-34b>¶
　　芎藭　梧桐淚　石律　防風　白芷　莽草(各/一)¶
　　(兩/)¶
　右為散每用半錢揩牙鹽湯潄之¶
常用齒藥　牢牙去風冷蚛蝺宣露不問老少用之甚¶
　妙¶
　　槐枝　柳枝　皂莢　鹽(四/兩)降真香　白膠香(各/半)¶
　　(兩/)¶
　右同入磁瓶内黄泥固濟糠火燒一夜候冷取出研¶
<pb:KR3e0067_WYG_068-35a>¶
　細用如常法一方無降真香白膠香三因方出謂石¶
　佛庵主年七十餘云祖上多患齒疼脱落此方效數¶
　世¶
牢牙散　治牙齒宣露¶
　　𤓰蔞根　白芷　鷄舌香　白檀香　麝香¶
　右為散每用半錢揩牙悞嚥無妨¶
芎藭散　治齒齗宣露疳蟲蝕¶
　　芎藭　木香　乳香　丁香(各一/分)鹽(半/兩)¶
<pb:KR3e0067_WYG_068-35b>¶
　右為散每用少許患處傅貼日三五上即差¶
細辛散　治牙齒浮腫宣露疼痛¶
　　細辛　荆芥　莽草　升麻(各一/兩)梧桐淚(半/兩)¶
　右為粗末用五錢水二盞槐枝十數莖鹽二錢同煎¶
　令濃熱潄冷吐¶
地黄散　治牙齗宣露痒疼血出¶
　　生地黄　細辛　皂莢(各一/兩)白芷(一/兩)¶
　右入磁瓶内以紙泥固濟暴乾用炭火燒令煙盡取¶
<pb:KR3e0067_WYG_068-36a>¶
　出放冷研令極細次入白殭蚕末一分甘草末二錢¶
　再研令匀早晨或臨臥以少許揩牙齗良久温水潄¶
　口¶
松節湯　治牙齒宣露腫痒¶
　　松節　細辛　蜀椒　梧桐淚¶
　右剉如麻豆用五錢水二盞煎十餘沸熱潄冷吐以¶
　差為度一方用酒煎¶
藁本散　治牙齒風齗腫宣露膿出氣臭¶
<pb:KR3e0067_WYG_068-36b>¶
　　藁本　升麻　皂莢(各半/兩)石膏(一兩/半)¶
　右為散臨時以手指蘸藥擦齒上微潄藥氣行即愈¶
蜜陀僧散　治牙齒齗宣露腫悶生瘡或有膿血¶
　　蜜陀僧　雄黄　石膽　麝香¶
　右為細末每用少許乾貼患處吐津悞嚥不妨不計¶
　時候¶
治齒齗宣露¶
　以蚯蚓屎水和為泥火燒令極赤研之如粉臘猪脂¶
<pb:KR3e0067_WYG_068-37a>¶
　和傅上日三永差一方同入甆瓶内黄泥固濟糠火¶
　煨燒一夜候冷取出研細用如常法揩牙三因方謂¶
　石佛庵主年七十餘云祖上多齒疼脱落此方效數¶
　世用之齒白齊宻乃良多也¶
治齒痛宣露涎血臭氣¶
　　川芎　竹葉　鹽(少/許)細辛¶
　右水三盞煎兩煎熱含潄冷吐¶
海蛤散　治牙齒宣露¶
<pb:KR3e0067_WYG_068-37b>¶
　　海蛤　硫黄　乾膝¶
　右更入麝香少許研為散先用淨帛拭患處以藥傅¶
　之有涎吐¶
青黛散　治牙齒宣露¶
　　青黛　樺皮　蝦蟇¶
　右於乳鉢中研令細每用少許傅齒宣露處立騐有¶
　津吐之¶
鷄舌香散　治風冷乗於齒間發熱疼痛口氣宣露¶
<pb:KR3e0067_WYG_068-38a>¶
　　鷄舌香　麝香　射干¶
　右搗羅為散入麝香再拌和匀每用少許揩牙良久¶
　湯潄之¶
牛膝散　治齒齗宣露風痒¶
　　牛膝　細辛¶
　右為散更於乳鉢中細研傅宣露處日三五上即騐¶
　用蠟和圓如蓮子大以綿裹一丸痛處咬之¶
白殭蠶散　治風毒壅滯齒齗虚腫出血宣露疼痛¶
<pb:KR3e0067_WYG_068-38b>¶
　　白殭蠶　麝香¶
　右研令匀每用少許揩齒良久荆芥湯稍熱潄口冷¶
　吐出¶
治牙齒齗宣露有膿血出及小兒蟲疳齗¶
　　葶藶　梧桐淚(各半/兩)¶
　右為散於患處摻之即差¶
一方　治熱毒上攻宣露出血齒痛齗腫亦治舌出血¶
　　百草霜　鹽¶
<pb:KR3e0067_WYG_068-39a>¶
　右各等分研細乾擦舌上其血自止¶
治牙宣¶
　　明礬　黄連¶
　右為末候睡着擦牙上¶
驅毒飲　治熱毒上攻宣露血出齒齗腫痛不可忍者¶
　用屋遊即瓦上青苔不拘多少洗凈煎湯澄清入鹽¶
　一小匕放温頻潄之¶
治牙宣(出百一/選方)¶
<pb:KR3e0067_WYG_068-39b>¶
　用赤芍荆芥同為細末揩齒上以荆芥湯潄¶
治牙宣牙癰¶
　用蠶退紙不計多少燒灰存性揩入口瘡則用乾摻¶
　齒縫血出不止以紙絍子蘸乾用蟾酥少許傅血出¶
　處立止¶
小薊散　治牙齒宣露出血¶
　用百草霜小薊根附子炒去毛真蒲黄各五錢為末¶
　揩牙齒上立愈¶
<pb:KR3e0067_WYG_068-40a>¶
治軸車開不可合¶
　用天南星末生薑汁調傅綿縳合一宿愈去風也又¶
　法一人以手指牽其頥以漸推之則復入矣推當疾¶
　出其指恐嚙傷又法飲大醉睡中搐鼻嚏自正¶
蚺蛇膏　治牙露¶
　用蚺蛇膏和麝香末傅之¶
治齒齗宣露¶
　每旦捻鹽内口中以熱水含潄齒百遍不過五日齒¶
<pb:KR3e0067_WYG_068-40b>¶
　即牢密¶
治牙宣熱爛¶
　用羊蹄草含化即可¶
治牙痛有血臭氣¶
　用地骨皮不拘多少煎湯潄畢嚥之又治上膈咯血¶
　并骨蒸癆¶
麝香散　治熱多寒少牙露肉齗脱血出齒動欲落大¶
　作疼痛妨食忤凉少忤熱多¶
<pb:KR3e0067_WYG_068-41a>¶
　　麻黄根　草蔲　生地黄　益智　當歸　升麻¶
　　　熟地黄　骨灰　黄連　人參　麝香　漢防¶
　　己¶
　右為細末用温水潄口凈擦之其痛立止¶
膏香膏　治大人小兒齒齗損爛及走馬疳¶
　　麝香　猪牙皂角　白礬　水銀　苦楝根　緑¶
　　礬　蜜陀僧　膩粉　黄蘗¶
　右件為末用無灰酒三升熬成膏患者先净潄口塗¶
<pb:KR3e0067_WYG_068-41b>¶
　之久患者取藥一匙砒霜末各一錢半和匀使絶妙¶
齒痛牙齗宣腫方¶
　　香附子　乳香　細辛　防己　荆芥(各三/錢)¶
　右搗羅為細末早上揩痛處如大叚痛時即煎防風¶
　湯先須潄盥了多着藥擦之一日三次每次一飯久¶
　為佳¶
牙宣(出永類/鈴方)¶
　　當歸尾　黄竹葉¶
<pb:KR3e0067_WYG_068-42a>¶
　右同鹽潄¶
牙動牙宣血出¶
　凈香附子薑汁同浸晒乾為末擦之¶
牙藥紫金散　解風熱潄積壅去口氣上牙宣揩牙白¶
　療齗腫及一切疼痛處¶
　右用生大黄不拘多少入罐子煆存性碾為細末早¶
　晚用少許擦之温水潄口大有竒效路鈐梁園材云¶
　都下一家專貨此物兩宫常以數千錢來買其門如¶
<pb:KR3e0067_WYG_068-42b>¶
　市鄰人咸訝其不曽見修製之功密叩厥子遂得是¶
　方¶
治牙齒宣露¶
　用蘩蔞燒灰以揩齒宣露然燒灰减力不若乾作末¶
　有益矣¶
治牙齒宣露¶
　以蚺蛇膽和麝香末傅之¶
　　　齒間血出(論/)¶
<pb:KR3e0067_WYG_068-43a>¶
夫邪熱潛在上流傳於手陽明之支脉入於齒頭面有¶
風而陽明脉虚氣挾熱乗虚入齒齗摶於血則令齒齗¶
虚腫甚者齒間出血葢性得温則宣流故也¶
　　　方¶
烏金散　治齒齗血出及腫痒風冷疼痛¶
　　槐白皮　猪牙皂角　威靈仙　生乾地黄　酸¶
　　石榴皮　何首烏　青鹽(各一/兩)細辛　升麻(各半/兩)¶
　　麝香¶
<pb:KR3e0067_WYG_068-43b>¶
　右共研為細末将諸藥并麝同研令匀每用半錢揩¶
　牙良以温湯潄口如早作齒藥用尤妙一水調藥半¶
　錢塗在紙上於牙齒上貼之三兩次即愈¶
柳枝散　治齒齗血出¶
　　柳枝　桑皮　槐枝　皂莢　丹砂　生地黄¶
　　麝香　凝水石　小薊根¶
　右搗研為細散每用揩齒良¶
雄黄麝香散　治牙齒腫爛出血¶
<pb:KR3e0067_WYG_068-44a>¶
　　雄黄　銅緑　枯礬　血竭　麝香　輕粉　黄¶
　　丹　黄連(各一/錢)¶
　右為細末每服少許隨病大小傅上¶
角蒿散　治齒痛宣露血出不止¶
　　角蒿　細辛　升麻(各半/兩)地骨皮　牛膝(各一/分)¶
　右藏瓶内燒灰存性搗羅為散每用一錢摻濕紙上¶
　患處貼¶
當歸湯　治酒醉牙齒涌血出亦治齒風痛¶
<pb:KR3e0067_WYG_068-44b>¶
　　當歸　礬石　桂心　細辛　甘草(各一/兩)¶
　右㕮咀以漿水五升煮取三升含之日五六夜三二¶
　次一方無細辛水煎亦可¶
治牙宣血出¶
　　藁本　零陵香　甘松　三奈　荆芥¶
　右水煎潄之如刷牙用砂鍋末¶
治齒齗間出血喫食不得¶
　　黄連　白龍骨　馬牙硝(各一/兩)白礬　龍腦(一/錢)¶
<pb:KR3e0067_WYG_068-45a>¶
　右搗為散研入龍腦令匀每用半錢傅齒根下¶
龍骨散　治齒齗血出不止¶
　　白龍骨　生地黄　乾薑　曲頭棘刺　白礬¶
　右搗羅為末每用半錢傅齒齗處即差¶
生肌桃花散　治牙齒内血出并有竅眼時時吐血¶
　　寒水石粉　硃砂　甘草　腦子¶
　右為細末每用少許乾捻有竅處¶
龍腦散　治牙齒疼痛間血出去口氣辟風冷¶
<pb:KR3e0067_WYG_068-45b>¶
　　龍腦　蔓荆實　細辛　升麻(各一/兩)¶
　右為細散入龍腦拌匀每用半錢揩牙良久温湯潄¶
　口¶
鬱金散　治齒出血¶
　　鬱金　白芷　細辛¶
　右等分為末擦牙仍以竹葉竹皮濃煎入鹽少許含¶
　嚥或炒鹽傅¶
治牙宣出血¶
<pb:KR3e0067_WYG_068-46a>¶
　　明白礬　乳香　麝香(少/許)¶
　右同研細輕手擦良久鹽湯盥潄¶
神效散　治牙縫血出¶
　　草烏頭　青鹽　皂莢(各一/分)¶
　右入瓦器内燒灰存性每用一字揩齒立效¶
生地黄湯　治齒齗血出¶
　　生地黄　大豆　柳枝¶
　右将豆及柳枝炒焦以無灰酒四盞沃之即下地黄¶
<pb:KR3e0067_WYG_068-46b>¶
　根煎五六沸去滓熱潄冷吐¶
治齒齗血出不止方¶
　　乾地龍末　白礬灰　麝香末¶
　右同研令匀於濕布上塗藥貼於患處¶
一方　治齒齗間津液血出不止¶
　　細辛(二/兩)甘草(一/兩)¶
　右㕮咀以醋二升煎取一升日夜旋含之及熱尤良¶
大勝散　治齒衂¶
<pb:KR3e0067_WYG_068-47a>¶
　　蒲黄　螺兒青(各等/分)¶
　右為細末每用少許擦患處少待用温鹽水潄之¶
荆槐散　治牙宣出血或痛¶
　　槐枝　荆芥穗¶
　右等分為末擦牙仍前㸃服¶
胡粉散　治牙出血不止¶
　　胡粉　麝香(半/錢)¶
　右同研細散臨臥凈揩牙潄口訖乾貼兼能牢牙¶
<pb:KR3e0067_WYG_068-47b>¶
治齒齗間津液血出不止¶
　用礬石一兩燒水三升煮取一升先拭血乃含之已¶
　後不用朽人牙齒根落不用之可也¶
又方　治齒根血出¶
　用苦竹葉濃煮與鹽少許温熱得所含之冷即吐一¶
　方無鹽¶
又方　治齒出血不止¶
　用刮生竹皮二兩苦酒浸之令其人解衣坐使人含¶
<pb:KR3e0067_WYG_068-48a>¶
　噀其背上三過仍取竹茹濃煮汁勿與鹽使㣲温含¶
　潄之竟日為度¶
治酒醉牙齒涌血¶
　用燒釘令赤拄血孔方止¶
治酒後口齒有血出¶
　用枸杞為末煎湯潄之然後吞下立止根亦可¶
靈芝散　治出血齒痛¶
　用川五靈芝以米醋煎汁含嚥¶
<pb:KR3e0067_WYG_068-48b>¶
治齒疼齗間出血極騐¶
　用鹽末每夜厚封齒齗上有汁瀝盡及臥其汁出時¶
　仍叩齒勿住不過十夜疼血止更久尤佳長忌猪肉¶
　油菜等¶
又方¶
　用食茱萸遇齒痛酒煎含之¶
治牙疼肉爛血出不止¶
　用草烏頭大者去皮臍髙良薑等分為散先用温鹽¶
<pb:KR3e0067_WYG_068-49a>¶
　湯潄口了揾藥少許揩齒涎出立效¶
凡齒宣露多是疽及蝕¶
　用角松灰夜塗齒上齗間使滿勿使食油菜三度即¶
　差食油菜即發并桂心常忌沙糖乾棗¶
又方(出肘/後方)¶
　每日早捻東牆衣口中暖水含扣百遍常為勿脱不¶
　五日宣齒即牢固良騐凡齒痛病皆由月蝕飲酒慎¶
　之為妙¶
<pb:KR3e0067_WYG_068-49b>¶
治齒縫忽然血出不止方¶
　用梧桐淚半兩研羅為末貼齒縫如血出不定再貼¶
　神效¶
治齒浮動齗腫出血方¶
　用屋下塵煤細羅為散揩傅齒根下¶
又方(出聖/惠方)¶
　用燒銅筯烙血出處以白礬灰傅之¶
治大人牙宣出血極多¶
<pb:KR3e0067_WYG_068-50a>¶
　用消毒散加大黄赤芍藥當歸生地黄等分同煎服¶
　仍敷貼前藥或以綿紙蘸藥塞牙縫中¶
二妙圓　治齒衂¶
　　巴豆　蓽澄茄(七/枚)¶
　右研爛為細末綿裹左齒痛納之左耳右齒痛納之¶
　右耳¶
齒縫出血方¶
　齒縫出血不止他藥不能治者鹽注之素問云鹽勝¶
<pb:KR3e0067_WYG_068-50b>¶
　血故也蘭室寶鑑用門冬煎湯潄之亦良¶
又方　治齒縫出血葢上實下虚也¶
　八味丸服之而愈¶
治牙齒出血及走馬疳¶
　右用頭髪䬣&KR2571;用剃面刀子細切銚内慢火炒存性¶
　為末¶
治齒縫多血¶
　以鹽湯常潄即已益齒止血良驗¶
<pb:KR3e0067_WYG_068-51a>¶
治齒齗間津液血出不止¶
　用苦竹茹四兩以醋漬一宿含之一方用酒¶
治齒縫中血出¶
　以紙絍子蘸乾蟾酥少許於血出處按立止¶
　　　骨槽風¶
乳香蓽撥散　專治牙疼骨槽風¶
　　天麻　防風　荆芥穗　草烏頭　蓽撥　細辛¶
　　　川烏頭　紅豆　盆硝(各一/錢)乳香　沒藥　官¶
<pb:KR3e0067_WYG_068-51b>¶
　　桂(各半/錢)麝香(少/許)¶
　右為細末每用一惟或半錢口含温水鼻内㗜之¶
　左右用¶
玉池散　治牙濃血變骨槽風者及骨已出者此方張¶
　龍圖傳之¶
　　藁本　升麻　防風　細辛　白芷　川芎　甘¶
　　草節　當歸　槐花　獨活(各等/分)¶
　右為末每服三錢生薑三片水一盞煎七分温潄服¶
<pb:KR3e0067_WYG_068-52a>¶
　之無不效¶
如意湯　治骨槽風走馬牙疳及洗金瘡¶
　　荆芥穗　防風　薄荷葉　白芷　黄栢　黄連¶
　　　地骨皮　貫仲(各等/分)¶
　右為粗末水煎潄去骨槽風出孫真人瘡科論除疳¶
　瘡諸毒¶
牙癰方¶
　　硃砂　雄黄　磁石　石膽　礬石¶
<pb:KR3e0067_WYG_068-52b>¶
　右各等分入磁合鹽泥塗燒兩日夜置浄地出火毒¶
　兩日細末雞羽蘸傅瘡惡肉朽骨損牙俱出而愈¶
梧桐淚散　治骨槽風痛齗腫齒疎¶
　　梧桐淚　槐樹根　白薔薇根　垂柳稍　李樹¶
　　根¶
　右為粗散每用半兩水二大盞煎至一盞去滓熱含¶
　冷吐¶
生肌散¶
<pb:KR3e0067_WYG_068-53a>¶
　　枯白礬　白蘚皮　黄蘗　白芷(各等/分)¶
　右為末先以如意湯潄畢上此藥神效¶
地骨皮散　治骨槽風牙齒宣露腫痒浮動疼痛不時¶
　或齗爛生瘡及大人小兒口瘡¶
　　地骨皮　麥糵(各一/兩)猪牙皂莢(半/兩)青鹽¶
　右入鍋炒搗羅為散每用先以鹽漿水潄口摻擦即¶
　愈¶
潄口沉香散　治牙槽熱毒之氣衝發齒根腫痛成瘡¶
<pb:KR3e0067_WYG_068-53b>¶
　或差或發並宜服之¶
　　香附子　沉香　升麻　華隂細辛(各一/兩)¶
　右為細末每用二錢水一大盞同煎至三兩沸去滓¶
　温潄冷吐悞嚥不妨不拘時候日用三四次¶
地黄膏　治骨槽風痛齗腫齒宣露齒根挺出時膿血¶
　不止¶
　　生地黄　梧桐淚　白礬(各半/兩)麝香(一/分)¶
　右為極細末與生地黄汁相和匀於銀器中以文武¶
<pb:KR3e0067_WYG_068-54a>¶
　火慢慢煎成膏臨時以藥於齒齗上塗之有津即嚥¶
　每用一匙食後臨卧¶
一方　治牙癰腫塞口噤而不能開¶
　　附子　黄連　礬石(一/兩)¶
　右為末内口中有如口噤不能開者須用銀筯撬開¶
　将藥以蘆管細細吹入咽喉中即甦醒¶
治骨槽風牙疼腫¶
　用桔梗為末棗瓤和丸如皂子大綿裹咬之腫則荆¶
<pb:KR3e0067_WYG_068-54b>¶
　芥湯潄之¶
治骨槽風熱牙齒疼痛不可忍滿口牙齒俱動宜用此¶
　方去熱毒後喫齒痛方¶
　　細辛　羌活　荆芥穗　防風　大黄　繭草¶
　　川芎(各一/分)¶
　右為細末每服三錢以熱湯調熱含冷吐如此使兩¶
　三次後喫後方¶
茵陳散　治骨槽風熱及一切牙齒疼痛至坐卧不穏¶
<pb:KR3e0067_WYG_068-55a>¶
　痛不可忍¶
　　麻黄　荆芥穗　升麻　黄芩　羌活　獨活¶
　　牡丹皮　薄荷　連翹　茵陳　射干　大黄¶
　　殭蚕　半夏(各一/分)細辛(半/分)牽牛(一/分)¶
　右細杵羅為末每服三錢水一盞先煎湯熱下藥末¶
　攪一攪急㵼出食後臨卧和滓熱服¶
　¶
　¶
<pb:KR3e0067_WYG_068-55b>¶
　¶
　¶
　¶
　¶
　¶
　¶
　¶
　普濟方卷六十九¶
