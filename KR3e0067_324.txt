# -*- mode: mandoku-view; -*-
#+TITLE: 普濟方
#+DATE: 2015-08-24 23:06:55.474566
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百二十四
<pb:KR3e0067_WYG_324-1a>¶
欽定四庫全書¶
　普濟方卷三百二十四　明　周王朱橚　撰¶
　　婦人諸疾門¶
　　　積聚(附論/)¶
夫婦人積聚者積者五臟所生聚者六腑所成五臟之¶
氣積名曰積六腑之氣聚名曰聚也積者其病不離其¶
部聚者其病無有常處皆由隂陽不和風冷搏於臟腑¶
而生積聚也婦人病積於經乆則令無子亦令月水不¶
<pb:KR3e0067_WYG_324-1b>¶
通所以然者積聚起於冷氣結入子臟故令無子若冷¶
氣入於胞絡冷搏於血血冷則澁結故令月水不通(儒/門)¶
(事親云戴人過譙都營中飲會鄰席有一卒說出妻事/戴人問其故答曰吾婦為室女時心下有冷積如覆盃)¶
(按之如水聲以熱手熨之如冰聚來已十五年矣恐斷/我嗣是故棄之戴人曰公無黜也如用吾藥病疴除孕)¶
(可得卒從之戴人診其脈沉而遲尺脈洪大而有力非/無子之候也可不踰年而孕其良人笑曰試之先以三)¶
(聖散吐涎一斗心下軟次服白术調中湯五苓散後以/四物湯和之不再月氣血合度數月而娠二子戴人常)¶
(曰用吾此法無不子之婦此言不誣陽夏張主簿之妻/病肥氣初如酒杯大發寒熱十五餘年後因性急悲感)¶
(病益甚惟心下三指許無病滿腹如石片不能坐卧鍼/炙匝矣徒勞人耳乃邀戴人而問之既至斷之曰此肥)¶
<pb:KR3e0067_WYG_324-2a>¶
(氣也得之季夏戊巳日在左脅下如覆杯久不愈令人/發&KR0146;瘧&KR0146;瘧者寒熱也以𤓰蒂散吐之魚腥黃涎約三)¶
(缶至夜繼用舟車丸通經散投之五更黄涎膿水相半/五六行凡有積處倍覺痛後用白术散當歸散和血流)¶
(經之藥如厮漏泄/凡三四次而方愈)¶
　　　方¶
鱉甲丸(出千/金方)治女人小腹中積聚大如七八寸盤面上¶
　下周流痛不可忍手足苦冷欬噫腥臭兩脇熱如火¶
　灸玉門冷如風吹經水不通或在月前或在月後服¶
　之三十日便瘥有孕(河内太守/魏夫人方)¶
<pb:KR3e0067_WYG_324-2b>¶
　　鱉甲　桂心(各一/兩半)蜂房(半/兩)𤣥參　蜀椒　細辛¶
　　人參　苦參　丹參　沙參　吳茱萸(各十/八銖)䗪蟲¶
　　　水蛭　乾薑　牡丹　附子　皂莢　當歸¶
　　芍藥　甘草　防葵(各一/兩)蠐螬(二十/枚)蝱虫大黄(各/一)¶
　　(兩六/錢)¶
　右為末蜜和丸如梧桐子大酒下七丸日三稍加之¶
　以知為度¶
鱉甲丸(出聖/惠方)治婦人腹中積聚大如杯上下流痛不可¶
<pb:KR3e0067_WYG_324-3a>¶
　忍食噫腥臭四肢寒熱經水不通惡血停滯體瘦無¶
　力面色萎黄宜服¶
　　鱉甲(一兩半塗醋/炙黄去裙襴)露蜂房(二分/微炒)牡丹(三/分)川椒(二分/去梗)¶
　　(炒去汗目/一方白㣲)牛膝(一分/去苗)川大黃(一兩剉/碎㣲炒)附子(一两半/去皮臍)¶
　　乾薑(三分/㣲炒)吳茱萸(三分湯浸七/遍焙乾㣲炒)蝱蟲(一兩/微炒)水蛭(一/兩)¶
　　(微/炒)皂莢(半两去皮子/塗醋炒令黄)當歸(一兩剉/㣲炒)赤芍藥　桂心¶
　　　琥珀　防葵(各一/兩)蠐螬(三十枚/㣲炒)¶
　右為末煉蜜和搗五七百杵丸如梧桐子大每日空¶
<pb:KR3e0067_WYG_324-3b>¶
　心及晩食前温酒送下十丸¶
薑黄丸(出聖/惠方)治婦人虛冷血氣積聚心腹妨悶月候久¶
　不通少思飲食四肢羸痩¶
　　薑黃(三/分)牡丹(半/分)赤芍藥(半/兩)桂心(三/分)芫花(一分半/醋炒乾)當¶
　　歸(半兩剉/微炒)鱉甲(一兩塗醋炙/金黄去裙襴)琥珀(半/兩)延胡索(半/兩)鬼¶
　　箭羽(半/兩)木香(半/兩)硇砂(半/兩)凌霄花(半/兩)荆三稜(二分㣲/炒剉)¶
　　水蛭(一分炒/令㣲黃)川大黃(三分剉/碎微炒)乾漆(三分搗碎/炒令烟出)¶
　右為末煉蜜和丸如梧桐子大食前以温酒下七丸¶
<pb:KR3e0067_WYG_324-4a>¶
龜甲丸(出聖/惠方)治婦人因産後虛冷堅結積在腹内月經¶
　往來不時若腹脹滿繞臍下痛引腰背手足煩或冷¶
　熱心悶不欲食¶
　　鱉甲(一兩/半)乾薑　赤石脂　丹參　禹餘粮　當¶
　　歸　白芷(一分/用末)乾地黄(各一两/六銖)代赭　甘草　鹿¶
　　茸　烏賊骨　殭蠶(各十/八銖)桂心　細辛　蜀椒¶
　　附子(各一/兩)¶
　右為末蜜和丸如桐子大空心酒下五丸加至十丸¶
<pb:KR3e0067_WYG_324-4b>¶
　一方有牛膝無白芷¶
紫桂丸(出聖/惠方)治婦人心腹虛損冷積聚宿食不消冷氣¶
　時攻心腹脹滿遶臍㽲痛¶
　　桂心(一/兩)吳茱茰(半兩湯浸七/遍焙乾㣲炒)菖蒲(半/兩)猪牙皂莢(半/兩)¶
　　(塗醋去皮/炙黃去子)紫苑(半兩炮/裂剉)乾薑(半兩炮/裂剉)川烏頭(一兩/炮裂)¶
　　(去皮/臍)當歸(三分剉/㣲炒)木香(半/两)川椒(半兩去目及閉/口者㣲炒去汗)蓬¶
　　莪荗(二/分)牛膝(半兩/去苗)桃仁(半兩去皮尖/雙仁麩炒黃)附子(半兩炮/裂去皮)¶
　　(臍/)琥珀(三/分)¶
<pb:KR3e0067_WYG_324-5a>¶
　右為末煉蜜和搗五七百杵丸如梧桐子大每日空¶
　心及病發時以熱酒下二十丸¶
乾膝丸(出聖/惠方)治婦人積聚及惡血不散多攻心腹疼痛¶
　面無顔色四肢不和宜服¶
　　乾膝(一兩搗碎/炒令烟出)穿山甲(一兩炙/令焦黃)梹榔(三/分)荆三稜(半/兩)¶
　　(㣲炮/剉)桂心(三/分)乳香(半/兩)川烏頭(半兩炮裂/去皮臍)硇砂(一兩/不夾)¶
　　(石者/細研)木香(半/兩)阿魏(半兩麵裹/煨熟為度)硃砂(三分硏/飛過)鱉甲(一/兩)¶
　　(塗醋炙令黃/色去裙襴)巴荳(二十枚去皮心/研紙裏壓去油)¶
<pb:KR3e0067_WYG_324-5b>¶
　右為末煉蜜和丸如麻子大每服不計時候以熱生¶
　薑酒下五丸當歸酒下亦得¶
秘方¶
　　神麯(五合/炒)枳殻　白术(各六/分)人參(四/分)赤石脂(十/分)¶
　右為細末米飲調下方寸匕¶
大黃丸(出聖/惠方)治婦人積聚氣乆不散¶
　　川大黃(一兩剉/碎微炒)鱉甲(二兩塗醋炙/令黄去裙欄)防葵(一兩/半)琥珀¶
　　(一/兩)乾膝(一兩搗碎/炒烟出)¶
<pb:KR3e0067_WYG_324-6a>¶
　右搗細羅為末以米醋二升熬令稠入少麵煑作糊¶
　和漆為丸如梧桐子大每服食前以温酒下十五丸¶
鱉甲散(出聖/惠方)治婦人積聚氣心腹脹硬或時疼痛體瘦¶
　力乏不能飲食宜服¶
　　鱉甲(二兩塗醋炙/黄去裙襴)當歸(剉㣲/炒)防葵(各一/兩)吳茱萸(半/兩)¶
　　(湯浸七遍/焙乾微炒)桂心　白术　青橘皮(湯浸去/白穣焙)木香¶
　　赤芍藥(各一/兩)甘草(半兩炙/㣲赤剉)桃仁(一兩浸去皮尖/雙仁麩炒微黄)¶
　右為散服三錢水一盞生薑半分煎六分去滓食前¶
<pb:KR3e0067_WYG_324-6b>¶
　稍熱服¶
治婦人勞氣食氣胃滿頭童結痛小便赤黃大下氣(出/千)¶
　(金/方)¶
　　烏頭　黃芩　巴豆(各半/兩)半夏(三/兩)大黄(八/兩)戎鹽(一/兩)¶
　　(半/)&KR2015;蟲　桂心　苦參(各十/八銖)人參　硝石(各一/兩)¶
　右為末以蜜浸牛膽拌和搗三萬杵丸如梧桐子大¶
　宿不食酒服五丸安卧須臾當下下黄者小腹積也¶
　青者疝也白者内風也如水者留飲也青如粥汁膈¶
<pb:KR3e0067_WYG_324-7a>¶
　上邪氣也血如腐肉者傷也赤如血者乳餘疾也如¶
　蟲刺者蟲也既下必渴飲粥飲食酥糜三日後當温¶
　食食必服濃三十日平復亦名破積烏頭丸主心腹¶
　積聚氣悶脹疝瘕内傷瘀血&KR0146;乳餘疾及諸不足¶
麝香丸(出聖/惠方)治婦人積聚氣心腹疼痛面色痿黄不能¶
　飲食¶
　　麝香(半兩/細入)木香(三/分)當歸(二分剉/碎微炒)附子(半兩炮裂/去皮臍)香¶
　　墨(三/分)防葵(半/分)硇砂(三分不夾/石者細研)硃砂(半兩/細研)巴豆(半分/去皮)¶
<pb:KR3e0067_WYG_324-7b>¶
　　(心紙裏壓/出油研)吳茱萸(半兩湯浸七/遍焙乾微炒)¶
　右為細末入研了藥令勻以醋煑麵糊和丸如麻子¶
　大服時空心以橘皮湯下三丸以利下惡滯為度¶
磨積丸(出醫方/集成)治女人三十六疾積氣内攻經候不調¶
　腹脇多脹或時痛不進飲食¶
　　京三稜　莪蒁(各煨/二兩)茴香(炒/)附子　川楝子肉(炒/)¶
　　白芍藥　乾薑(炮各一/兩半)當歸(洗一兩/七錢半)巴㦸(去心炒/一兩)¶
　　艾葉(醋炒一兩/七錢半)¶
<pb:KR3e0067_WYG_324-8a>¶
　右為末酒糊丸如梧桐子大每服五十丸空心温酒¶
　下¶
防葵散(出聖/惠方)治婦人心腹積聚氣時有疼痛經絡不利¶
　四肢漸瘦食少腹脹宜服¶
　　防葵(一/兩)木香(一/兩)川大黄(二兩剉/碎微炒)白术(一/兩)當歸(一兩/剉㣲)¶
　　(炒/)赤芍藥(一/兩)牛膝(一兩/去苗)桂心(一/兩)桃仁(一兩湯浸去/皮尖雙仁麵)¶
　　(微/炒)¶
　右麄羅為散每服三錢水一盞入生薑半分煎至六¶
<pb:KR3e0067_WYG_324-8b>¶
　分去滓食前燒熱服¶
五京丸(出千/金方)治婦人腹中積聚九痛七害及腰中冷引¶
　小腹害食得冷便下方¶
　　乾薑　蜀椒(各三/兩)附子(一/兩)吳茱萸(一/升)當歸　狼毒¶
　　　黄芩　牡蠣(各三/兩)¶
　右為末蜜和丸如梧桐子大初服三丸日加至十丸¶
　患乆冷困當服¶
鬼箭散(出聖/惠方)治婦人積聚氣心腹脹滿經絡滯澁四肢¶
<pb:KR3e0067_WYG_324-9a>¶
　疼痛坐卧不安宜服¶
　　鬼箭羽　琥珀　牛蒡子　穿山甲(塗醋炙/令黄)當歸¶
　　(剉碎/㣲炒)桂心　川大黄(剉碎/㣲炒)桃仁(湯浸去皮尖雙仁/麩炒㣲黃以上各)¶
　　(一/兩)¶
　右為散每服二錢以温酒調下食前服¶
硇砂丸(出聖/惠方)治婦人血冷虛氣積聚疼痛¶
　　硇砂(三分/細研)百草霜(半/兩)砒黃(一/分)凌霄花(半/兩)香墨(一/分)川¶
　　烏頭(半兩炮裂/去皮臍)巴豆(一分去/皮心)¶
<pb:KR3e0067_WYG_324-9b>¶
　右為末入巴豆霜同研令勻用軟飯和丸如菉豆大¶
　每服於食前以温酒下三丸¶
治積氣堅硬作氣噎胷引背痛方(大全/良方)¶
　　白芍藥(一兩/半)鱉甲(醋/炙)枳殻(去穰/麩炒)北柴胡(各一/兩)甘草¶
　　赤茯苓(各半/兩)¶
　右㕮咀每服三錢水一盞薑三片棗一枚煎至七分¶
　去滓温服¶
草粉丸子(出聖/惠方)治婦人積聚氣久不散心腹疼痛¶
<pb:KR3e0067_WYG_324-10a>¶
　　麝香(半兩/細研)巴豆(三分去皮心/紙裏壓去油)飛天白(六兩雄雀糞/是冬月者佳)¶
　　(炒令極/熱為末)¶
　右都研令勻以糯米飯和丸如梧桐子大每服空心¶
　以生薑酒下二丸¶
楊子建䕶命方治婦人忽經候行次忽因産後起早并¶
　誤喫生冷物傷損血氣血氣俱病因生積聚乆無療¶
　變成惡物其狀腹中成鬼如蛇如䑕如䗫如蠱之類¶
　發作有時疼痛不可勝忍以手按之即衝手跳起宜¶
<pb:KR3e0067_WYG_324-10b>¶
　服此方但此病經到年深其惡物帶命喫人血盡忽¶
　絶無經候通行忽經候行時只如淺紅水如此即傾¶
　危人也急宜治之所病年深不請喫¶
　　吳茱萸(三/銖)鱉甲(醋炙/黄)延胡索　棟子(各半/兩)芫花¶
　　梹榔(各二/兩)狼毒(九銖打碎同芫花用醋三碗於土/器内煑乾炒令黄色以微黒色為)¶
　　(度/)𦍑活　牡丹(去/心)附子(火炮/去皮)桔梗　牛漆　白蕪¶
　　荑　川芎　半夏　當歸　川椒　麝香　蜜陀¶
　　僧　通草(各一/兩)蝱蟲(去翅三/十箇)水蛭(二十/條)¶
<pb:KR3e0067_WYG_324-11a>¶
　右件藥除芫花狼毒二味自作一處杵羅為末蝱蟲¶
　水蛭鱉甲三味修製了亦自作一處杵羅為末所餘¶
　數件藥修合作一處杵羅為末件藥盡修製杵羅了¶
　三處合作一處相滚令均每服三錢空心葱湯調下¶
白术散　療婦人腹内冷癖血塊虛脹月經不調瘦弱¶
　不能食無顔色狀如𫝊尸方¶
　　麯末(二/升)麥蘖末(二/升)生地黄(肥者切/三升)白术(八/兩)牛膝(切/三)¶
　　(升/)桑耳(剉三升/金色者)薑黄(八兩/)　當歸(十四/分)生薑(和皮/切三)¶
<pb:KR3e0067_WYG_324-11b>¶
　　(升/)桃仁　杏仁(各二升去皮尖/及雙仁者熱熬)近用橘皮(八/兩)¶
　右並細切於臼中以木杵搗之如泥納瓶中以物葢¶
　口封之勿令洩氣蒸於一大石米中飯熟出入停屋¶
　下三日開出暴乾搗為散酒飲服方寸匕日二服漸¶
　加至一匕半不利初服十日内忌生冷難消之物以¶
　助藥勢過十日外即百無所忌任意恣口食之惟忌¶
　桃李若須桃李宜去木若不能散蜜丸服之亦得一¶
　服三十丸日二服去病人肥徤好顔色忌桃李雀肉¶
<pb:KR3e0067_WYG_324-12a>¶
　蕪荑¶
乾薑丸　治婦人寒熱羸痩酸消怠惰胷中支滿肩背¶
　脊重痛腫裏堅滿積聚或痛不可忍引腰小腹痛四¶
　肢煩疼手足厥逆寒至肘膝或煩滿手足虛熱意欲¶
　投水中百節盡心下常若懸痛時寒時熱惡心涎唾¶
　喜出每愛鹽酸甜苦之物身體或如雞皮月經不通¶
　大小便若難食不生饑¶
　　乾薑　芎藭　茯苓　硝石　杏仁　水蛭　蝱¶
<pb:KR3e0067_WYG_324-12b>¶
　　蟲　桃仁　蠐螬　&KR0034;蟲(各一/兩)柴胡　芍藥　人¶
　　參　大黄　當歸(各二/兩)¶
　右為末蜜和丸如梧桐子大空心飲下三丸不知加¶
　至十丸兼療婦人瘕結脇肋下疾¶
神仙聚寶丹(利劑/方)治婦人血海虛寒外乘風冷摶結不¶
　散積聚成塊或成堅瘕及血氣攻注腹脇疼痛小腹¶
　及脹或時虛鳴面色痿黄肢體浮腫經脈欲行先若¶
　重病或多或少帶下赤白崩漏不止驚悸徤忘小便¶
<pb:KR3e0067_WYG_324-13a>¶
　頻數或下白水時發虛熱盗汗羸痩此藥不問胎前¶
　産後室女並宜服之常服安心神去邪氣逐敗血養¶
　新血令人有子¶
　　没藥(别/研)琥珀(别/研)木香(煨冷/取末)當歸(洗焙取末/各一兩)辰砂¶
　　麝香(别研各/一錢)滴乳(别研一分一/方用二錢半)¶
　右研令細和停滴冷熱水搗為丸每一兩作一十五¶
　丸每服二丸温酒磨下胎息不順腹内疼痛一切産¶
　難温酒和童子小便磨下産後血暈敗血奔心口噤¶
<pb:KR3e0067_WYG_324-13b>¶
　舌强或惡露未盡發渴面浮煎烏梅湯和童子小便¶
　磨下産後氣力虛羸諸藥不能速效用童子小便磨¶
　下室女經候不調每服半丸温酒磨下不拘時候¶
　　　癥瘕積聚(附論/)¶
瘕者黄瘕青瘕燥瘕血瘕脂瘕狐瘕蛇瘕是也千金外¶
臺言之詳矣癥瘕積聚隨氣血以分門故方云以癥瘕¶
屬肝部積聚屬肺部不亦明乎况七者火數屬心葢血¶
生於八者木數屬肝葢血歸於肝雖曰强分理似不混¶
<pb:KR3e0067_WYG_324-14a>¶
夫癥者堅也則難破瘕者假也假物成形若婦人七癥¶
八瘕則由内外不内外因動傷五臟氣血而成古人將¶
婦人病為痼疾以蛟龍等為生瘕然亦不必如此執泥¶
婦人癥瘕並屬血病龍蛇魚鱉肉髮蝨瘕等事皆出偶¶
然但飲食間誤中之留聚腹臟假血而成自有活性亦¶
猶永徽中僧病噎者腹有一物其狀如魚即生瘕也與¶
夫宿血停凝結為胚塊雖内外所感之不同治法當以¶
類相從所為醫者意也如以敗梳治蝨瘕銅屑治龍瘕¶
<pb:KR3e0067_WYG_324-14b>¶
麯孽治米瘕石灰治鱉瘕此等學者可以理解也¶
　　　方¶
牡丹煎丸(出和/劑方)治婦人衝任本虛小腹挾寒或因産勞¶
　損子臟風寒摶於血氣結生瘕聚塊硬發歇臍腹刺¶
　痛脇肋𦂳脹腰膝疼重拘攣腫滿背項强急手足麻¶
　痺或月水不調或瘀滯澁閉或崩漏帶下小腹冷疼¶
　寒熱盗汗四肢酸痛面色痿黄多生䵟&KR0845;羸乏少力¶
　心多驚悸不欲飲食¶
<pb:KR3e0067_WYG_324-15a>¶
　　延胡索　縮砂仁(各半/兩)赤芍藥　牡丹皮(各一/兩)山¶
　　茱萸　乾薑(炮各/半兩)龍骨(細研/水飛)熟地黄　梹榔　羗¶
　　活(各二/兩)藁本(去/土)五味子　人參　白芷　當歸(去/蘆)¶
　　(酒/浸)乾山藥　澤㵼　續㫁(細/者)肉桂(去粗/皮)白茯苓¶
　　白术　附子(去皮/臍)木香　牛膝(去苗酒/浸宿焙)萆薢(搗為/末炒)¶
　　(各一/兩)石斛(去根酒/浸三兩)¶
　右為細末煉蜜和丸如梧桐子大每服二十丸温酒¶
　或醋湯下空心食前二服姙娠不宜服如是血熱及¶
<pb:KR3e0067_WYG_324-15b>¶
　夜多煩躁不用附子山茱萸萆薢乾薑此四味却入¶
　柴胡黄連甘草牽牛子四味柴胡去苗一兩甘草一¶
　兩餘各半兩同和為丸¶
治瘕神妙婦人腹肚有塊久不消名曰瘕聚¶
　　川烏(七/錢)附子(七/錢)木香(半/兩)香附子(半/兩)丹參　陳皮(各/三)¶
　　(錢/)蓬蒁　三稜　威靈仙　木賊草　桂心　芍¶
　　藥　藁本　蒺䔧　葫蘆　甘草　延胡索　良¶
　　薑(各半/兩)¶
<pb:KR3e0067_WYG_324-16a>¶
　右為㕮咀每服四錢水一盞半生薑三片煎服¶
雞鳴柴丸(出千/金方)治婦人瘕癥積聚¶
　　皂莢(一/分)藜蘆　甘草　礬石　烏喙　杏仁　乾¶
　　薑　桂心　巴豆(各二/分)前胡　人參(各四/分)代赭(五/分)¶
　　阿膠(六/分)大黄(八/分)¶
　右為末蜜丸如梧桐子大雞鳴時服二丸日益一丸¶
　至五丸止仍從一起下白者風也赤者癥瘕也青微¶
　黄者心腹病也¶
<pb:KR3e0067_WYG_324-16b>¶
桃仁散(出大全/良方)治月經不通産後惡露未盡積聚瘀血¶
　變成癥瘕¶
　　蝱蟲(半兩炒令㣲/黄去翅足)水蛭(炒令/㣲黄)烏賊骨　鯉魚鱗(燒/灰)¶
　　芫花(醋炒/令乾)枳殻(麩炒微/黄去穰)當歸(炒/)牛膝(去/苗)赤芍藥¶
　　硇砂　桂心(各半/兩)桃仁(三分浸去尖/雙仁麩炒黄)¶
　右為細末食前温調下一錢¶
水府丹(出大全/良方)治婦人久虛積冷經候不行癥瘕癖塊¶
　腹中卒暴疼痛面有䵟&KR0845;黧黑羸瘠百病¶
<pb:KR3e0067_WYG_324-17a>¶
　　經煅花蘂石(研一/兩半)硇砂(紙隔沸湯淋/熬取霜半兩)桂心(别為/末)木¶
　　香　乾薑(各一/兩)縮砂仁(二/兩)紅荳(半/兩)班猫(一百/箇)臘月¶
　　狗膽(七/枚)生地黄汁　童子小便(各一/升)蚖青(三百箇/班猫蚖)¶
　　(青二物並去頭足翅以/糯米一升同炒米黄)¶
　右為末同三汁熬為膏和上末丸如雞頭大硃砂為¶
　衣每服一丸温酒嚼破食前服米飲亦可孕婦莫服¶
治婦人血瘕心腹積乳餘疾繼生小腹堅滿貫臍中熱¶
　腰背疼小便不利大便難不下食有伏蟲臚脹癰疽¶
<pb:KR3e0067_WYG_324-17b>¶
　腫久寒畱熱胃脘有邪氣方(千金/方)¶
　　半夏(一兩/六銖)石膏　藜蘆　牡蒙　蓯蓉(各十/八銖)　桂¶
　　心　乾薑(各一/兩)烏喙(半/兩)巴豆(六十枚/研為膏)¶
　右為末蜜丸如小荳大日服二丸及治男子疝病¶
三稜煎丸(出大全/良方)治婦人血瘕食積痰滯¶
　　三稜(煨/)莪荗(煨各/二兩)青橘皮(去/白)半夏(湯洗/七遍)麥芽(炒各/一兩)¶
　右用好醋六升煑乾焙為末醋糊丸如梧桐子大每¶
　服三四十丸淡醋湯下痰積多薑湯下¶
<pb:KR3e0067_WYG_324-18a>¶
妙應丹　治諸臟氣虚損積聚煩悶及飲食中蠱毒或¶
　食水陸果蓏子卵入腹而成蟲蛇魚鱉或宿食留飲¶
　婦人產後敗血不消女子月水不通結為癥瘕時發¶
　寒熱唇口焦黑肢體瘦削嗜卧多魘少食腹疼大便¶
　糟粕變成冷痢¶
　　萆撥　木香　破故紙(炒各重/三兩半)附子(四箇六七錢/重者去皮臍)¶
　　(剜作甕碙砂共一兩七錢/半麵裹煨熱去麵不用)青皮(二/兩)¶
　右為末麵糊搜丸如梧桐子大每服三十丸生薑橘¶
<pb:KR3e0067_WYG_324-18b>¶
　皮湯下滯痢米湯下加至五十丸¶
桃仁煎　治婦人血積血瘕血瘣經候不通潮熱月水¶
　停滯作病及癥瘕等病神騐此藥性烈氣血虛人斟¶
　酌與之亦可下鬼塊胎(一名桃/仁丸)¶
　　桃仁丸(二兩湯/浸火炒)大黄　川朴硝(各一/兩)蝱蟲(半兩/炒黑)¶
　右為末以醇醋二升半銀石器中熳火煎取一升五¶
　合下大黄桃仁蝱蟲等不住手攪欲下手丸下朴硝¶
　更不住手攪良久出之丸如梧桐子前一日不用喫¶
<pb:KR3e0067_WYG_324-19a>¶
　晩食五更初用温水吞下五丸日午取下如赤荳汁¶
　或如雞肝蝦䗫衣狀未下再作如鮮血來即止續以¶
　調血氣藥補之曽有婦人小便不通臍腹不可忍衆¶
　醫作淋治以八珍散之類愈甚　許學士診之曰此¶
　血瘕也非瞑眩藥不可去更初用此藥日午痛大作¶
　不可忍遂卧少頃下血如拳者數塊小便如黒汁者¶
　一二升痛止得愈此藥治病的切然猛烈太峻氣虛¶
　血弱者更宜斟酌與之一方用醇苦酒煎如前法每¶
<pb:KR3e0067_WYG_324-19b>¶
　取一雞子黄投酒中預一宿勿食服之¶
大硝石丸　治七癥八瘕聚結&KR0146;塊及婦人帶下絶產¶
　并飲服丹藥腹中有癥瘕者當先下之此藥但去癥¶
　瘕不令人困¶
　　硝石(六/兩)大黄(八/兩)人參　甘草(各三/兩)¶
　右為末以三年苦酒三升置銅器中以竹作凖每一¶
　升作一刻柱器中先納大黄常攪不息使微沸盡一¶
　刻乃納餘藥又盡一刻極微火熬使可丸丸如雞子¶
<pb:KR3e0067_WYG_324-20a>¶
　中黄若不能服大丸則作小丸如梧桐子大米湯下¶
　三十丸四日一服婦人服之或下如雞肝或如米泔¶
　正赤黑等三升下後忌風冷自養如產婦¶
四物湯¶
　　當歸　𤣥胡索　威靈仙　官桂(各等/分)¶
　右為末每服三錢酒空心服¶
小三稜丸(醫方/集成)治食癥酒癖血瘕氣塊時發刺痛全不¶
　思飲食及積滯不消心腹堅脹痰逆嘔噦酢吞脇肋¶
<pb:KR3e0067_WYG_324-20b>¶
　刺痛胷膈&KR0146;悶并脾氣横泄¶
　　荆三稜　蓬莪术(各四/兩)芫花(一兩去/梗葉)¶
　右同入磁器中用米醋五升浸滿封器以灰火煨令¶
　乾取出稜术將芫花以餘醋炒令微焦焙乾為末醋¶
　糊丸如菉荳大每服十五丸生薑湯下婦人血分男¶
　子脾氣横泄腫滿水結用桑白煎湯下¶
一握七丸　治臟腑宿藴風冷氣血不和停滯宿飲結¶
　為癥瘕&KR0146;塊及婦人血瘕腸胃中塞飲食不下咳逆¶
<pb:KR3e0067_WYG_324-21a>¶
　脹滿及下痢赤白霍亂轉筋及踒擘拳攣腰脊脚膝¶
　疼痛行步不能常服健脾煖胃堅骨强陽¶
　　神麯(半斤/炒黄)大附子(二箇炮/去皮臍)甘草(二兩/炙)¶
　右為末蜜丸左手一握分作七丸每服十丸細嚼米¶
　飲下¶
治癥瘕積聚去三尸益氣延年却老¶
　右以雄黄二兩細研為末九度水飛過却入新浄竹¶
　筒内盛以蒸餅一塊塞筒口蒸七度用好粉脂一兩¶
<pb:KR3e0067_WYG_324-21b>¶
　為丸如菉荳大日三服酒下七丸十丸三年後道盛¶
　益力不飢玉女來侍¶
治癥瘕積聚風痰癩狂三蟲伏尸除藴輕身益氣令人¶
　不飢百日延年却老¶
　右用天門冬末服方寸七日三無問山中人間但勿¶
　廢久服益苦釀酒服之¶
治癥瘕積聚¶
　用蔓菁子水煑二升取濃汁服¶
<pb:KR3e0067_WYG_324-22a>¶
治癥瘕滿腹諸藥不瘥者(本/草)以人溺服之皆下血片塊¶
　二十日即出也¶
　　　癥瘕(附論/)¶
冷熱不調飲食不節思慮不絶喜怒不時氣弱血虛觸¶
冐風邪冷氣入於龍門邪氣傳於胞絡摶於氣血則使¶
月水不利次至不通漸結成塊又有月信不㫁以舎合¶
隂陽氣内入使經候不時内結積聚成塊此終身不盈¶
宜與琥珀丸磨去之因產而復生癥瘕塊硬按之而不¶
<pb:KR3e0067_WYG_324-22b>¶
動搯之而不移由藏氣已虛血未盡風寒所乘而凝結¶
也没藥丸琥珀丸治之(儒門事親書云沈邱王宰妻病/胷膈不利只流涎沫自言門下)¶
(胃中常雷聲心悶肘作微痛又復昏胷乳之間灸瘢如/碁化痰利膈等藥服之三載病亦依然其家知戴人痰)¶
(不損來求之一涌而出雪白蟲一條長五六寸有口鼻/牙齒走於涎中病者忿見㫁之中有白髮一莖此正與)¶
(徐文伯所吐官人髮瘕一同蟲出立安果園劉子平妻/腹中有塊如瓢十八年矣經水㫁絶諸法無措戴人令)¶
(一月之内涌四次下六次所云痰約三桶其中不化之/物如有葵菜者爛魚腸之狀涌時以木如意攪之病積)¶
(如刮漸漸乃平及積之既盡塊痕反䨟如常畧無少損/至是而面有童色經水復行若當年少可以有子)¶
當歸丸(出千/金方)治婦女人臍下癥結刺痛如蟲所嚙及如¶
<pb:KR3e0067_WYG_324-23a>¶
　錐刀所刺或赤白帶下十二疾腰疼痛月水或在月¶
　前月後¶
　　當歸　葶藶　附子　吳茱茰　大黄(各二/兩)黄芩¶
　　　桂心　乾薑　牡丹　芎藭(各一/兩半)秦椒　細辛¶
　　　柴胡　厚朴(各一兩/六銖)牡蒙(一方/無)甘草(各一/兩)蝱蟲¶
　　　水蛭(各五/十枚)¶
　右為末蜜和丸如梧桐子大空心酒下十丸日再有¶
　胎勿服之¶
<pb:KR3e0067_WYG_324-23b>¶
晞露丸(濟生/拔萃)治寒傷於内氣凝不流結於腸外久為癥¶
　瘕時作疼痛腰不得伸¶
　　京三稜　廣茂(各一兩剉二/味並酒浸)乾漆(五分洗去/腥炒烟冷)茴香¶
　　(三錢/鹽炒)硇砂(四錢/别研)輕粉(一錢/别研)川烏(五錢炮/去皮臍)巴荳(三十/箇去)¶
　　(皮廣茂三稜同炒令/深黄色去巴荳不用)青皮(去/白)雄黄(别/研)穿山甲(炮各/三錢)¶
　　麝香(五分/别研)¶
　右除别研四味外為細末和勻生薑汁糊為丸梧桐¶
　子大每服三二十丸温生薑湯送下温酒亦得食前¶
<pb:KR3e0067_WYG_324-24a>¶
見晛丹(出濟生/拔萃方)治客寒於下焦血氣閉塞而成瘕堅大¶
　久不消者¶
　　附子(四錢炮/去皮臍)鬼箭羽(三/錢)澤㵼　肉桂　𤣥胡　木¶
　　香(各二/錢)紫石英(三/錢)梹榔(三錢/半)血竭(一錢半/别研)水蛭(一/錢)¶
　　(炒令/烟盡)桃仁(湯浸去皮尖炒/黄色三十箇)京三稜(五錢/剉)大黄(剉研/二錢)¶
　　(同三稜酒浸/一宿焙乾)¶
　右除血蝎桃仁外同為細末和勻用原浸酒打糊為¶
　丸如梧桐子大每服三十丸温醋湯送下温酒亦得¶
<pb:KR3e0067_WYG_324-24b>¶
　食前¶
三聖丸　治積年癥瘕塊癖諸藥療理不産者¶
　　舶上硫黄(一/兩)水銀(半/兩)硇砂(一分炒/去石)¶
　右三物乳盆内滚研却生鐵銚内文武火熱鎔成汁¶
　以火筯攪令勻停冷剗下以紙裹置地坑内埋一宿¶
　取出再研細次以¶
　　赤芍藥　當歸　京三稜　蓬莪术　紅花(各一/分同)¶
　　(用/)¶
<pb:KR3e0067_WYG_324-25a>¶
　並細剉以法酒一升煎及一半漉出砂盆内研生布¶
　裂汁再熬放冷入飛羅麵為糊搜丸如菉荳大治因¶
　産後傷於飲食結伏在内脇時發疼痛不可忍者當¶
　歸浸酒一升逐旋取酒煖下七丸每服磨癖塊空心¶
　温酒下三丸至五丸湏令藥滓裂了焙乾為末别入¶
　　乾薑(半/兩)真蒲黄　芫花(各二分醋/炒焦黃)¶
　右為末以前一般糊丸如菉荳大治女人血臟冷氣¶
　攻心疼及一切血疾温酒下十丸¶
<pb:KR3e0067_WYG_324-25b>¶
枳實梹榔丸(醫方/大成)治婦人癥瘕塊有似姙孕服此藥安¶
　養胎氣調和經候血氣通和寛膈美食可以久服¶
　　枳殻(炒一作/枳實)梹榔　黄連　黄蘖(去/皮)黄芩　當歸¶
　　阿膠(蛤粉炒/别研)木香(各半/兩)¶
　右為末水丸如小荳大温米湯飮下三十丸日三服¶
　不計時候¶
桂枝茯苓丸(金匱/方)治婦人宿有癥瘕姙娠經㫁未及三¶
　月即動此癥也經㫁三月時得漏下不止胎動在臍¶
<pb:KR3e0067_WYG_324-26a>¶
　上者為癥痼害當去其癥久論姙娠六月動者前三¶
　月經水利時胎下血者後㫁三月下血者也所以下¶
　血不止者其癥不去故也當下其癥¶
　　桂心　茯苓　牡丹皮　桃仁(去皮尖/麩炒)芍藥(各等/分)¶
　右為末煉蜜丸如彈子大每服一丸嚼細温酒米湯¶
　送下食前服自一加至三丸¶
治子門閇血聚腹中生肉癥臟寒所致方(出千/金方)¶
　　乾漆(半/斤)生地黄(汁三/斤)生牛膝(汁一/斤)¶
<pb:KR3e0067_WYG_324-26b>¶
　右先搗漆末内汁中攪微火煎為丸如梧桐子大酒¶
　服三丸日再若覺腹中痛食後服之¶
治卒暴癥腹中有如刺晝夜啼¶
　右用牛膝二斤以酒二斗漬宻封熱火灰中温令味¶
　出服五合一升量力服¶
治癥瘕(出華陀/中懴經)¶
　　大黄(濕紙/煨)硇砂　三稜(濕紙裹煨/乘熱細剉)乾漆(炒至/烟盡)巴荳¶
　　(去皮出油/各一兩)入醋一升熬成膏入藥如後　木香¶
<pb:KR3e0067_WYG_324-27a>¶
　　丁香　枳殻(湯浸去穰/麩炒黃色)桂心(各一/兩半)¶
　右同丸如菉荳大米湯下三丸¶
治婦人小腸癥瘕諸疾(出本/草)以㙠末服之梁四公子傳¶
　曰交河之間平磧中握深一丈下有㙠柏黑逾純漆¶
　或大如車輪末服之攻婦人小膓癥瘕諸疾¶
治卒暴癥腹中有物堅如石痛欲死(出本/草)取蒴藋根一¶
　小束洗瀝去水細擘酒二升漬三宿煖温服五合至¶
　一升日三若欲速得服於熱灰中温令藥味出服之¶
<pb:KR3e0067_WYG_324-27b>¶
　此方無毒已愈十六人神騐藥盡復作服之¶
治婦人月閉風氣羸瘦癥瘕久服令人有子(出本/草)取木¶
　麻用以燒酒服¶
　　　八瘕(附論/)¶
黄帝問於素女曰吾聞天下婦人產乳有子而病者未¶
曽生子而病者又産乳後而中絶不復産者何也諸病¶
從主而令婦人腹中有積聚胷脇腰背攣而痛久而八¶
瘕之聚病深可畏不在腸胃療之或者已復其狀寕可¶
<pb:KR3e0067_WYG_324-28a>¶
得聞之乎對曰婦人之病皆於月病生產所致又從胞¶
胎所起其病不同鍼灸食藥不得其方也黄帝曰安心¶
其要易聞之為寶受之良久詳思念其事曰善哉療將¶
奈何素女曰誠為主說婦人胞胎之數背在隂裏萬物¶
皆從生淵深血脈精氣所從行腎為隂隂主開閉左為¶
胞門右為子戸主定月水生子之道胞門主於子精精¶
神氣所出入合於中黃門玉門四邊主持關禁閉子精¶
臍下三寸名曰闗元主藏魂魄婦人之胞三焦之腑常¶
<pb:KR3e0067_WYG_324-28b>¶
所從止然婦人經脈俞絡合調則月水如時來至故能¶
生子而無病婦人榮衛經絡㫁絶不通其人思惟邪氣¶
便得往來入合於子臟若生惡露未巳合隂陽即令婦¶
人經脈攣急令人小腹裏急支滿胷脇腰背相引痛苦¶
四肢酸削飲食不調結牢惡血不除月水不時或在¶
前或在後作久不止因生積聚如懐胎狀邪氣盛甚人¶
恍惚多夢寒熱四肢不欲時動隂中生氣腫肉生風甚¶
者小便不利苦痛如淋狀面目黄黑嵗月久即不復生¶
<pb:KR3e0067_WYG_324-29a>¶
子也¶
　　　方¶
一曰黄瘕婦人月水始下若新傷墜血氣未止卧寢未¶
定五臟六腑虚羸精神不定因向大風便利隂陽開閉¶
闗節四逺中於風濕氣從下上入於隂中稽留不去名¶
為隂虛則生黃瘕之聚令人病苦四肢寒熱身重淋露¶
卧不欲食左脇下有氣結牢不可得抑苦病腰背相引¶
痛月水不利則善令人不產小腹及下引隂中如刺不¶
<pb:KR3e0067_WYG_324-29b>¶
得小便或時寒熱下赤黄汁病苦如此令人無子療當¶
刺闗元氣衝行以毒藥有法療瘕當下即愈矣¶
皂莢散(出聖/惠方)療黄瘕導方¶
　　皂莢(一兩炙/去皮子)蜀椒(一兩/去汁)細辛(六/分)¶
　右搗散以三角囊大如指長二寸貯之取納隂中欲¶
　便悶則出之已則復内之惡血畢出乃洗以温湯三¶
　日勿近男子忌生菜等¶
二曰青瘕青瘕者婦人新生未滿十日起行下以湯浣¶
<pb:KR3e0067_WYG_324-30a>¶
洗大蜜隂陽虛玉門四邊皆解散子戸未安定骨肉皆¶
痛手臂不舉飲食未下腹中藏吸吸久當風卧不自隱¶
為障若居濕地及温席令人苦寒洒洒入腹中心腹煩¶
悶沉淖惡血不出結熱不得散則生青瘕之聚在左右¶
脇下藏於背脊上與肩甲腰下攣急兩足腹下有氣起¶
喜唾不可多食四肢不欲動搖恍忽善夢手足腫面目¶
黄大小便難其候月水不通利或不自禁狀如崩中此¶
自過所致令人少子療之當刺胃管行以素藥有法瘕¶
<pb:KR3e0067_WYG_324-30b>¶
當下即愈矣¶
療青瘕導藥方(出聖/恵方)¶
　　戎鹽(一/升)皂莢(半兩去/皮子炙)細辛(一/兩)¶
　右搗散以三角囊大如指長三寸貯之内隂中但卧¶
　瘕當下青如葵汁養之如産法¶
三曰燥瘕燥瘕者婦人月水不調惡血未盡其人虛憊¶
而以夏月熱行疾步若舉重移輕汗出交流氣力未平¶
而卒以恚怒致腹中猥咽不泄經脈攣急内結不舒煩¶
<pb:KR3e0067_WYG_324-31a>¶
滿少力氣上達膈中背膂小腹壅急月水與氣俱不通¶
利而反以飲清快心月水横流溢入他臟不去有熱則¶
生燥瘕之聚大如半杯上下腹中苦痛在内脇下上引¶
心而煩害飲食欲嘔吐胷及腹中不得太息腰背重喜¶
卧盗汗足酸削久立而痛小便失時忽然自出若失精¶
月水閉塞大便澁難有此病令人少子療之以長鍼按¶
而刺之法度行以毒藥瘕當下即愈矣¶
療燥瘕方(出聖/惠方)¶
<pb:KR3e0067_WYG_324-31b>¶
　　大黄(如雞/子許)乾薑(二/兩)黄連(三/兩)雞膍胵中黄膜(一枚/炙)桂¶
　　心(一/尺)䗪蟲(三枚/熬)厚朴(十顆/炙)郁李仁(一兩去皮/尖煎熬)¶
　右搗散早朝空腹以温酒一盞和三錢頓服瘕當下¶
　下畢養之如產婦法三月無子者當有三月勿合隂¶
　陽¶
四曰血瘕血瘕者婦人月水新下未滿日數而中止因¶
飲食過度五榖氣盛溢入他臟若大飢寒吸吸不足呼¶
吸未調而自勞動血不走腸胃之間流落不去内有寒¶
<pb:KR3e0067_WYG_324-32a>¶
熱與月水合會則生血瘕之聚令人腰痛不可以俯仰¶
横脇下有積氣牢如石小腹裹急苦痛背膂痛腰股下¶
痛隂裏若生子風冷子門僻月水不時乍來乍去有此¶
病令人無子療之瘕當下即愈矣(儒門事親書云汴京/曹大使女既笄病血)¶
(瘕數年大醫宣企賢以砂血等血藥治之不愈企賢曰/除得陳州張大腸乃愈一日戴人承詔至汴京曹大使)¶
(乃邀戴人問焉戴人曰小腸熱遺然於大腸為慮痰瘕/結硬如塊面黄䏎瘦乃用涌泄之法數年之病不再旬)¶
(而効女由是得聘企賢問誰治之曹大使曰張戴人企/賢立使邀之凡婦人月事沉滯數月不行肌肉漸减内)¶
(經曰小腸熱已滿移於大腸則伏瘕為沉沉者月事沉/滯不行故云伏瘕急宜桃仁承氣湯加歸大作劑料煎)¶
<pb:KR3e0067_WYG_324-32b>¶
(服立愈後用四物湯補/之更服宜明中梹榔丸)¶
療婦人血瘕痛(出聖/惠方)¶
　　乾薑　烏賊魚骨(各一/兩炙)桃仁(一兩去皮/尖炒研)¶
　右搗散酒服二方寸匕日二一方無桃仁¶
又方(出聖/惠方)¶
　右取古鐵秤鎚或大斧頭或鐵杵以炭火燒令赤投¶
　酒三升中稍飲之¶
又方(出聖/惠方)¶
<pb:KR3e0067_WYG_324-33a>¶
　右桂末温酒服方寸匕佳日二¶
療婦人血瘕攻刺腹脇時痛導藥方(出聖/惠方)¶
　　大黄　當歸(各半/兩)山茱萸(一/兩)皂莢(一兩去/皮子)細辛¶
　　戎鹽(各六/銖)¶
三稜煎丸(出濟/生方)治婦人室女血瘕月經不通臍下堅結¶
　大如盃升久而不治必成血蠱¶
　　京三稜　蓬术(各二/兩)芫花(半/兩)青皮(去穰淨/一兩半)¶
　右剉如荳大用好醋一升煑乾焙為細末醋糊為丸¶
<pb:KR3e0067_WYG_324-33b>¶
　如梧桐子大每服五十丸食前淡醋湯吞下¶
治婦人血蠱大抵經脈不通即成血蠱¶
　　馬鞭草　水楊梅根　杜牛膝根　澤蘭根　杜¶
　　當歸(各等/分)¶
　右打爛浸酒無時温服¶
硇砂丸　治血蠱塊等疾¶
　　硇砂(半/兩)蝱蟲(四十/九箇)水蛭(炒/黒)粉霜(三/錢)丁香　乾漆(炒/令)¶
　　(烟/出)白丁香　甘遂(炮/)牡蠣　大麥(炒/)梹榔(各五/錢)膽¶
<pb:KR3e0067_WYG_324-34a>¶
　　礬(三/錢)阿魏(一錢/研)大棗(五十枚/去皮核)木香(五/錢)¶
　右為細末用棗肉丸每服十丸任湯使下¶
琥珀丸(出醫方/集成)治婦人血瘕腹中有塊攻刺小腹瘇重¶
　或腰背相引而痛久而不治黄痩羸乏¶
　　琥珀(别/研)白芍藥　川烏(炮去/皮)川牛膝(去蘆/酒浸)鱉甲(醋/炙)¶
　　蓬莪荗(炮/)當歸(去蘆/酒浸)紫厚朴(薑製不炒/各一兩)木香(不見/火)¶
　　澤蘭葉　官桂(不見火/各半兩)麝香(别研/半錢)¶
　右為細末酒糊為丸如梧桐子大每服七十丸空心¶
<pb:KR3e0067_WYG_324-34b>¶
　温酒米飲任下¶
硝石湯(出千/金方)治虚瘕月水畱於瘀血大便不通下病散¶
　堅血方¶
　　硝石　附子　蝱蟲(各三/兩)大黄　細辛　乾薑¶
　　黄芩(各一/兩)芍藥　土瓜根　丹參　代赭　蠐螬¶
　　(各二/兩)大棗(十/枚)桃仁(一/升)牛膝(一/升)朴硝(四/兩)¶
　右㕮咀酒五升水九升漬藥一宿明旦煎取四升去¶
　滓下朴硝硝石烊盡分四服相去如炊頃去病後食¶
<pb:KR3e0067_WYG_324-35a>¶
　黄鴨羮勿見風¶
治婦人血瘕痛臍下脹不下食(出拔/萃方)¶
　　當歸(二/兩)桂心　芍藥　血竭　蒲黄(各一/兩半)延胡索¶
　　(一/兩)¶
　右為細末每服二錢無灰酒調下¶
丁香脾積丸(出如/宜方)治血臌¶
　　莪术(三/兩)三稜(二/兩)良薑(二/兩)青皮(一/兩)丁香　木香(各半/兩)¶
　　皂莢(三大枚/燒存性)巴荳(半兩去/壳别研)¶
<pb:KR3e0067_WYG_324-35b>¶
　右以莪术三稜良薑三味同米醋一升於磁器内煑¶
　乾將三味並乘熱切碎同焙乾為末入百草霜三匙¶
　并巴荳同細麵為糊丸如麻仁大每服五丸或七丸¶
　至十五丸二十丸止食傷隨物下脾積氣陳皮湯下¶
　吐酸薑湯下小兒疳君子湯下孕婦勿服如血臌加¶
　琥珀麝香飲湯下¶
破血瘕痛(出本/草)用越砥石燒投酒中服¶
治婦人血瘕(出本/草)以烏賊魚骨細研為末米飲下之¶
<pb:KR3e0067_WYG_324-36a>¶
治婦人血瘕及積塊(出本/草)以山蒜苦醋摩服多妙¶
五曰脂瘕脂瘕者婦人月水新來若生未滿三十日其¶
人未復以合隂陽絡脈分胞門傷子戸失禁關節散五¶
臟六腑津液流行隂道瞤動六脈關樞四解不見其形¶
子精與血氣相遇犯禁子精化不足成子則生脂瘕之¶
聚令人支滿裏急痛痺引小腹重腰背如刺四肢不舉¶
飲食不甘卧不安席左右走腹中切痛時瘥時甚或時¶
少氣頭眩身體疼解苦寒惡風膀胱脹月水乍來乍去¶
<pb:KR3e0067_WYG_324-36b>¶
不如常度大小便血不止有此病者令人無子療之當¶
刺以長鍼行以毒藥瘕當下即愈矣¶
療脂瘕(出聖/惠方)¶
　　皂莢(十八銖/去皮子)礬石(六銖/炒)五味子　蜀椒(去/汗)細辛¶
　　乾薑(半/兩)¶
　右搗散以香脂和如大荳著男子隂頭以合隂陽不¶
　三行其瘕乃愈¶
療婦人絶不復生及未曽生皆以脂瘕腹中有塊以湯¶
<pb:KR3e0067_WYG_324-37a>¶
　煎自下尚不受子導散方(出聖/惠方)¶
　　皂莢(炙去/子皮)吳茱萸　當歸(各一/兩)蜀椒(炒二/兩)細辛(熬/)¶
　　礬石(燒/)五味子(各三/分)大黄　戎鹽　乾薑(二/兩)¶
　右搗篩散以輕絹袋如指大長三寸盛藥令滿納隂¶
　中坐卧随意勿行走小便時去之别換新者¶
六曰狐瘕狐瘕者婦人月水當日數來而反悲哀自恐¶
若以逺行逢暴風疾雨電雷驚恐衣被濕沉罷倦少氣¶
心中恍惚未定四肢懈惰憎寒苦寤寐脈氣絶精神游¶
<pb:KR3e0067_WYG_324-37b>¶
亡邪氣入於隂裏不去則生狐瘕之聚食人子月水閉¶
不通小腹瘀滯胷脇腰背痛隂中腫小便難胞門子戸¶
不受男精不藏氣盛令人嗜食欲嘔喜唾多所思如有¶
身狀四肢不舉有此病者終身無子其瘕有手足卒成¶
形者殺人無者可療以長鍼急持刺之行以毒藥有法¶
瘕當下即愈矣¶
療狐瘕(出聖/惠方)¶
　右取新死䑕一枚裹以新絮塗以黄土穿地坎足没¶
<pb:KR3e0067_WYG_324-38a>¶
　䑕行置其中桑薪灼其上一日一夜出絮納桂心末¶
　六銖酒服二方寸匕病當下甚者不過再服瘥¶
七曰蛇瘕蛇瘕者婦人月水以下新止適閉未復胞門¶
子戸勞動隂陽未平榮衛分行若其中風暴病羸劣飲¶
食未調若起行當風及度泥涂因衝寒太早若坐濕地¶
名曰隂陽亂腹中虚若逺行道路伏飲汚井之水不潔¶
之食通吞蛇䑕之精流落不去則生蛇瘕之聚上食人¶
之肝心若病長大條條在臍臍上還絞左右脇不得吐¶
<pb:KR3e0067_WYG_324-38b>¶
氣兩肢間苦疼小腹多熱小便赤黄膀胱引隂中攣急¶
腰背俱痛難以動作喜發寒熱月水或多或少有此病¶
者不復生子其瘕手足成形者殺人未者可治之療有¶
法行以毒藥瘕當下即愈矣¶
療蛇瘕方(出聖/惠方)¶
　　大黄　黄芩　芒硝(各半/兩)甘草(大如指/一尺炙)烏賊魚骨¶
　　(二/枚)皂莢(六枚去皮/子尖醋炙)¶
　右搗以水六升煑之三沸下絞去滓下硝通口温服¶
<pb:KR3e0067_WYG_324-39a>¶
　之十日一劑空心服服之當下¶
八曰鼈瘕鼈瘕者婦人月水新至其人劇作罷痿疲勞¶
汗出衣服潤濕不以時去之若當風睡足踐濕地恍惚¶
覺寤蹠立未安顏色未平復見所好為開蕩魂魄感動¶
五内脱消若入水浣洗沐浴不以時出而神不守水氣¶
與邪氣俱入至三焦之中又暮出入或門先閉津液妄¶
行畱落不去則生鼈瘕之聚大如小杯令人小腹内切¶
痛惡氣左右走上下腹中苦痛若存若亡按之躍手下¶
<pb:KR3e0067_WYG_324-39b>¶
引隂裏腰背亦痛不可以息月水不通面目黃黑脱聲¶
少氣有此病者令人絶子其瘕有手足成形者殺人未¶
者可治之療有法度以長鍼按療之行以毒藥療鼈瘕¶
當下即愈矣¶
療鼈瘕方(出聖/惠方)¶
　　大黃(六/分)乾薑　側子(各半/兩)附子　人參(各九/銖)&KR2015;蟲¶
　　(一寸/七熬)桂心(一兩/六銖)細辛　土䱉(各十/八銖)白术(一/兩)¶
　右搗散以酒服方寸七日三以上八般瘕疾出古今¶
<pb:KR3e0067_WYG_324-40a>¶
　録驗¶
治鼈瘕及心腹宿癥及卒得癥¶
　右以白雄雞屎無論多少小便和之於器中火上熬¶
　令燥未服方寸匕多服不限度以膏熬飯飼彌佳¶
　　　食癥(附論/)¶
夫婦人有食癥者由臟腑虚弱月候來時食生冷之物¶
脾胃既虚不能消化與臟氣相摶結聚成塊日漸生長¶
盤牢不移故謂食癥也¶
<pb:KR3e0067_WYG_324-40b>¶
　　　方¶
續隨子方　治婦人食癥積年不瘥¶
　　續随子(一兩/㣲炒)雄黄(一分/另研)木香(一/分)臙脂(一/分)麝香(一分/研)¶
　　乾薑(一分炮/裂不剉)硃砂(一分/細研)硇砂(不夾石者/一分細研)¶
　右為細末如研了藥令勻酒煑麵糊丸菉荳大每服¶
　薑湯下三丸¶
乾漆丸　治婦人食癥夾惡血氣攻刺腹脇痛不止¶
　　乾漆(一兩/細研)芫花(一分醋拌/炒令乾)當歸(一分剉/微炒)五靈脂(一/分)¶
<pb:KR3e0067_WYG_324-41a>¶
　　硇砂(一兩/細研)香墨(一/分)麝香(半兩/細研)巴荳(十枚去皮心/紙裹壓去油)¶
　右為末同研令勻用醋煑麵糊和丸如菉荳大每服¶
　空心温酒下五丸¶
硇砂丸　治婦人食癥塊久不消攻刺心腹疼痛¶
　　青礞石(末/)巴荳(去皮/心油)硃砂　粉霜(並/研)木香(末各/一分)硇¶
　　砂(半/兩)¶
　右研令勻以糯米軟飯和丸如菉荳大每服二丸空¶
　心温酒下取下惡物為度¶
<pb:KR3e0067_WYG_324-41b>¶
破癥丸　治婦人食癥塊攻心腹疼痛¶
　　巴荳(十枚去心皮研/紙裹壓去油)川烏頭(一分炮製/去皮臍)膽礬(一/分)五¶
　　靈脂(一/分)芫花(一分醋/炙乾)百草霜¶
　右為末煑棗納和丸如菉荳大每服以生薑醋湯下¶
　五丸¶
化癥丸　治婦人食癥腹脹氣急面目浮腫四肢無力¶
　　硇砂(半兩/細研)巴荳(十枚去皮心研/紙裹壓去油)五靈脂(半/兩)乾薑(半/兩)¶
　　(製/剉)雄雀糞(半兩微/炒黃)猪牙皂莢(半兩去皮子/塗醋炙令黃)¶
<pb:KR3e0067_WYG_324-42a>¶
　右為末同研令勻用醋煑麵糊丸如菉荳大每服空¶
　心温酒下五丸¶
芫花丸　治婦人宿食不消結成癥塊兼血氣疼痛¶
　　巴荳(二十枚去皮心/紙裹壓去油)芫花(一兩醋拌/炒令乾)川烏頭(半兩/炮去)¶
　　(皮/臍)防葵(一/分)硇砂(半兩/細研)麝香(一錢/細研)¶
　右為末同研令勻用頭醋煎為膏和如梧桐子大每¶
　服以當歸酒下十三丸¶
香墨丸　治婦人積食癥及血氣¶
<pb:KR3e0067_WYG_324-42b>¶
　　香墨(半/兩)芫花(一兩醋拌/炒令乾)川大黃(半兩剉/碎㣲炒)青礞石(半/兩)¶
　　巴荳(一分去皮心研/紙裹壓去油)硇砂(半兩/細研)¶
　右為末同研令勻醋煑糊丸如小荳大每服空心暖¶
　乾薑湯下五丸¶
硫黄丸　治婦人食癥久不消¶
　　硫黄(半兩/細研)硃砂(半兩/細研)青礞石(半兩/細研)芫花(一分醋拌/炒令乾為)¶
　　(末/)麝香(一錢/細研)巴荳(半兩去皮心/紙裹壓去油)¶
　右研令勻以酒煑麵糊丸如菉荳大每服空心以生¶
<pb:KR3e0067_WYG_324-43a>¶
　薑酒下三丸¶
五靈脂丸　治婦人食癥體瘦成癆心腹脹痛不進飲¶
　食常吐酸水¶
　　五靈脂(半/兩)硫黄(半兩/細研)硇砂(半兩不夾/石者細研)芫花(半兩醋/拌炒令)¶
　　(乾/)巴荳(四十九枚/去皮油)木香(半/兩)¶
　右為末入研了藥勻以醋煑麵糊丸如菉荳大每服¶
　空心生薑橘皮湯下二丸¶
膩粉丸　治婦人逺年食癥黄瘦不欲飲食宜服¶
<pb:KR3e0067_WYG_324-43b>¶
　　膩粉(一/錢)硇砂(一/錢)青黛　赤石脂(各一/錢)巴荳(十枚去/心油)¶
　右都研令極細以蒸餅和丸如菉荳大每日五更初¶
　酒下三丸如下得惡物看多少次日更加减服之¶
治婦人久積食癥及經脈不通心腹疼痛宜服此方(出/聖)¶
　(惠/方)¶
　　硇砂(一兩/細研)巴荳(一兩去心/紙裹壓油)芫花(一兩醋拌炒/令乾搗末)¶
　右細研令勻用釅醋三升同煎成膏候可丸即丸黍¶
　米大空心以當歸酒下三丸¶
<pb:KR3e0067_WYG_324-44a>¶
草粉散(出聖/惠方)治婦人久積食癥腹中結塊面目浮腫宜¶
　服¶
　　雄雀糞(半兩微/炒細研)膩粉(半/兩)¶
　右藥以搜了麵一雞子大相和攤作餅子&KR1572;熟候乾¶
　搗羅為散每服一錢五更初温酒調服以利下惡物¶
　為効¶
食魚鱠及生肉在胷膈不化必成癥(出夲/草)¶
　右用搗馬鞭草汁飲之一升生薑水亦得即消¶
<pb:KR3e0067_WYG_324-44b>¶
　　　血癥(附論/)¶
夫婦人積年血癥塊者由寒温失節臟腑氣虚風冷在¶
内飲食不消與血氣相結漸生塊瘕盤牢不移動者是¶
也此皆因氣血勞傷月水往來否澀惡血不除結聚所¶
生也久而不瘥則心腹兩脇苦痛害於飲食肌膂羸痩¶
也血之為病胃悶煩躁迷忘驚狂痰嘔汗多骨熱肢冷¶
此外證然耳何以知其畜在下焦曰臍下結急外熱内¶
痛尺脈洪而數也桃仁靈脂生地黄北大黃甘草以逐¶
<pb:KR3e0067_WYG_324-45a>¶
之¶
　　　方¶
阿魏丸　治婦人乾血氣血癥塊¶
　　血竭　硇砂(各三/錢)丁香(二/錢)蓬术　荆三稜　没藥¶
　　(各半/兩)芫青(炒/)紅娘子　蝱蟲　水蛭(炒各/二錢)阿魏(半/兩)¶
　　乾漆(四錢炒/令烟盡)地膽(半/兩)班猫(二錢炒/去翅)海馬(一對/炒)甘遂¶
　　(半/兩)人參(半/兩)當歸(一/兩)猪脊(半/兩)麝香(少/許)穿山甲(三錢蛤/粉炒)¶
　右為細末醋糊丸每服三十丸空心醋湯下¶
<pb:KR3e0067_WYG_324-45b>¶
琥珀丸(出聖/惠方)治婦人積年血癥塊不消若鬼胎之候¶
　　琥珀(研/)桂心　牛膝　芫花(製/)梹榔　桃仁(各三/分炒)¶
　　生地黄　延胡索　當歸(各半/兩)鼈甲　三稜　乾¶
　　漆(炒/)硇砂(各一/兩)大黄(二/兩)蝱蟲(四十九枚/去翅足炒)水蛭(四十/九枚)¶
　　(炒/)¶
　右為末醋煑硇砂為膏入藥末和搗三二百杵丸如¶
　梧桐子大每服十丸空心温酒下¶
消腹内血塊(出百一/選方)¶
<pb:KR3e0067_WYG_324-46a>¶
　　舶上茴香　益智仁　延胡索　陳橘紅　肉桂¶
　　　蓬术　乾薑(各半/兩)附子(兩箇炮/去皮臍)乳香　沉香¶
　　白术　人參　當歸　木香　白芍藥(各一/兩)¶
　右為細末棗肉為丸每服六十丸醋湯吞下温酒亦¶
　得¶
没藥丸　治婦人血塊血積血瘕及候不行¶
　　没藥(研/)麒麟竭　丁香(炒/)沉香(各一/錢)桂(去麄/皮)京三¶
　　稜(炮/剉)蓬莪术(炮/剉)當歸(切炒各/半兩)班猫(糯米同炒去/頭足翅一分)芫¶
<pb:KR3e0067_WYG_324-46b>¶
　　花(半兩醋/炒焦)乾漆(一兩炒/烟出)芸臺子(一分/炒)硇砂(半兩/研)¶
　右搗研為末和勻醋煑麵糊丸如梧桐子大每服十¶
　丸至二十丸空心食前生薑醋湯下¶
治風血癥瘕塊(出本/草)¶
　右取冬天桑灰淋釅汁作食服三升¶
又方(出本/草)¶
　右取鼈一頭治如食法以桑灰汁煎如泥和諸癥藥¶
　重煎堪丸衆手捻成丸日服十五丸癥瘕痃癖無不¶
<pb:KR3e0067_WYG_324-47a>¶
　瘥者¶
大腹皮飲(出大全/良方)治婦人血癭單單腹腫¶
　　大腹皮　防己　木通　厚朴(薑/製)栝樓　黄耆¶
　　枳殻(麩/炒)桑白皮(炙/)大黄(蒸/)陳皮　青皮　五味子¶
　　(各等/分)¶
　右㕮咀每服秤一兩水一盞半煎至六分去滓入酒¶
　一分温服不以時候¶
乾漆丸(出聖/惠方)治婦人積年血癥塊或攻心腹疼痛四肢¶
<pb:KR3e0067_WYG_324-47b>¶
　不和面少血色飲食全少¶
　　乾漆(炒令/烟盡)大黄(炒各/一兩)琥珀　硇砂(研/)硝石(研/)莪荗¶
　　(各三/分)紅花　延胡索　桂心(各半/兩)膩粉(一/分)巴荳(三/十)¶
　　(粒去皮心研去油用/漿水二盞浸如餳)¶
　右為細末用棗肉和丸如梧桐子大每服五丸於日¶
　未出時煎蘇木湯吞下量患人輕重加减服之¶
石莖散(出三/因方)治婦人血結胞門或為癥瘕在腹脇間心¶
　腹脹滿腫急如石水狀俗謂之血蠱¶
<pb:KR3e0067_WYG_324-48a>¶
　　石莖(一/兩)當歸尾　馬鞭草　紅花(炒/)烏梅肉(各半/兩)¶
　　蓬莪术　三稜(並/炮)蘇木節　没藥　琥珀(别研各/一分)¶
　　甘草(炙一/錢)¶
　右為末濃煎蘇木酒調下二錢不飲酒薑棗煎湯亦¶
　可調下¶
治婦人血膈若血崩者服之經血膈者服之(出百一/選方)¶
　　生地黄　熟地黄　甘草(炙/)柴胡　白芍藥　當¶
　　歸　地骨皮　牡丹皮　𤣥胡索　川芎(各二/兩用)¶
<pb:KR3e0067_WYG_324-48b>¶
　右為麄末每服三錢水一盞同古老錢一兩文煎至¶
　熟入麻油一兩㸃候煎及八分去滓熱服空心食前¶
　忌魚腥之類¶
如聖丸(出聖/惠方)治婦人血癥積久不散值天隂即疼痛宜¶
　服¶
　　硇砂(一/分)砒(一/分)硝石(一分以上三/味同研如粉)當歸(一兩别擣/羅為末)桂¶
　　心　乾薑(炮/製)牛李子(酒拌炒乾以上各半/兩一處擣羅為末)巴荳(半/兩)¶
　　(細研紙裹/壓去油)¶
<pb:KR3e0067_WYG_324-49a>¶
　右藥用無灰酒一升入當歸末及巴荳於磁器中漫¶
　火熬成膏下硇砂三味攪令勻次下諸藥末拌和為¶
　丸如菉荳大每日空心温酒下三丸晩食前再服以¶
　利下惡物為度¶
烏頭丸(出聖/惠方)治婦人積年血氣癥塊往來疼痛或吐逆¶
　不納食漸黄瘦至極者¶
　　川烏頭(半兩炮製/去皮臍)乾薑(半兩炮/製剉)當歸(半兩剉/微炒)赤芍¶
　　藥(半/兩)大黄(一兩/㣲炒)桂心(半/兩)班猫(十一枚糯米拌/炒令黃去翅足)¶
<pb:KR3e0067_WYG_324-49b>¶
　右為末用醋煑麵糊丸如菉荳大每服空心以酒下¶
　五丸¶
五靈脂丸(出聖/惠方)治婦人積年癥塊及惡血氣久不除¶
　　五靈脂　乾漆(炒/煙)川烏(各一/兩炮)麝香　硫黄　硇砂¶
　　(並研各/半兩)巴荳(三十枚去/皮醋煑赤)¶
　右為末研勻醋煑麵糊丸如菉荳大每服五丸空心¶
　温酒下¶
生丸丹(出仁/孝方)治婦人衝任虚損經脈不調積滯流注血¶
<pb:KR3e0067_WYG_324-50a>¶
　閉血塊血癥血瘕血癖停阻腰脚臍腹久痛寒熱有¶
　時面赤口乾黄瘦困倦四肢顫掉起坐艱迤邐勞疾¶
　喘𠻳盗汗便溺頻多鬢髮脱落或室女經脈滯結皆¶
　療之¶
　　牡丹皮　頭紅花　肉桂(去/皮)川當歸(去苗各/一兩)丁香¶
　　(揀半/兩)硃砂(半兩/為末)白馬通灰(三/錢)¶
　右為細末煉蜜為丸如梧桐子大每服十丸空心食¶
　前熱酒下日進三服十日減病二十日驗一月大効¶
<pb:KR3e0067_WYG_324-50b>¶
　如睡卧不寜加人參更妙覷患老少輕重加減¶
芫花丸(出聖/惠方)治婦人積年血癥塊不消時有疼痛¶
　　芫花(半兩醋拌/炒令乾)硃砂(三分/細研)硇砂(一兩不夾/石者細研)麝香(一/錢)¶
　　川大黄(半兩碎㣲/炒搗作末)桃仁(半兩湯浸去尖/雙仁麩炒黄)¶
　右為末用醋煑麵糊丸如小荳大每日空心以温酒¶
　下十丸¶
硇砂丸(出聖/惠方)治婦人積年癥塊不消¶
　　硇砂　乾漆　雄黄　巴荳(十粒/去油)水銀(以少肥棗/研無星)¶
<pb:KR3e0067_WYG_324-51a>¶
　　雄雀糞(各一/分)¶
　右研勻用棗肉丸如菉荳大空心當歸酒下三丸臨¶
　卧再服取下惡物為度¶
黑聖散(出聖/惠方)治婦人積年血氣癥塊攻心疼痛悶亂徧¶
　宜服¶
　　白馬䕶肝(一兩/燒灰)赤騾䕶肝(一兩/燒灰)紫驢䕶肝(一兩/燒灰)乾¶
　　漆(一兩搗碎/炒令烟出)麝香(一分/細研)¶
　右為散入麝香更研令勻每服不計時候用熱酒調¶
<pb:KR3e0067_WYG_324-51b>¶
　下一錢¶
治婦人積年血癥塊不消腹脇疼痛(出聖/惠方)¶
　　硇砂(三/分)硫黄(三分水三大/盞煑盡取出)麒麟竭(三分/末)巴荳(一分/去皮)¶
　　(心紙裏裹壓/去油炒令黃)¶
　右細研用糯米飯和丸如黍粒大每服空心當歸酒¶
　下五丸¶
大黄煎(出聖/惠方)治婦人積年血氣癥塊結痛¶
　　川大黄(三分碎/㣲炒)鼈甲(一兩塗醋炙/令去裙襴)牛膝(一兩/去苗)乾漆¶
<pb:KR3e0067_WYG_324-52a>¶
　　(一兩搗碎/炒令煙出)¶
　右為末用米醋一升煎為膏每服食前熱酒調下一¶
　錢¶
大紅花丸(出宣/明論)治婦人血積聚癥瘕經絡澁滯¶
　　川大黄　紅花(各二/兩)蝱蟲(十箇去/翅足)¶
　右取大黄七錢醋熬成膏和藥丸如梧桐子大每服¶
　五七丸温酒下食後日三服¶
烏金散(出三/因方)治婦人血氣血癥血風勞心躁煩筋骨疼¶
<pb:KR3e0067_WYG_324-52b>¶
　痛四肢困瘦¶
　　好黑荳(十/兩)没藥　當歸(各半兩洗/焙乾為末)¶
　右先將黑荳不犯水浄拭用砂瓶一隻入荳在内以¶
　瓦片葢鹽泥固濟留嘴通氣炭灰二斤鍛烟盡存性¶
　以鹽泥塞瓶嘴退火次日取出荳如鵶糞研細為末¶
　後入研勻不拘時候温酒調下二錢重者不過三五¶
　服忌鯉魚毒肉水母之類¶
治婦人積年血氣癥塊結痛(出聖/惠方)¶
<pb:KR3e0067_WYG_324-53a>¶
　　芫花(一兩醋拌/炒令乾)當歸(一兩/㣲炒)桂心(一/兩)¶
　右為末以軟飯和丸如梧桐子大每服食前熱酒送¶
　下十丸¶
熨癥法¶
　右用茱萸二升辟之以酒和煑熟布裹熨癥上冷更¶
　炒更畨用之癥移走逐熨之候消乃止也¶
治婦人病塊肺訣所謂濇脈如刀刮竹形主丈夫傷精¶
　女人敗血¶
<pb:KR3e0067_WYG_324-53b>¶
　以舟車丸百餘粒後以調胃承氣湯加當歸桃仁三¶
　換水煎乘熱投之兩日又以舟車丸桃仁承氣湯㵼¶
　青黄膿血雜然而下每更水以手向下推之探之則¶
　出後三二日又用舟車丸以猪腎散佐之一二日又¶
　以舟車丸通經如前數服病十去九候晴明當未食¶
　前以鍼㵼三隂交穴不再旬塊已蔑矣¶
酌聖丹(出仁/存方)治婦人血積血塊血氣產後諸血滯痛寒¶
　熱四肢困倦脚頑麻沉重黄瘦臍腹久冷¶
<pb:KR3e0067_WYG_324-54a>¶
　　巴荳(二十箇去皮心細研/鹽醋一盞熬膏半盞)没藥(半兩/末)蓬莪术(四/錢)¶
　右丸如梧桐子大每服三五丸紅花酒下三兩服積¶
　滯惡血自過空心食前虚衰婦人加乾薑一兩¶
治婦人血結腰腹痛¶
　右用牛膝一大把并藥不以多少酒煑服之立愈¶
治婦人血癖痛(出本/草)¶
　右用大黄三兩搗篩以酒二升煑十沸頓服¶
治婦人破血通久積¶
<pb:KR3e0067_WYG_324-54b>¶
　右取澤蘭細剉之用絹袋盛懸於屋南畔更宜令乾¶
　用¶
治婦人血塊(出本/草)以牛膝乾根浄洗切焙乾搗下篩酒¶
　煎温服極効¶
治婦人血塊(出本/草)以蛤蜊煑食之¶
治婦人血塊(出本/草)用獨脚仙夏採根葉連梗焙乾為末¶
　酒煎半錢服之¶
主老血結塊破血止血(出本/草)用楊廬柑煑服之¶
<pb:KR3e0067_WYG_324-55a>¶
破血(出本/草)用馬莧汁飲之¶
主破血(出本/草)以桃仁煑服之三載者良¶
　　　疝瘕(附論/)¶
大全良方云夫婦人疝瘕之病者由飲食不節寒温不¶
調氣血勞傷臓腑虛弱受於風冷冷入腹内與血相結¶
所生疝者痛也瘕者癥也其結聚浮假而痛推移乃動¶
也婦人之病有異於丈夫者或因産後血虚受寒或因¶
經水往來取冷過度非獨飲食失節多挾於血氣所成¶
<pb:KR3e0067_WYG_324-55b>¶
也診婦人疝瘕其脈弦急者生虚弱小者死又尺脈濇¶
如浮牢為血實氣虚也其發腹痛逆氣上行此為婦人¶
胞中絶傷有惡血久則結成瘕也¶
　　　方¶
乾漆散(出聖/惠方)治婦人疝瘕久不消令人黄瘦尫羸内脇¶
　妨悶心腹疼痛¶
　　乾漆(炒令/烟盡)木香　芫花(醋/炒)赤芍藥　桂心　當歸¶
　　　川芎　琥珀(各半/兩)大黄(二兩/炒)牛膝(三/分)桃仁(一/兩)麝¶
<pb:KR3e0067_WYG_324-56a>¶
　　香(一/分)¶
　右為細末無時温酒調下一錢¶
當歸散(出聖/惠方)治婦人疝瘕及血氣攻刺心腹疼痛不可¶
　忍¶
　　當歸(一兩/微炒)鼈甲(二兩塗醋炙/令黃去裙襴)芎藭(半/兩)蓬莪术(二/分)吳¶
　　茱萸(半兩湯浸七/遍焙乾㣲炒)桂心(一/兩)赤芍藥(三/分)木香(半/兩)梹榔¶
　　(一/兩)青橘皮(半兩湯浸/去白穰焙)川大黄(一兩/㣲炒)桃仁(去皮尖雙/仁麩炒三)¶
　　(分/)¶
<pb:KR3e0067_WYG_324-56b>¶
　右為散每服三錢水一盞入生薑半分煎至六分去¶
　滓不計時候稍熱服¶
琥珀丸　治婦人疝瘕兼血氣臍腹疼痛不欲飲食四¶
　肢羸痩¶
　　琥珀(半兩/細研)當歸(半兩/㣲炒)芎藭(半/兩)牛膝(一兩/去苗)荆三稜(一/兩)¶
　　(煨微/炒)桂心(半/兩)川大黄(一兩剉/微炒)川烏頭(半兩炮製/去皮尖)乾¶
　　漆(半兩搗碎/炒令煙出)桃仁(三分湯浸去皮/尖雙仁麩炒)鼈甲(一兩塗醋/炙令黄去)¶
　　(裙/襴)¶
<pb:KR3e0067_WYG_324-57a>¶
　右為末煉蜜和搗三二百杵丸如梧桐子大每服不¶
　計時候煖酒下二十丸¶
木香散　治婦人疝瘕及血氣積聚時攻腹脇疼痛¶
　　木香(半/兩)巴荳(一分去皮心麩炒/黄紙裹壓去油)乾漆(半兩搗碎/炒令煙出)吳¶
　　茱萸(一分湯泡七/遍焙乾)梹榔(半/兩)白蕪荑(一/分)猪牙皂莢(一分去/皮塗醋)¶
　　(炙黄令/去子)附子(一分炮製/去皮臍)當歸(㣲/炒)桂心　乾薑(炮製/剉以)¶
　　(上各/一分)¶
　右為末煉蜜和搗三五百杵丸如梧桐子大每日空¶
<pb:KR3e0067_WYG_324-57b>¶
　心及痛發時煎紅花當歸酒下三丸¶
如聖丸　治婦人疝瘕惡積聚并月候不通¶
　　班猫(半兩糯米拌炒/令黄去翅足)桂心　硇砂(半兩/細研)麒麟竭¶
　　没藥　莽草(微/炒)狼毒　鬼箭羽　没心草(各半/兩)¶
　右為末醋煑麵糊和丸如梧桐子大每日空心食前¶
　煎紅藍花温酒下五丸¶
桃仁散　治婦人疝瘕腹中拘急心脇脹滿宜服¶
　　桃仁(一兩湯浸/去皮尖)　(又雙仁麩/炒㣲黄)芎藭　梹榔¶
<pb:KR3e0067_WYG_324-58a>¶
　右為散每服四錢水一盞入生薑半分煎至六分去¶
　滓食前温酒服之¶
當歸湯　治婦人寒疝虛勞不足若産後腹中絞痛¶
　　當歸　芍藥(各二兩子母/秘録作耳)生薑(五/兩)羊肉(一/斤)¶
　右㕮咀以水八升煑羊肉熟取汁煎藥得三升適寒¶
　温服七合日三金匱方胡洽不用芍藥名小羊肉湯¶
硇砂丸(出聖/惠方)治婦人疝瘕及積瘀血在臟時攻腹脇疼¶
　痛¶
<pb:KR3e0067_WYG_324-58b>¶
　　川芒硝　硇砂(各一/兩)當歸　雄黄　桂心(各半/兩)大¶
　　黄(炮/)三稜(各二/兩)¶
　右為細末用米醋一碗熬大黄末為膏以入餘藥末¶
　和丸如梧桐子大空心温酒吞十丸漸漸加至三十¶
　丸以利下惡物為度¶
黑神丸(出大全/良方)¶
　　神麯　茴香(各四/兩)木香　梹榔(四/枚)椒(炒香/出汗)丁香(各/半)¶
　　(兩/)漆(六兩半生半熟重/湯煑半日令香)¶
<pb:KR3e0067_WYG_324-59a>¶
　右除椒漆五物皆半生半炒為細末用前生熟漆和¶
　丸如彈子大茴香末十二兩鋪隂地䕃乾候丸乾并¶
　茴香収器中極乾去茴香腎餘育腸膀胱痃癖及疝¶
　墜五膈血崩產後諸血漏下赤白並一丸分四服死¶
　胎一丸皆綿灰酒下難產炒葵子四十九枚搗碎酒¶
　煎下一丸諸疾不過三服痃氣十服膈氣癥瘕五服¶
　血瘕三丸當瘥予族子婦病腹中有大塊如杯每發¶
　痛不可忍時子婦已貴京下善醫者悉常服有藥莫¶
<pb:KR3e0067_WYG_324-59b>¶
　愈陳應之曰此血瘕也投黑神丸盡三丸散氣盡滿¶
　終身不復作¶
巴荳丸(出聖/惠方)治婦人疝瘕及血氣疼痛¶
　　巴荳(去皮心醋炙/半日一分)桃仁(三/分)木香(半/兩)¶
　右為末煉蜜丸如菉荳大淡湯空心下五丸熱酒亦¶
　可¶
鼈甲散(出聖/惠方)治婦人疝瘕及血氣心腹疼痛¶
　　鼈甲(一枚中者以小便半盞/塗炙令盡為度去裙襴)乾漆(一兩搗碎/炒令煙出)當歸¶
<pb:KR3e0067_WYG_324-60a>¶
　　(一兩剉/㣲炒)琥珀(一/兩)桂心(半/兩)¶
　右為散每服不計時候熱酒調下三錢¶
大黄丸(出聖/惠方)治婦人疝瘕及胞門中積瘀諸病並宜服¶
　　川大黄(四兩蒸飯熱/為度菜乾)土瓜根(二/兩)牛膝(二兩/去苗)桃仁(三/兩)¶
　　(湯浸去皮尖雙/仁麩炒㣲黄)¶
　右為末煉蜜和搗三二百杵丸如梧桐子大每服食¶
　前粥飲下三十丸¶
治寒疝小腹及隂中相引痛自汗出欲死¶
<pb:KR3e0067_WYG_324-60b>¶
　以丹參一兩杵為散每服熱酒調下二錢¶
　　　癥痞(附論/)¶
夫婦人癥痞者由冷熱不調飲食不節積在腹内或腸¶
胃之間與臟氣結摶其牢强推之不移者名曰癥言其¶
病形癥可驗也氣壅塞為痞言其氣痞澁不宣暢也皆¶
得冷則發動刺痛癥病之痞其形冷結若冷氣入於子¶
臟則使無子若冷氣入於胞絡摶於血得冷則澁亦令¶
月水不通也治婦人癥痞及惡血氣攻心腹疼痛面無¶
<pb:KR3e0067_WYG_324-61a>¶
顏色四肢瘦弱宜服¶
　　　方¶
恒山丸　治臍下堅癖無所不治方(千金云遼東/都尉所方)¶
　　恒山　大黄　巴荳　天雄(二/枚)苦參　白薇　乾¶
　　薑　人參　細辛　狼牙　龍膽　沙參　𤣥參¶
　　丹參(各三/分)芍藥　附子　牛膝　茯苓(各五/分)牡蒙¶
　　(四/分)　蘆(六分一方云/二兩三分)¶
　右為末蜜丸宿勿食服五丸日三大羸瘦月水不調¶
<pb:KR3e0067_WYG_324-61b>¶
　當二十五日服之下長蟲或下種種病除三十五日¶
　腹中所苦悉愈肌膚盛五十日萬病除斷緒者有子¶
蓬莪荗丸　治婦人癥痞腹痛¶
　　莪荗(三/錢)當歸(炒/)桂心　赤芍藥　梹榔　枳殻¶
　　木香　昆布　琥珀(各半/兩)桃仁　鼈甲　大黄(各/一)¶
　　(兩/)¶
　右為末煉蜜丸如梧桐子大食前粥飲下二十丸¶
穿山甲散　治婦人癥痞及血氣凝滯心腹妨痛四肢¶
<pb:KR3e0067_WYG_324-62a>¶
　羸瘦時吐清水不欲飲食¶
　　穿山甲(炙令/黄色)荆三稜(微炮剉/二兩)木香　梹榔　桂心¶
　　(各一/兩)白术(三/分)鬼箭羽(半/兩)桃仁(三分湯浸去皮尖/雙仁麩炒㣲黄)川¶
　大黄(剉碎㣲/炒一兩)鼈甲(一兩半塗醋炙/令黄去裙襴)當歸(剉㣲/炒)防葵¶
　　(各三/分)¶
　右為散每服四錢水一盞生薑半分煎至六分去滓¶
　食前稍服¶
硇砂煎丸　治婦人積年血氣癥痞不消四肢黄瘦腹¶
<pb:KR3e0067_WYG_324-62b>¶
　脇妨痛經絡不通宜服¶
　　硇砂(一兩/細研)乾漆　川大黄(各一/兩)以上三味並搗羅¶
　　為末以無灰酒一升漫火熬成膏入後藥　鼈甲¶
　　(一兩塗醋炙/令黄去裙襴)没藥　五靈脂(各一/兩)狗膽(一/枚)班猫(七/枚)¶
　　(糯米拌炒令/黄去翅足)水蛭(十枚炒/令微黄)巴荳(七枚去皮心研/紙裹壓去油)¶
　右為末入煎膏和搗三二百杵如小荳大每於食前¶
　煖酒下五丸¶
大黄丸　治婦人癥痞及惡血築心悶亂疼痛四肢不¶
<pb:KR3e0067_WYG_324-63a>¶
　和身體羸瘦不欲飲食¶
　　川大黄(一兩剉/碎㣲炒)鼈甲(一兩塗醋炙/黄去裙襴)乾漆(二分搗碎/炒令煙出)¶
　　荆三稜(一兩微/炒炮剉)吳茱萸(半兩湯淘七/遍焙乾微炒)琥珀(三分/細研)桂¶
　　心(半/兩)梹榔(三/分)防葵(半/兩)川烏(三分炮製/去皮臍)¶
　右為末以釅醋一升半熬令稠煑麵糊和丸如梧桐¶
　子大每服不計時候以生薑醋湯下二十丸¶
防葵散　治婦人癥痞心腹脹硬如石經絡不利四肢¶
　瘦弱少思飲食¶
<pb:KR3e0067_WYG_324-63b>¶
　　防葵　郁李仁(湯浸去/皮微炒)桂心　鬼箭羽　桃仁(湯/浸)¶
　　(去皮尖雙/仁麩炒黄)川大黄(剉碎微炒以/上各一兩)吳茱萸(一分湯浸/七遍焙乾)¶
　　(炒/)當歸(一/兩)枳實(半兩/麵炒)¶
　右為散每服三錢水一盞入生薑半分煎至六分去¶
　滓食前稍熱服¶
桃仁散　治婦人癥痞心腹脹滿不能飲食體瘦無力¶
　　桃仁(一兩湯浸去皮尖/雙仁麩炒㣲黄)訶梨勒皮　白术　當歸¶
　　(各三/分)荆三稜(一兩㣲/炒剉)赤芍藥(三/分)鼈甲(一兩半塗醋/炙去裙襴)¶
<pb:KR3e0067_WYG_324-64a>¶
　　陳橘皮(三分湯浸/去白穰焙)¶
　右為散每服三錢水一盞入生薑半分煎至六分去¶
　滓食前稍熱服之¶
鼈甲丸　治婦人癥痞冷氣或時攻心腹痛不能食四¶
　肢瘦弱¶
　　鼈甲(一兩塗醋炙/令黄去裙襴)木香(半/兩)川大黄(一兩半剉/碎微炒)當歸¶
　　(三分剉碎/微炒用)安息香(半/兩)桂心(半/兩)附子(半兩炮製/去皮臍)阿魏¶
　　(半兩麵裹煨/以麵熟為度)¶
<pb:KR3e0067_WYG_324-64b>¶
　右為末煉蜜和搗三百杵丸如梧桐子大每服食前¶
　煖酒下二十丸¶
丁香丸　治婦人癥痞結塊不散心腹疼痛¶
　　雄雀糞(炒/黄)鼈甲(各一/兩)硇砂　當歸(炒/)芫花(醋炙乾/各半兩)¶
　　巴荳(一分去/皮心油)¶
　右為末同研令勻醋煑麵糊丸如小荳大當歸酒下¶
　三丸¶
香墨丸　治婦人癥痞¶
<pb:KR3e0067_WYG_324-65a>¶
　　香墨　硫黄　硇砂　硃砂(各半/兩)麝香(一/分)巴荳(半/兩)¶
　　(去皮心紙/裹壓去油)¶
　右藥同研令極細以醋煑麵糊和丸如菉荳大每服¶
　空心以温酒下三丸¶
水銀丸子　治婦人癥痞結塊不散心腹疼痛¶
　　水銀(一/兩)硫黄(半/兩)硇砂(一/兩)硝(一/分)白礬(一/分)芫花(一兩醋/拌炒令)¶
　　(乾搗/末)¶
　右藥同研如麵入銚子中簇火漸燒起將濕紙搭却¶
<pb:KR3e0067_WYG_324-65b>¶
　將下候冷更燒如此三度即止候冷都細研令勻用¶
　軟飯和丸如菉荳大每食前酒下七丸¶
芫花丸　治婦人癥痞心腹脹硬疼痛¶
　　芫花　大㦸　甘遂(各一/兩)木香(半兩别/搗為末)巴荳(一兩/去皮)¶
　　(心紙裹/壓去油)¶
　右先以芫花等四味搗碎用米醋一大盞煑令乾搗¶
　為末研入巴荳以醋煑麵糊丸如菉荳大每服空心¶
　以生薑湯下二丸¶
<pb:KR3e0067_WYG_324-66a>¶
穿山甲散　治婦人癥痞及惡血氣攻心腹痛面痿肌¶
　痩¶
　　穿山甲(灰/炒)鼈甲(醋/炙)赤芍藥　大黄(炒/)乾漆(炒令/煙盡)桂¶
　　心(各一/兩)川芎　芫花(醋/炙)當歸(各半/兩)麝香(一/分)¶
　右為細末入麝香合勻每服一錢無時熱酒調下¶
　¶
　¶
　¶
<pb:KR3e0067_WYG_324-66b>¶
　¶
　¶
　¶
　¶
　¶
　¶
　¶
　普濟方卷三百二十四¶
