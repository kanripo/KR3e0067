# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.172929
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR3e0067_WYG_153-1a>¶
欽定四庫全書¶
　普濟方卷一百五十四　明　周王朱橚　撰¶
　　身體門¶
　　　總論¶
凡人百骸四體肌肉皮膚關節脉絡總而謂之身風淫¶
濕滯血刺痰攻皆能作痛至於骨之酸疼或熱入裏徹¶
骨則倍蓰千萬大不侔焉盖骨為髓之藏髓者飲食五¶
味之實秀也髓虛勢所必至矣痛在於身風之証以走¶
<pb:KR3e0067_WYG_153-1b>¶
注知之濕之証以重作驗之血有筋脉鑚刺之証痰有¶
眩暈咳唾之証驅風除濕行血豁痰對証一投猶冀可¶
以旦暮起病入於骨此勞極損傷之不可救藥者也然¶
則身痛之與骨痛毫釐千里之差於此不可以無辨然¶
醫家之辨多為項腫臂痛盖熱在上焦不能清利則醖¶
釀日久生痰涎聚飲氣流入於項臂之間不腫則痛耳¶
然而曰痰曰涎曰飲又有理一分殊之别伏於包絡隨¶
氣上浮客肺壅𠻳而發動者痰也聚於脾元隨氣上溢¶
<pb:KR3e0067_WYG_153-2a>¶
口角流出而不禁者涎也惟飲生於胃腑為嘔為吐此¶
則胃家之病學者不可不知　身體胷膈隱熱隱疼拘¶
急足冷此血之為病也以其飲酒嗜慾伏熱受暑得之¶
惟熱毒暑酒毒為能傷血瘀血未去新血不榮身體所¶
以隱痛拘急其裏熱足冷者血之証也用柴胡黄芩青¶
皮枳殻靈脂桃仁木通甘草作劑多入大黄以利之俟¶
其流利已盡小腹畧無結急即以當歸川芎一兩橘¶
皮半夏枳殻桔梗木通甘草半之調其氣血於是有瘳¶
<pb:KR3e0067_WYG_153-2b>¶
血屬於心木通通心心竅既通經絡之流行可知矣¶
胷脇痛引背上頭面兩手浮腫腎虚不能納氣歸元氣¶
逆而上奔則胷膈滿痛以手摩挲痛走背上又從背摩¶
挲則其氣循泄於後分而痛不作矣此氣之為病固也¶
柰何腎虚又不能行水故隨氣奔上乗於肺頭面兩手¶
浮腫氣短而喘由是血化為水與之俱沉滯其人舊來¶
有風曰水曰血曰氣四者合而為病其痛非常如沉香¶
木香烏藥㯽榔之類好能施其巧治法將何如曰先以¶
<pb:KR3e0067_WYG_153-3a>¶
二十四味流氣飲加獨活枳殻靈脂炒牽牛入薑蜜烏¶
梅同煎嚥下養正丹二十粒雄黄升降水火引導大便¶
次用桑皮紫蘇木通阿膠當歸桃仁青皮桔梗芫花大¶
黄作劑依煎以薑蜜烏梅取盡大便黑物即收全功¶
肚皮疼腎虚不能得水加之酒麵無度後輙睡酒與水¶
交聚於腹中而麵毒復纒滯其氣是以水滲於肚皮而¶
作痛矣治法錢氏宣風散用蜜水煎嚥下神效俟其大¶
便流行然後以青木香丸一分安腎丸倍之用二陳湯¶
<pb:KR3e0067_WYG_153-3b>¶
入少鹽并生薑同煎空心嚥下脾腎氣復自然平安¶
胷膛氣膈有肺經伏熱而氣膈者有痰水在上而氣膈¶
者大槩以茯苓半夏枳殻桔梗為治法其肺熱者如聖¶
湯加桑白皮佐之心下水氣者小半夏茯苓湯効胷煩¶
活人書用山梔子¶
　　　身體疼痛(論/)¶
夫身體疼痛非濕則痰固也人有挾刀鋸之驚而又餒¶
在其中為風寒水濕所傷致使心竅凝滯於是經絡壅¶
<pb:KR3e0067_WYG_153-4a>¶
閉血不流行腸肉骨節為之刺痛治法當歸川芎芍藥¶
白芷靈脂大黄甘草利之黑物小片而不甚痛可瘳¶
　　　方¶
治背痛方(出海上/名方)治臂痛外連肌肉牽引背脾時發時止¶
　用當歸二三兩切作薄片酒浸三日飲其酒酒盡别¶
　換當歸浸服三兩日即愈¶
流氣飲子(出指/南方)治臂痛外連肌肉牽引背脾時發時止此由¶
　榮衛之氣循行失度流滯經絡與正氣相摶其發則¶
<pb:KR3e0067_WYG_153-4b>¶
　有似癱瘓¶
　　紫蘇葉　青皮　　苦梗　當歸　芍藥　烏藥¶
　　茯苓　枳殻(去穰麸炒/一作枳實)黄耆　　川芎　防風(各半/兩)¶
　　甘草(炙/)橘皮(各三/分)陳皮　　大腹子(剉薑/汁炒)木香(各二/兩)¶
　右剉散每服水二盞薑三片&KR0037;一枚煎至一盞去滓¶
　服一方治腰臂痛發大黄橘皮¶
拈痛散(出御藥/院方)¶
　　當歸(去蘆/頭)防風(去蘆/頭)黒狗脊　　骨碎補(並去/毛)藁本¶
<pb:KR3e0067_WYG_153-5a>¶
　　(去/土)細辛(去苗/土)赤芍藥　自然銅(醉淬/七遍)桂(去麄/皮)萆薢¶
　　(以上各/一兩)¶
　右為麄末每二兩用手帕包定上用熱鹽包納在痛¶
　處熨之¶
枳殻煑散(出簡/易方)治悲哀煩腦肝氣至兩腋骨疼筋脉拘¶
　急腰脚滯重兩股筋急兩脇牽痛四肢不能舉漸致¶
　背攣急大治脇痛¶
　　防風　川芎　細辛　枳殻　桔梗(各四/錢)甘草(二/錢)¶
<pb:KR3e0067_WYG_153-5b>¶
　　乾葛(錢/半)¶
　右為粗末每服四錢水一盞薑三片煎七分空心服¶
白芥子散(出危/氏方)治背痛外連肌肉牽引背脾時發時止¶
　皆榮衛之氣循行失度流滯經絡與正氣相摶其發¶
　則似癱瘓¶
　　真白芥子　木鱉子(去皮各/二兩)没藥　桂心　木香¶
　　(各半/兩)¶
　右為末入研藥令匀每服一錢温酒調下¶
<pb:KR3e0067_WYG_153-6a>¶
𤓰蔞實丸(出濟/生方)治胷痞胷中痛徹背脇喘急妨悶¶
　　𤓰蔞實(别/研)枳殻(去穰/麸炒)半夏(湯炮/七次)桔梗(去蘆頭/各一兩)¶
　右為細末薑汁打糊丸如梧桐子大每服五十丸食¶
　後用淡薑湯下¶
控涎丹(出危/氏方)凡人忽患背手脚腰胯隱痛不可忍連筋¶
　骨牽引釣痛坐卧不寧時走易不定俗醫不曉謂之¶
　走注便用風藥及針灸皆無益又是風毒結聚欲為¶
　癰疽亂以藥貼亦非也此乃是痰涎伏在心膈上下¶
<pb:KR3e0067_WYG_153-6b>¶
　變為此疾或令人頭痛不可舉或神意昏倦多睡或¶
　飲食無味痰唾稠粘夜間喉中如鋸聲多流睡涎手¶
　脚重膇冷痺氣脉不通誤認為癱瘓亦非也凡有此¶
　疾但以是藥不過數服其疾如失¶
　　甘遂(去/心)紫大㦸(去/皮)白芥子(真者各/等分)¶
　右為末煮糊丸如梧子大曬乾食後臨睡薑湯或熱¶
　水下五七丸至十丸如疾猛氣實加丸數不妨其効¶
　如神　加味控涎丸一方見喘急類¶
<pb:KR3e0067_WYG_153-7a>¶
治頭身無不痛顛倒煩滿欲死方¶
　取頭垢如大豆大服之并囊貯大豆蒸熟逐痛處熨¶
　作兩囊更畨為佳若無蒸豆鼠壤土熨之亦可¶
治諸處皮膚裏面痛¶
　右用何首烏為末生薑自然汁調成膏敷痛處以絹¶
　帛裹之用火炙鞋底熨之神妙¶
虎骨酒法(出本/草)治腎經疼痛不得屈伸走注痛苦不問¶
　淺深¶
<pb:KR3e0067_WYG_153-7b>¶
　用虎脛骨新芍藥二兩以無灰酒浸春夏七日秋冬¶
　二七日浸後須以銀石器盛於慢火上温養三日兩¶
　日即得服一方有黄羚羊角一大兩¶
貼藥芫花散(出經驗/良方)治臂腿間忽一兩㸃痛著骨不可¶
　忍者¶
　　芫花根一把¶
　右研為末米醋調隨大小傅之如痛不止以紙花覆¶
　其上用綿帛扎定此方曽治一婦人産後而得此疾¶
<pb:KR3e0067_WYG_153-8a>¶
　者良驗¶
治臂痛(出經驗/良方)¶
　用桑枝細切一升炒香以水三升煎取二升日服數次¶
　安¶
治手足煩疼(出肘/後方)¶
　用地膚子草三兩水四升煮二升半分作三服日一¶
　劑一方取六七月者隂乾服¶
舒筋散(出直/指方)治風淫血刺身體疼痛四肢拘攣¶
<pb:KR3e0067_WYG_153-8b>¶
　　延胡索(炒/)辣桂(去/麄)當歸(等/分)¶
　右為末每二錢調酒下延胡索活血除風理氣¶
葛根湯(出千/金方)治四肢緩弱身體疼痛不遂婦人産後中¶
　柔風及氣滿方¶
　　葛根　芍藥　桂心　乾地黄　亁薑(各三/兩)麻黄¶
　　甘草(各二/兩)生薑(六/兩)¶
　右八味以清酒三升水五升煮取三升温服五合日¶
　三¶
<pb:KR3e0067_WYG_153-9a>¶
三皮散(出朱氏/集驗方)治風毒濕氣流注脚膝四肢攣拳筋脉¶
　不伸脚足疼痛歩履難艱用此藥酒斷根不問三二¶
　十年者皆有効¶
　　海洞皮(去/皮)五加皮(新採/者)桑白皮　川獨活　生乾¶
　　地黄(六升/半)製杜仲(各一/兩)黑附子(炮去皮斟/酌多少)薏苡仁¶
　　(生用/二兩)川牛膝(一/兩)¶
　右為粗末用綿褁作一包以無灰好酒一斗許春浸¶
　七日秋冬二七日夏三五日撈起藥空心温服一盞¶
<pb:KR3e0067_WYG_153-9b>¶
　一日三五次服如服藥酒時却飲它酒常令酒氣相¶
　接勿令大醉重者不過兩劑服此藥後旬日兩腿必¶
　發大&KR0473;漸漸破出紫黑血候乾貼磨風膏脂瘡上自¶
　然好也日逐脚上如數百條蛇自足而出此其効驗¶
　如患足疾之人脚後有條筋直凑腎囊疼痛拘攣用¶
　妙香散一貼分作三二服空心食前温酒鹽湯下自¶
　然伸也¶
拈痛散(出御藥/院方)治肢節疼痛熨烙藥¶
<pb:KR3e0067_WYG_153-10a>¶
　　羌活(去蘆/頭)獨活(去/蘆)細辛(去/苖)肉桂(去麄/皮)防風(去/蘆)白术¶
　　川烏(生去/皮臍)良薑(剉/)麻黄(不去/節)天麻(去/苖)吳茱茰(生/用)葛¶
　　根　乳香(另/研)川椒(去子井/閉口者)全蝎(生/用)當歸(各一兩/去苖)川¶
　　薑(生用/半兩)¶
　右為麄末入乳香匀炒一十錢痛甚者加至十五錢¶
　同細鹽一處炒令極熱用絹袋内貯藥熨烙痛處不¶
　拘早晚頻用為効如藥冷即再炒一次用畢其妙藥¶
　不用¶
<pb:KR3e0067_WYG_153-10b>¶
薏苡仁散　治濕傷腎不養肝肝自生風遂成風濕流¶
　注四肢筯骨或入左肩髃肌肉疼痛漸入左指中¶
　　薏苡仁(一/兩)當歸(酒/浸)人參　川芎　白术　羌活¶
　　川烏(炮去/皮臍)桂心　防風(去/蘆)茵芋(炒/)麻黄(去根/節)乾薑¶
　　(炮/)獨活　甘草(炙各/半兩)¶
　右為細末每服二錢空心臨卧酒調下日三服¶
徐神翁神効地仙丹　治筋骨疼痛打撲傷損仙术湯¶
　送下除寒濕進飲食神効¶
<pb:KR3e0067_WYG_153-11a>¶
　　川烏(一個/炮製)草烏(五個/炮製)白芥(去根/半兩)蒼术(半兩米泔/浸一宿炒)白¶
　　芷(半/兩)自然銅(一/研)　地龍　没藥(各半/兩研)乳香(半錢/研)萵¶
　　苣種　黄𤓰種　稍𤓰種　木鼈子(各一/錢)半兩錢¶
　　(二/文)¶
　右為末醋糊丸如桐子大每服十丸食後温酒送下¶
虎骨丸　治經絡凝澁骨節疼痛筋脉攣急遇隂寒愈¶
　痛¶
　　南乳香(别/研)没藥(另/研)赤芍藥　熟地黄　虎脛骨(酥/炙)¶
<pb:KR3e0067_WYG_153-11b>¶
　　(黄/)當歸(各一/兩)血竭(五/錢)¶
　右為細末用木𤓰一枚切破去子入乳香在内以麻¶
　縷紥勿令透氣好酒二升煮至酒盡取木𤓰去皮研¶
　如泥更入熟蜜少許杵和為丸如桐子大每服三十¶
　丸至五十丸病在上食後在下食前温酒下¶
治骨節疼痛煩不得屈伸近之則痛短氣得汗出或欲¶
腫者¶
　　桂(四/兩)术(三/兩)甘草(二/兩)¶
<pb:KR3e0067_WYG_153-12a>¶
　右用水六升煮取三升分三服汗出愈¶
治卒得胸痛瘥而復發者¶
　取薤根五觔搗絞汁飲之立止¶
加減當歸飲子　治肩忽疼¶
　　防風　當歸　柴胡　生地黄　大黄(各一/兩半)芍藥¶
　　人參　黄芩(各一/兩)甘草(一兩/二錢)黄連(五/錢)滑石(六/兩)¶
　右為散以白水煎服無時¶
活絡湯　治風濕臂痛諸藥不効者此方專主之¶
<pb:KR3e0067_WYG_153-12b>¶
　　白术(薄切/一兩)當歸(淨洗薄/切乾秤)羌活(淨洗去/蘆切焙)獨活(淨/洗)甘草¶
　　(炙/)川芎(各半/兩)¶
　右剉散每服三大錢水一盞半薑五片慢火煎至一¶
　盞去滓温服並滓不拘時候一方用蒼术切炒川白¶
　芷各二兩為末每服二錢酒調¶
趁痛丸　治腰臂痛¶
　　五靈脂　赤芍藥(各半/兩)川烏(一/個)没藥(四/錢)麝香(一/錢)¶
　右為末酒糊丸空心温酒送下¶
<pb:KR3e0067_WYG_153-13a>¶
葉氏方十味剉散　治中風血弱臂痛連筋及骨舉動¶
　難艱此藥亦補心益血氣養筋生力¶
　　附子(三兩炮/去臍皮)當歸(去土/洗切)黄耆(炙/)白芍藥(各二/兩)川芎¶
　　(不見/火)防風(去/蘆)白术(各一/兩半)肉桂(去麄皮一/兩不見火)茯苓　熟¶
　　地黄(洗淨用少酒熬乾/焙之各七錢半)¶
　右修製了再稱㕮咀每四錢水一大盞薑八片棗三¶
　枚擘開煎七分去滓通口服食後臨睡日三服温覆¶
　厚衣將養一方去黄耆熟地黄用當歸去蘆净洗乾焙白¶
<pb:KR3e0067_WYG_153-13b>¶
　芍藥川芎白术人參附子白茯苓桂心川獨活防風¶
　甘草細剉每三錢薑八片水一盞半煎八分去滓食¶
　前服除寒邪益血氣名川獨活湯製地黄法須洗淨¶
　以好酒浸令乾焙之¶
五靈脂散　治臂脾痛¶
　　五靈脂　　荆芥穂　防風　羌活　獨活　甘草¶
　　節　穿山甲　　骨碎補　草烏(各五/錢)麝(少/許)¶
　右為末用温酒調下臨睡服如渾身損痛加没藥木¶
<pb:KR3e0067_WYG_153-14a>¶
　香酒調下空心¶
芎活湯　治水飲停蓄注於脾脉發為臂痛皆因脾土¶
　有虧平日多飲水漿不能傳化所致¶
　　川芎　半夏(湯/洗)白茯苓　獨活　陳皮　枳殻(去/穰)¶
　　(炒各/半兩)白术　甘草(各一/分)¶
　右為散每服三錢水一盞半生薑五片同煎去滓食¶
　後少停温服¶
舒經湯(一名五痺湯/出澹療方)治臂痛不能舉有人常苦左臂痛¶
<pb:KR3e0067_WYG_153-14b>¶
　或以為飲或以為風為温諸藥悉投繼以針艾俱不¶
　効得此方而愈盖是氣血凝滯經絡不行所致非風¶
　飲非濕腰以下食前服腰以上食後服¶
　　片子薑黄(四兩無則用/嫩莪术代)甘草(一兩/炙)羌活(一/兩)海桐皮¶
　　(去麄/皮)當歸　赤芍藥　白术(各二/兩)¶
　右㕮咀每服三錢水一鍾半生薑三片磨沉香水少¶
　許同煎服之陳氏經驗方云沈自聞嘗苦此臂痛或¶
　以為飲或以為風濕諸藥悉投繼以針艾俱不効一¶
<pb:KR3e0067_WYG_153-15a>¶
　日見陳君卿云亦常患此徳清尉傳一方云可三服¶
　而愈盖是血氣留滯經絡不行所致非風非飲非濕¶
　非氣但其方只前四味止能治腰以上疾若腰以下¶
　則不及也後見王伯舉因話及此伯舉云吾有方謂¶
　之五痺湯又添後三味腰以下疾則食前服腰以上¶
　疾食後服一名白术薑湯¶
獨活湯　治病人胷背相引而痛者此為衛不和也¶
　　獨活(四/兩)葛根　桂枝　芍藥　防風　甘草　乾¶
<pb:KR3e0067_WYG_153-15b>¶
　　薑(各二/兩)¶
　右件㕮咀以水一斗先煮葛根減三升去上沫内諸¶
　藥煮取二升去滓温服一升覆取微汗似若病止宜¶
　消散者服湯則無汗而解若咽痛而渇加括蔞二兩¶
　或欬或嘔者加半夏二兩惡熱藥者去乾薑面赤齗¶
　痛者加鷄蘇二兩水増二升¶
治皮肉痒痛¶
　用酒二升水五升茱茰子半升煎取三升去滓微暖¶
<pb:KR3e0067_WYG_153-16a>¶
　洗立止¶
治關節疼痛¶
　　蒲黄(八/兩)附子(一兩/炮)¶
　右為末服一錢匕日三稍増至方寸匕¶
茯苓丸(出仁/存方)若臂痛不能舉手或左或右時復輪移由¶
　伏痰在中内脘氣滯脾氣不流行上與氣摶四肢屬¶
　脾滯而氣不下上行攻臂其脉沉細者是後人謂此¶
　臂痛乃痰證也作痰治無不効者¶
<pb:KR3e0067_WYG_153-16b>¶
　　白茯苓(一/兩)半夏(二/兩)枳實(一作/枳殻)風化朴硝(各半/兩)¶
　右為末薑汁糊為丸如梧桐子大每服三十九丸薑¶
　湯下食後服累有人為痰所苦夜間兩臂常若有人¶
　抽撁兩手戰灼至於茶盞亦不能舉只以此藥治之¶
　皆隨服隨愈世間所謂痰藥未有如此之神妙也¶
調氣丸(出指/南方)¶
　　牽牛末(一/兩)陳皮(半/兩)青皮(一/分)¶
　右為細末麵糊丸如桐子大每服十丸薑湯下¶
<pb:KR3e0067_WYG_153-17a>¶
理氣湯(出指/南方)¶
　　半夏(五/兩)橘皮(四/兩)官桂(三/兩)人參(二/兩)甘草(一/兩)¶
　右為麄末服五錢水三盞薑十片煎一盞去滓服¶
栢子仁丸(出指/南方)¶
　　栢子仁(炒/)黄耆　茯苓　楮實　五味子　覆盆¶
　　子　附子　石斛　鹿茸(炙去/毛)酸&KR0037;仁　枳實¶
　　官桂　沉香　地黄(等/分)¶
　右為細末煉蜜丸如桐子大每服三十丸米飲下¶
<pb:KR3e0067_WYG_153-17b>¶
天麻除濕湯(一名白术散出/楊氏家藏方)治濕留肢節身體煩疼手¶
　足腫痛或時麻木¶
　　白术(四/兩)天麻(三/兩)人參(去蘆頭/三兩)乾薑(二/兩)全蝎(二兩用/糯米一)¶
　　(盞炒黄色去/糯米不用)附子(生去皮臍切開取生薑自然汁/一盞浸一宿取出炙盡元浸薑)¶
　　(汁為度薄/切秤二兩)¶
　右件為細末每服三錢空心温酒調下食前¶
天仙散(出楊氏/家藏方)治遍身麻木腰脚疼痛節急骨疼¶
　　天仙子　草烏頭(生去/皮臍)蛇床子　牡蠣(煆/)乾薑(炮/以)¶
<pb:KR3e0067_WYG_153-18a>¶
　　(上五味/各半兩)¶
　右件㕮咀平分作兩次每用水五升煎五七沸淋㳿¶
　以被盖之汗出是驗¶
臂痛多曰風其脉濡而來反急明其濕用(出永類/鈐方)¶
　　蒼术　附子(各等/分)木香(一/分)¶
　薑煎帛盖屋上露星一宿次日重湯煖服愈¶
麻黄湯煎(出東垣/試効方)治隂濕中汗出懶語四肢困倦無力¶
　走注疼痛乃下焦伏火而不得伸浮而躁熱汗出一¶
<pb:KR3e0067_WYG_153-18b>¶
　身盡痛盖氣濕相摶也以升陽發汗漸漸發之在經¶
　者亦宜發汗如正值季春之月脉緩而遲尤宜發汗¶
　令風濕去而陽升以此困倦乃退氣血俱得生旺也¶
　　麻黄(二錢去節微硏不令作末水五大盞煎/令沸去沫煎至三盞入下項藥再煎)黄耆¶
　　白术(半/錢)人參(半/錢)甘草(三/錢)羌活(一/錢)柴胡根(半/錢)防風(半/錢)¶
　　杏仁(三個/去皮)黄栢(一/錢)生地黄(半/錢)¶
　　一方無白术人參甘草羌活¶
　右剉如麻豆大都作一服入麻黄湯煎至一盞臨卧¶
<pb:KR3e0067_WYG_153-19a>¶
　服之勿令食飽取漸次有汗則効¶
治背氣發作攻背并兩臂兩脇忽攻腰坐卧不安(出䕶/命方)¶
　　枳殻(二兩/去穰)巴荳(半兩去/皮膜)¶
　右件於鐺内熬炒令香熟去巴荳不使却入沉香甘¶
　草各一分同杵為末空心葱湯調下半錢不轉第二¶
　度加服一錢¶
治一切男子女人忽然身體勞倦四肢百節疼痛大腑¶
　秘熱小便黄赤(出䕶/命方)¶
<pb:KR3e0067_WYG_153-19b>¶
　　升麻　山梔　黄芩　麥門冬(去/心)柴胡(去/心)牡丹皮¶
　　(去/心)貝母(去/心)虎杖　山茵陳　木香　大黄　杏仁¶
　　麻黄(去根各/一兩)¶
　右為細末每服二錢水一盞煎一服後卧和滓徐熱¶
　喫¶
沉香鱉甲散(出直/指方)治勞倦身痛¶
　　沉香　人參　牛膝　茯苓　秦芃　木香　黄¶
　　耆(微/炙)　熟附子　辣桂(去麄/皮)鱉甲(浸去裙襴醋/炙黄各一兩)柴¶
<pb:KR3e0067_WYG_153-20a>¶
　　胡　荆芥(各半/兩)巴㦸(去/心)當歸　　半夏(製/)𦍑活　熟¶
　　地黄(洗酒煎蒸/七錢半)全蝎(三錢/半)大肉豆蔲(四/箇)¶
　右為末每二錢葱白二寸薑三片&KR0037;二枚食前煎服温¶
　酒調下尤妙¶
治渾身走注疼痛及顛撲閃肭痛(出衛生/家寳方)¶
　每用晚蠶沙一升分二處每用鹽二兩各炒熱右用¶
　絹帛包熨痛處冷即易之¶
昔楊惜患背腫馬嗣明以煉石塗之便差煉石法以麄¶
<pb:KR3e0067_WYG_153-20b>¶
黄色石如鵝鴨卵大猛火燒令赤内醇醋中自有石屑¶
落頻燒至石盡取屑曝乾搗篩醋和塗腫上無不愈(出/澹)¶
(療/方)¶
治氣滯風壅手臂脚膝痛(出本/草)¶
　以醋糟裹之兩易當差¶
百一選方云治臂腿之間忽一兩㸃痛著骨不可忍者¶
　芫花根一味研為細末米醋調隨大小傅之立止廬¶
　州郭醫云此是陶成一醫者方曽治一婦人産後而¶
<pb:KR3e0067_WYG_153-21a>¶
　得此疾者良驗但敷貼不住須以紙花覆其上用絹¶
　綿繫定也¶
治身體手足腫(出本/草)¶
　驢脂和鹽傅之¶
治臂腕痛(出本/草)¶
　取死蝮蛇一條以水煮取濃汁浸腫冷痛易之¶
治四肢疼痛(出本/草)¶
　用山龍膽草根細剉用生薑自然汁浸一宿去其性¶
<pb:KR3e0067_WYG_153-21b>¶
　烘乾搗水煎一盞許温服之¶
治身體手足腫卒大(出本/草)¶
　用醋和蚯蚓屎傅之¶
治身脚酸疼兼微腫(出本/草)¶
治身體手足卒痛腫(出本/草)¶
　用搗蒼耳傅之立効春用心冬用子¶
又方以烏麻五升熬碎之酒一升浸一宿隨多少飲之¶
　　　腰痛(附論/)¶
<pb:KR3e0067_WYG_153-22a>¶
凢腰痛有五一曰少隂少隂腎也十月萬物陽氣皆衰¶
是以腰痛二曰風痺風寒著腰是以腰痛三曰腎虚役用¶
傷腎是以腰痛四曰腎腰墜墮傷腰是以腰痛五曰取¶
寒服地氣所傷是以腰痛痛不止引牽腰脊皆痛　大¶
抵腰痛之脉皆沉弦而緊者寒弦而浮者風沉弦而濡¶
者濕又有墜墮閃肭氣血凝滯而痛者脉多沉弦而實¶
　盖諸經皆貫於腎而絡於腰脊腎氣一虛丸衝風受¶
濕傷冷蓄熱血瀝氣滯水積墮傷與夫失志作勞種種¶
<pb:KR3e0067_WYG_153-22b>¶
腰疼疊見而層出矣衝風者汗出乗風風邪風毒之胵¶
胎也受濕者踐雨卧濕重著腫滯之萌蘖也腰間如水¶
為傷冷發渇便閉為蓄熱血瀝則轉側如錐之所刺氣¶
滯則欝悶悶而不伸積水沉重則小腸不得宣通墜損¶
傷則瘀血為之凝結閃挫失志者腎之戕舉是數證腎¶
家之感受如此腰安得而不為痛乎内經曰腰者腎之¶
府轉搖不能卧將憊矣審如是則痛在少隂必究其受¶
病之源而處之為得然宗筋聚於隂器肝者腎之同系¶
<pb:KR3e0067_WYG_153-23a>¶
也五臟皆取氣於殻脾者腎之倉廩也鬱怒傷肝則諸¶
筋縱弛憂思傷脾則胃氣不行二者又能為腰痛之冦¶
　太陽腰痛引項舂尻骨如重狀陽明腰痛不可以顧¶
則如有所見善悲少陽腰痛如針刺其皮循循然不可¶
俛仰不可以顧太隂腰痛煩熱腰下如有横木居其中¶
甚則羸瘦少隂腰痛痛引舂内厥隂腰痛中强弩弦狀¶
此舉六經以為外因治備大抵太陽少隂多中寒少陽¶
厥隂多中風熱太隂陽明多燥濕以數推之當隨脉别¶
<pb:KR3e0067_WYG_153-23b>¶
其如經中有解脉散脉同隂㑹隂陽維衡絡直陽飛陽¶
肉里尻交等宂皆不出六經流注但别行各有所主不¶
欲繁引請尋内經刺腰痛論以備明之准此從所因汗¶
不施治失志傷腎鬱怒傷肝憂思傷脾皆致腰痛者以¶
肝腎同系脾胃表裏脾滯胃閉最致腰痛其證虚羸不¶
足面目黧黑逺行久立不能盡失志所為也腹怠脇脹¶
目視&KR0617;所祈不得意滛於外宗筋弛縱及為白淫鬱怒¶
所為也肌肉削弱痺而不仁飲食不化腸胃脹滿閉墜¶
<pb:KR3e0067_WYG_153-24a>¶
腰脇憂思所為也准此從内所因調理施治腎著腰冷¶
如水身重不渴小便自利食飲如故腰以下冷重如帯¶
五千錢因作勞汗出身衣裏冷濕久久得之䐴(公對/切)腰¶
痛者傴僂腫重引季脇痛困於墜墮惡血流滯及房勞¶
疲力耗竭精氣致腰疼痛准此從不内外因補瀉施治¶
　夫腰痛者属乎腎也多因勞後傷腎臟氣空風寒冷¶
濕得以襲之鬱怒憂思得以傷之皆致腰痛但墜墮閃¶
肭血氣凝滯而痛者未有藥也葳靈仙丸主之今人每¶
<pb:KR3e0067_WYG_153-24b>¶
患腰痛不問空實多進牽牛之藥殊不知牽牛之為性¶
能傷腎氣服之未見作効腎氣先有虧損矣倘的是氣¶
滯腰痛進三服則可如服之不効用橘核入鹽炒浸酒¶
放温送下小七香丸最佳頭看不上面自有竒功萬一¶
腎虛腰痛牽牛豈宜服也謹之謹之(一男子六十餘病/腰尻脊胯皆痛數)¶
(載不愈盡靜夜躁大痛徃來屢求自盡天且夕其痛作/必令人以手搥擊至五更鷄鳴則漸減向曙則痛止左)¶
(右主病者皆作鬼神隂譴白虎齧朝禱暮祝覡巫僧道/禁師至則其痛以減又夢鬼神戰鬭相擊山川神廟無)¶
(不祭者淹延嵗月肉瘦皮枯飲食減少暴怒日増惟候/一死有書生曰既云鬼神虎齧隂譴之禍如此禱祈何)¶
<pb:KR3e0067_WYG_153-25a>¶
(無一應聞陳郡有張戴人精於醫可以問其鬼神白虎/與病乎彼若術窮可以委命其家從之戴人診其兩手)¶
(脉皆沉滯堅勁力如張絙謂之曰病雖瘦難於食然腰/尻脊胯皆痛者必大便堅燥其左右曰有五七日或八)¶
(九日見燥糞一兩塊如弹丸結硬不可言必令人剜取/之彊下一兩塊渾身燥痒皮膚掲破枯澁如麸片戴人)¶
(既得病之虚實隂用大承氣湯以薑棗煎之加牽牛頭/末三錢不敢書是瀉劑盖病者聞煖則悦聞寒則懼説)¶
(補則從説瀉則逆此蔽非一日也及煎成使稍熱咽之/從少至多累至三日天且晩臟腑下泄四五行約半盆)¶
(以燈視之皆燥糞碎塊及瘀血雜腥穢不可近須臾痛/減九分昏睡鼻息如常睡至明日將夕覺飢而索粥食)¶
(温凉與之又困睡一二日其痛盡去次令飲食調養日/服導引丸甘露散滑利便溺之藥四十餘日乃復靈樞)¶
(經謂刺與㽲雖久猶可拔而雪結與閉雖久猶可解而/决夫腰脊胯痛者足太陽膀胱經也胯痛足少陽膽經)¶
<pb:KR3e0067_WYG_153-25b>¶
(之所過也難經曰諸痛為實内經曰諸痛痒瘡疾皆屬/火注曰心寂則痛㣲心燥則痛甚人見巫覡僧道禁師)¶
(至則病稍去者心寂也然去其後來者終不去其本也/古之稱痛隨利減不利則痛何由去病者既痊夀至八)¶
(十嵗故凢燥證皆三陽病也北人衛德新因之析津冬/月飲寒致冷病腰常直不能屈伸兩足沉重難於行歩)¶
(塗中以床舁遞程程問醫皆云背虛凢蓯蓉巴㦸附子/鹿茸皆用之大便反秘潮熱上周將經嵗矣乃求拯於)¶
(戴人曰此疾十日可取效衛曰效則不慮遲戴人曰是/太陽經血多病則腰似折&KR0008;如結腨如裂太陽所至為)¶
(屈伸不利况腰者腎之府也身中之大闗節今既强直/而不利宜醎以耎之數服則和柔矣難經曰强力入房)¶
(則腎傷而髓枯竭鬲胃乃壊而不用與此正同今君之/證太陽為寒所逼血隧下滯腰間當必有積血非腎也)¶
(節次用藥利數十行約去血一二十次以四面玲瓏竈/蒸之汗出三五次而愈初蒸時至五日問曰腹中鳴否)¶
<pb:KR3e0067_WYG_153-26a>¶
(徳新曰未也至六日覺鳴七日而起已能揖人戴人曰/病有熱者勿蒸蒸則損人目也今子病腰腎久衰視聴)¶
(半失此隂氣乗陽而上氣短精神不足且肺弦皆陽氣/衰弱伏匿於隂中故爾癸卯嵗六七月間因雨隂寒踰)¶
(月不止時人多病泄利乃濕多成五泄故也一日體重/肢節疼痛大便泄併下者三而小便閉塞黝黒内經云)¶
(在下者引而㵼之是先利小便也又云諸瀉而小便不/利先分利又云治濕不利小便非其治也皆當利其小)¶
(便必用淡㵕之劑以利之下其法也今客邪寒濕之勝/自外入裏而甚暴若以淡㵕之劑以舒之病雖即已是)¶
(降之又降復益其隂而重竭其陽也則陽氣愈削而精/神愈短矣隂重强而陽重衰也兹以升陽之藥是為宜)¶
(爾羌活獨活升麻各一錢防風炙甘草各半兩同㕮咀/水三盞煎至一盞去滓熱服一服乃愈夫經云寒濕之)¶
(勝助風以平之又曰下者舉之此得陽之升勝故愈也/是因曲為直也夫聖人之法可以類推舉一則可以知)¶
<pb:KR3e0067_WYG_153-26b>¶
(百/矣)¶
　　　方¶
專治腰疼方¶
　　香白芷　紅麯(各二/錢半)¶
　右為末空心温酒調服¶
麻子方　治風水腹大臍腰重痛不可轉動¶
　用冬麻子半升碎水研濾取汁米二合以麻子汁煮¶
　作稀粥著葱椒薑䜴空心食之¶
<pb:KR3e0067_WYG_153-27a>¶
萆薢湯治腰痛動轉難艱似有氣注¶
　　萆薢(一兩/半)當歸(切焙/一兩)桔梗(炒一/兩半)牡丹皮(一/兩)黄連(去/鬚)¶
　　(一/兩)杏仁(湯浸去皮尖/雙仁炒十枚)附子(炮裂去皮/臍二兩)代赭(一兩/半)桑¶
　　白皮(剉炒一/兩半)貫衆(一/兩)大腹皮(一兩/半)桂(去麄/皮)白茯苓¶
　　(去黒/皮)覆盆子(去/梗)黄芩(去黒心/各一兩)吳茱茰(先焙炒/半兩)草豆¶
　　䓻(去皮/一枚)桃仁(湯去皮尖/雙仁十枚)蛇床子(炒一/兩半)乾薑(炮半/兩)大¶
　　𤓰(去皮子焙/乾一兩)¶
　右剉如麻豆大每五錢匕水一盞半煎一盞去滓空¶
<pb:KR3e0067_WYG_153-27b>¶
　心温服¶
杜仲酒(出聖/恵方)治腎脉逆小於寸口膀胱虚寒腰痛胸中動¶
　通四時用之方通治五種腰疼¶
　　杜仲　乾薑(各四兩一/云乾地黄)萆薢　𦍑活　天雄　蜀¶
　　椒　桂心　芎藭　防風　秦芃　烏頭　細心¶
　　(各半/兩)五加皮　石斛(各五/兩)栝蔞根　地骨皮　續¶
　　斷　桔梗　甘草(各一/兩)¶
　右㕮咀以酒四斗浸四宿初服五合加至七八合日¶
<pb:KR3e0067_WYG_153-28a>¶
　再通治五種腰痛¶
獨活寄生湯(出和/利方)夫腰痛皆由腎氣虛弱卧冷濕地當¶
　風所得不得過治善流入脚膝為偏枯冷痺緩弱疼¶
　重或腰痛攣脚重痺弱或皮肉紫破有瘡者宜服之¶
　　秦艽(去/土)茯苓(去/皮)白芍藥　桂心(不見/火)杜仲(裂炒/斷絲)桑¶
　　寄生(録驗用續/斷無寄生)細辛(去苖/土洗)牛膝(酒浸/去蘆)防風(去蘆各/二兩)¶
　　甘草(各半/兩)人參　熟地黄　當歸(各二/兩)獨活(三/兩)¶
　右為散每服四大錢水二盞煎七分去滓空心服氣¶
<pb:KR3e0067_WYG_153-28b>¶
　虛不利或中脘不快者除地黄加生薑婦人新産腹¶
　痛不得動轉及腰脚攣痛痺弱不得屈伸此湯最除¶
　風消血肘後有附子一枚無寄生人參甘草當歸近¶
　人將治厯節風并脚氣流注甚効一方有生薑煎服¶
　湯取蒴藋葉火燎厚安蓆上及熱眠上冷復燎之冬¶
　月取根春取莖燎火卧之佳其餘薄熨不及蒴藋蒸¶
　為愈也諸處風濕亦用此法¶
獨活湯(出試/効方)治因勞役得腰痛如折沉重如山¶
<pb:KR3e0067_WYG_153-29a>¶
　　羌活　防風　獨活　肉桂　煨大黄　澤㵼(各/三)¶
　　(錢/)桃仁(五/個)　當歸稍　連翹(各半/兩)甘草(炙二/錢)防已¶
　　　黄連(各一兩一方用黄/蘖酒製無黄連)¶
　右㕮咀每服半兩酒半盞水一盞半同煎去滓熱服¶
　立愈¶
巴㦸丸　治諸腰痛或腎虚冷腰疼痛隂痿¶
　　乾漆(熬煙/絶)巴㦸天(去/心)杜仲　牛膝(各十/二分)桂心　狗¶
　　脊　獨活(各八/分)五加皮　山茱茰　乾薯蕷(各十/分)¶
<pb:KR3e0067_WYG_153-29b>¶
　　防風(六/分)附子(四/分)¶
　右煉蜜為丸如梧桐子大空心腹酒下二十丸再加¶
　減以止為度¶
調肝散(出直/指方)治鬱怒傷肝發為腰痛¶
　　半夏(製三/分)辣桂　宣木𤓰　當歸　川芎　牛膝¶
　　好細辛(各二/分)石菖蒲　酸&KR0037;仁(湯浸去/皮㣲炒)甘草(炙各/一分)¶
　右剉細每三錢薑五片&KR0037;二枚煎服¶
牛膝丸¶
<pb:KR3e0067_WYG_153-30a>¶
　　牛膝(酒/浸)萆薢　杜仲(剉/炒)蓯蓉(酒/浸)兎絲子　防風¶
　　葫蘆巴(炒/)桂(減/半)破故紙　沙苑白蒺藜(等/分)¶
　右為末酒煮猪腰子為丸每服五七十丸空心温酒¶
　下如腰痛不起者服甚効¶
神應膏藥　治貼腰痛¶
　　川烏　馬藺子　官桂　乾薑　杜仲　木鼈子¶
　　(去殻絲油/另研五錢)没藥(五錢/另研)乳香(三錢/另研)破故紙(炒五/錢)¶
　右細末醋糊調藥末敷貼腰上紙盖綿帛拴住日换¶
<pb:KR3e0067_WYG_153-30b>¶
　三二次¶
牛膝酒(一名海桐皮酒/出醫方大成)治腰膝痛不可忍庸醫以腎傷¶
　風毒攻刺服之步履漸重均州刺史王紹顔云余患¶
　腰痛不可忍醫以腎臟風毒攻刺諸藥莫療因服此¶
　劑便減五分步履便輕¶
　　牛膝　川芎　羌活　地骨皮　五加皮　薏苡¶
　　仁(各一/兩)甘草　生地黄(十/兩)海桐皮(二/兩)¶
　右剉散帛裹入無灰酒二斗浸冬二七日夏七日分數¶
<pb:KR3e0067_WYG_153-31a>¶
　服旋浸三五宿每服一盃日三四盃長令酒氣不絶¶
　為佳一法加杜仲一兩炒絲斷用之尤妙合時不用¶
　添減禁毒食¶
木香丸　治腰痛沉重腹肚不能轉動¶
　　木香(半/兩)㯽榔(剉/)桂(去麄/皮)附子(炮裂去/皮臍)萆薢　芍藥¶
　　郁李仁(去皮别研如/膏各二錢)¶
　右為末煉蜜丸如梧桐子大每服二十丸温酒下空¶
　心日午夜卧服微利為効¶
<pb:KR3e0067_WYG_153-31b>¶
小七香丸(出危/氏方)治鬱怒憂思氣滯腰疼因閃攧撲¶
　　甘松(炒十/一兩)甘草(炒十/五兩)香附子(炒去毛/十五兩)丁香皮(十五/兩)¶
　　蓬莪术(煨乗熱碎/二兩半)縮砂仁(二兩/半)益智仁(炒七/兩半)¶
　右為丸每服五十丸橘皮一錢鹽少許煎湯空心服¶
　或用沉香降氣湯打和勻氣散服¶
治腰痛牽引足膝脚膕痿用如神(出經驗/良方)¶
　　杜仲(薑汁炒/去絲)續斷　黒牽牛　破故紙(炒/)桃仁(炒/去)¶
　　(皮/尖)𤣥胡索(各等/分)¶
<pb:KR3e0067_WYG_153-32a>¶
　右為細末酒煮麵糊丸如梧桐子大每服五七十丸¶
　湯酒任下加胡桃肉同丸為妙¶
治腰疼¶
　　穿山甲(一錢/火煨)花錫(一錢/研末)水銀(一/錢)乳香(一/錢)萆麻子(七/枚)¶
　　麝香(少/許)¶
　右各研為細末用谷樹漿合成小銅錢大貼之¶
治氣滯腰痛(出經驗/良方)¶
　　陳赤麴　生薑(焙/乾)骨碎補(薄切/去毛)大茴香(各等/分)¶
<pb:KR3e0067_WYG_153-32b>¶
　右為末每服二錢空心熱酒調下¶
治腰痛不得立方(出千/金方)¶
　　甘遂　桂心(一作/附子)杜仲　人參(各二/錢)¶
　右為末以方寸匕内羊腎中炙令熟服之¶
治腰疼痛用轉下膿水¶
　　黒牽牛(炒/)白术(各一/分)桑白皮(一/兩)木通(半/兩)¶
　右為細末每服三錢茶清調下四更時服轉了粥補¶
寄生散　治腰痛¶
<pb:KR3e0067_WYG_153-33a>¶
　　桑寄生(切/炒)牡丹皮　鹿茸(酒浸炙/各半兩)桂(去麄皮/半兩)¶
　右為細末每服二錢温酒調下空心日午夜卧服¶
一方(出海/上方)治腰痛¶
　　金毛狗脊　生鼈甲(醋/炙)赤牛膝草根(葉下數/根赤紅)長生¶
　　不死草(各等/分)¶
　右㕮咀以水同煎服¶
葳靈仙丸(一名定痛丸/出經驗良方)治氣滯腰疼¶
　　葳靈仙(去土/半兩)金櫻子(去核一兩/剉碎炒焦)舶上茴香(半/兩)川烏¶
<pb:KR3e0067_WYG_153-33b>¶
　　(炮去皮/臍一兩)¶
　右為細末酒煮麵糊為丸如梧桐子大每服二十丸¶
　空心温酒下食前二服為効¶
治血瀝腰痛¶
　用續斷牛膝桃仁炒煎湯磨沉麝丸下¶
白术散(出十便/良方)治腰痛隂然以熱物著痛處即少寛此¶
　由久處卑濕復感風邪傷於足太陽之經與血氣相¶
　摶診其脉緩澁並宜服之¶
<pb:KR3e0067_WYG_153-34a>¶
　　白术(二/兩)芍藥(三/兩)官桂(一兩/半)附子(半/兩)¶
　右為細末每服二錢空心酒調服余居士史載之指¶
　南方嚴州公庫有版¶
療腰疼痛下膿水¶
　　石鹽(一方作/食鹽)乾薑　杏仁(去/尖)醬瓣(各等/分)¶
　右為末以綿裹導之六七過下膿水腰下疼痛差止¶
　一方無醬瓣¶
牛膝散　療腰腎病膿水并治停水腰痛¶
<pb:KR3e0067_WYG_153-34b>¶
　　牛膝(六/分)㯽榔仁(十/枚)防已(六/分)牽牛子(八分/炒)¶
　右為散空腹以酒下三錢以宣瀉即差如利三五行¶
　即少投醋於下内慎生冷油膩蒜等物後以補腎氣¶
　湯丸投之可¶
治腰痛不可忍者(出海/上方)¶
　　芸薹(炒/)菴䕡子　橘子仁(各等/分)¶
　右為細末每服二錢酒一盞煎至七分空心熱服¶
治腰痛单方(出徳/生堂)¶
<pb:KR3e0067_WYG_153-35a>¶
　　官桂　𤣥胡索　杜仲(去皮炒絲/斷等分)¶
　右為細末每服三錢空心熱調下¶
杜仲酒　治腰痛¶
　　杜仲(去麄/皮)丹參(各八/兩)芎藭(五/兩)¶
　右細剉用酒一斗五升浸五日為滿隨性多少温飲¶
當歸丸(出仁/存方)治腰痛不可轉側如錐刀所刺大便黑小¶
　便赤澁或黑此血汗滯於腰間謂之血瀝腰痛診其¶
　脉弦者是也¶
<pb:KR3e0067_WYG_153-35b>¶
　　當歸(三/兩)水蛭(三十個/炒去足)桃仁(三十箇去/皮尖)¶
　右為細末酒糊丸如梧桐子大每服十五丸漸加至¶
　三十丸酒下食前服¶
速効散(出經驗/良方)治男女腰痛不可忍者¶
　　川楝子(取肉巴豆五粒去/殻同炒赤去巴豆)茴香(各一兩鹽/炒熟去鹽)破故紙¶
　　(炒一/兩)¶
　右為細末每服一錢熟酒調下¶
神應散(一名如神湯出/家藏經驗方)治腰痛神効亦治閃肭滯牽引¶
<pb:KR3e0067_WYG_153-36a>¶
　足膝不能行動¶
　　𤣥胡索(一/兩)桂心　當歸(各半/兩)¶
　右為末酒調三錢食前服一方用猪腰子一隻批開¶
　摻藥在内濕紙煨熟五更細嚼熱酒下名舒筋散陳¶
　氏經驗方云潭人滕珂云北方得於徽之祈門老醫¶
　真是如神故以名之¶
葫蘆巴散¶
　　葫蘆巴　杜仲　胡椒(等/分)¶
<pb:KR3e0067_WYG_153-36b>¶
　右為細末每服二錢先嚼胡桃二箇食前酒調服¶
治腰疼痛¶
　　降真香節　檀香節　沉香節(共一/兩重)¶
　右用煎湯空心服腰便不疼¶
治腰如神(出徳/生堂)¶
　　杜仲(炒去/絲)木香　官桂(各一/兩)¶
　右為細末每服二錢温酒調下空心此藥活血化氣¶
　第一品藥也¶
<pb:KR3e0067_WYG_153-37a>¶
治腰痛方¶
　　胡桃肉(四/兩)杜仲(四/兩)補骨脂(四/兩)¶
　右㕮咀水煎服¶
熨法延年療腰痛¶
　　菊花(二/升)芫花(二/升)羊躑躅(二/升)¶
　右以醋拌令濕潤分為兩劑内二布囊中蒸之如炊¶
　一斗米許頃適寒温隔衣熨之冷即易熨痛處定即¶
　差(出集/騐方)¶
<pb:KR3e0067_WYG_153-37b>¶
治腰疼方¶
　　草烏頭(火燒/香)五靈脂¶
　右用葱心同搗爛丸如小指面大臨卧凉酒下¶
治腰痛單方(出百一/選方)¶
　　葳靈仙　橘核(各等/分)¶
　右為細末熱酒調下一方以猪腰子煮食猪肚亦可¶
　服藥後忌茶飯¶
兎絲子丸(出百一/選方)治腰痛極有驗效兼治腎虛¶
<pb:KR3e0067_WYG_153-38a>¶
　　葳靈仙　兎絲子(酒/浸)杜仲(去皮炒斷/絲各等分)¶
　右為細末以山藥糊丸如梧桐子大每服五十丸鹽¶
　酒或鹽湯下亦得¶
鹿茸丸(出百一/選方)治腰痛¶
　　鹿茸(去毛酥/炙微黄)附子(炮裂去/皮臍)¶
　右各二兩鹽花三分同為細末煮棗肉丸如梧桐子¶
　大每服三十丸空心温酒食前下日再服¶
附牛丸(一名趂痛丸/出仁存方)治腰痛亦治閃肭腰痛不可轉側¶
<pb:KR3e0067_WYG_153-38b>¶
　痛不可忍此由勞役用動傷經絡或因從髙墜下氣¶
　滯於足太陽之經留而不得行為正氣衝繫而致傷¶
　痛¶
　　附子(半兩/炮)黑牽牛(炒止取/一頭末)¶
　右為末酒煮麵糊丸如梧桐子大每服三十丸空心¶
　温酒下半邊痛各半生半熟並去皮一方鹽湯下¶
立安散(出醫方/大成)治腰痛¶
　　杜仲(炒去/絲)臭橘子核(各等/分)¶
<pb:KR3e0067_WYG_153-39a>¶
　右㕮咀用好酒浸春秋三日夏二日冬五日空心温¶
　酒令酒熱連藥嚼服或為末麵糊丸梧桐子大温酒¶
　下三十丸空心服日三服一方為末入鹽少許酒調¶
　服食前¶
茸角丸(出千/金方)治腰疼單方(無鹿茸用/角亦得)¶
　　鹿角(去上尖取白者熬令/黄心中黄不中服)鹿茸(新者良陳/者不佳)¶
　右為末酒服方寸匕日三服特禁生魚餘不忌一方¶
　用鹿角屑熬黄酒服¶
<pb:KR3e0067_WYG_153-39b>¶
透骨丸　治男女腰痛腿冷婦人胎冷小膓疼痛不止¶
　　針砂(一/兩)硇砂(半/兩)¶
　右先將硇砂為細末次後共針砂相和一處用冷水¶
　拌勻候少痛時用好夾綿紙重包前藥如熱透於痛¶
　冷處熨之用罷就攤藥乾¶
治腰疼¶
　　青木香　乳香(各二/錢)¶
　右用無灰酒放藥在碗内用酒浸藥於飯甑内蒸得¶
<pb:KR3e0067_WYG_153-40a>¶
　乳香化温服之三日即愈¶
倉卒散　治氣滯腰腹間攣急疼痛不可屈伸腹中冷¶
　重如石痛難忍自汗如洗手足氷冷久不差垂死方¶
　　山梔子(四十九箇連/皮燒半過)附子(一枚炮/去皮臍)¶
　右為末每服二錢酒一小盞入鹽少許煎七分温服¶
　又治胷痞切痛¶
白蒺藜散(出御藥/院方)治腰痛¶
　　白蒺藜¶
<pb:KR3e0067_WYG_153-40b>¶
　右為細末每服三錢温酒調下空心食前服¶
皂角膏(出神/効方)¶
　右用乾酒三大碗皂角一觔去皮弦搗碎熬至一半¶
　濾去滓再用前汁入石器熬為膏子隨痛處貼之¶
散滯丸(出衛生/家寳方)治腰痛不可忍者¶
　右牽牛不拘多少碾取頭末去滓不用取大蒜每一¶
　瓣入巴豆肉一粒在内用濕紙褁定煨令蒜熟去巴¶
　豆將蒜研細和牽牛為丸如梧桐子大每服五丸醋¶
<pb:KR3e0067_WYG_153-41a>¶
　茶湯下空心食前量虛實服一方無巴豆硃砂為衣¶
　每服二十丸酒下只一服便安¶
治腰痛單方(出百一/選方)¶
　用生橘核炒香研入酒去滓下青木香丸¶
治腰痛不可忍者(出經驗/良方)¶
　右用破故紙一兩好酒浸一宿去酒入麥麩炒令焦¶
　黄黒去麩為末入杏仁桃仁各半兩並去皮尖爛研¶
　後用浸藥酒拌麵糊為丸如梧桐子每服二十丸空¶
<pb:KR3e0067_WYG_153-41b>¶
　心鹽湯或酒下¶
治感寒濕與脾氣蔽腰(出海/上方)¶
　五積散加桃仁煎空心食前服傷臓人不可服五積¶
　　散見本類後¶
神麴酒(出續易/簡方)治挫閃着腰痛不能轉側陳久神麴一¶
　大塊燒通紅淬老酒去神麴通口呑青蛾丸兩服頓¶
　愈一方不用青蛾丸服後仰卧片時効再服¶
治腰痛方風濕轉動不得(出十便/良方)¶
<pb:KR3e0067_WYG_153-42a>¶
　用蒴藋葉火燎厚鋪床上趂熱卧眠於上冷復易之¶
　冬月取根舂碎熬及熱凖前用并治風濕冷痺及産¶
　婦患傷冷腰痛不得動亦用之¶
治腰疼氣痛¶
　　五靈脂¶
　右為末好酒送下婦人加當歸煎酒調下一二分¶
薑附湯(出直/指方)治體虛傷冷腰痛加官桂製杜仲各五錢¶
　食前服(方見中/寒類)¶
<pb:KR3e0067_WYG_153-42b>¶
敗毒散　治風熱腰痛加續斷天麻薄荷木𤓰各等¶
　(方見傷寒/陽語類)¶
治腰重疼(出肘/後方)¶
　用㯽榔為末酒下八錢或五錢¶
治腰痛(出外臺/秘要方)¶
　取黄狗皮炙裹痛腰處取煖徹為度頻即差也¶
治反腰有血痛方(出肘/後方)¶
　用搗杜仲三升許以苦酒和塗痛上乾復塗并灸足¶
<pb:KR3e0067_WYG_153-43a>¶
　踵白肉際三壯¶
杜仲酒方　治腰背痛¶
　用杜仲半觔去皮酒二升浸七日每日三度服之甚¶
　妙宋明帝宫人患腰痛牽心發則氣絶徐文白視之¶
　曰髪瘕以油灌之吐物如髮引長二尺頭已成蛇能¶
　動搖懸之滴唯一髪病即瘥(出風科/集驗方)¶
治腰痛¶
　用皺面草研細好酒調下即愈¶
<pb:KR3e0067_WYG_153-43b>¶
治一切腰痛¶
　以安胎飲下保生丸青蛾丸亦妙一方以炒鹽下¶
又方以菴䕡紅麴擂爛好熱酒調下¶
又方以紅麴末熱酒服¶
又方(出直/指方)¶
　以茴香根同紅麯擂爛好熱酒調服妙一方只用茴¶
　香根擂爛好酒調下立愈雪溪𫝊甚妙一方用八角¶
　茴香炒末食前温酒調下¶
<pb:KR3e0067_WYG_153-44a>¶
又方¶
　以蒼术紙裹入小火内煨過待冷刮去皮為末每服¶
　三錢酒一盞調服之¶
療腰痛大豆方(出聖/恵方)¶
　用大豆六升拌令温炒令熱以布褁隔一重衣熨痛¶
　處令煖氣徹冷即易之切須避風仍取白楊皮濃煎¶
　汁洗濯之甚佳¶
治氣滯腰痛(出直/指方)¶
<pb:KR3e0067_WYG_153-44b>¶
　用人參順氣散烏藥順氣散加五加皮入少甘草煎¶
　湯調下或用木香流飲立効(方見風門風/類氣門氣類)¶
安腎丸　治腎虛腰疼橘皮鹽煎湯呑加萆薢尤佳¶
獨活續斷湯　療腰痛皆氣虛弱卧冷濕地當風所得¶
　不時差久久流脚膝冷痺疼弱重滯或偏枯腰脚疼¶
　攣脚重急痛¶
　　獨活(三/兩)續斷(二/兩)杜仲(二/兩)桂心(二/兩)防風(二/兩)芎藭(三/兩)牛¶
　　膝(二/兩)細辛(二/兩)秦艽(三/兩)茯苓(二/兩)人參(二/兩)當歸(二/兩)芍藥¶
<pb:KR3e0067_WYG_153-45a>¶
　　(二兩/白者)乾地黄　甘草(各三/兩炙)¶
　右以水一斗煮取三升分三服温服將息勿取冷用¶
　蒴藋葉火燎厚安床上及熱卧上冷即易之冬月取¶
　根搗用亦須熬之忌蕪荑生葱生菜海藻菘菜酢物¶
　肘後有附子無續斷甘草牛膝人參當歸止十二味¶
神仙磨腰丹　駱冲虚𫝊頭丹腰下如火二丹知血脉¶
　流通三丹骨髓盈實十丹永無非横之患修合之時¶
　宜於淨室中切忌婦人鷄犬見婦人不生子者十丹¶
<pb:KR3e0067_WYG_153-45b>¶
　則血臟煖成胎孕¶
　　附子(炮去/皮)白礬(燒/灰)丁香(研/)硃砂(研/)硫黄(研/)陳皮(去/白)¶
　　乾薑(炮為/末)吳茱茰(為/末)杏仁(去皮/尖)木香(為/末)麝香(一錢/别研)¶
　　膩粉(一錢/别研)¶
　右除麝香膩粉各淨秤一兩為末併入乳鉢内為末¶
　粉麝一處研入極細蜜為丹如中指大每一丹丸用¶
　生薑秤七錢取自然汁於銀石器煎五沸傾於盞内¶
　投藥良久以手指研極細勿令有砂用手&KR0034;磨腰間逡¶
<pb:KR3e0067_WYG_153-46a>¶
　巡如火熱以盡為度便將軟熟褁肚上下繫定隔日¶
　不須解善療男子婦人水臟久虛五勞七傷衰弱鬢¶
　髪早白腰膝疼痛婦人水臟久虛血散子宫耳聾目¶
　暗穢惡之病風勞等證並治之¶
療男子患腰腎疼痛髀膝有風冷耳鳴食飲無味幷有¶
　冷氣方¶
　　乾地黄(四/兩)茯苓(三/兩)白术(二/兩)澤㵼(三/兩)山茱茰(三/兩)蓯蓉¶
　　(二/兩)五味子(三/兩)桂心(二/兩)石斛(二/兩)巴㦸天(三/兩)防風(二/兩)人¶
<pb:KR3e0067_WYG_153-46b>¶
　　參(二/兩)磁石(二兩/研)¶
　右為末蜜丸如梧桐子大酒下二十丸日再忌桃李¶
　雀肉生葱酢物蕪荑¶
治腎虛氣衰腰脊痛疼或當風卧濕冷入頭中不速治¶
流入膇膝為偏枯冷痺緩弱宜速治之方(出肘/後方)¶
　　獨活(四/分)附子(一枚大/者炮)杜仲　茯苓　桂心(各八/分)牛¶
　　膝　秦艽　防風　芎藭　芍藥(各六/分)細辛(五/分)乾¶
　　地黄(十分/切)¶
<pb:KR3e0067_WYG_153-47a>¶
　右水九升煎取三升空腹分三服如人行八九里進¶
　一服忌如前項服三劑¶
三至丸(出澹/療方)治老人虛弱人腎氣虛損腰痛不可屈伸¶
　　鹿角(鎊三/兩)麋角(鎊二/兩)附子(炮去/皮臍)桂心(不見/火)補骨脂¶
　　(炒各/一兩)杜仲(去皮剉炒/㫁絲一兩)鹿茸(酒蒸焙/一兩)青鹽(另研/半兩)¶
　右為末酒糊丸如梧桐子大每服七十丸空心用胡¶
　桃肉細嚼以鹽酒鹽湯任下惡熱藥去附子加肉蓯¶
　蓉一兩酒浸微炙乾用¶
<pb:KR3e0067_WYG_153-47b>¶
療腰痛少氣隂弱寒冷小便清冷瀝滴隂下濕癢少腹¶
急無子息方¶
　　甘草(十分/炙)續斷(三/分)麥門冬(三/分)薯蕷(三/分)附子(三分/炮)乾¶
　　薑(三/分)棘刺(四/分)¶
　右為末酒服方寸匕日三忌猪肉冷水海藻菘菜必¶
　効一方無乾薑¶
木𤓰丸(出御藥/院方)治腰痛補益壯筋骨¶
　　牛膝(二兩温酒/浸切焙)木𤓰(一枚去頂穣入/艾葉一兩蒸熟)巴㦸(去/心)茴香¶
<pb:KR3e0067_WYG_153-48a>¶
　　(炒/)木香(各一/兩)桂心(半兩/去皮)¶
　右為細末入熟木𤓰并艾同杵千下如硬更下蜜丸¶
　如梧桐子大每服二十丸空心鹽湯下¶
腎氣丸　主短氣腰痛身重調中補筋脉不足方¶
　　乾地黄　續斷　人參(各五/分)萆薢　阿膠(炙各/三分)¶
　右為末蜜和丸如梧桐子大每以酒下十丸加至二¶
　十丸日再服忌蕪荑生冷¶
杜仲丸(出千/金方)補方¶
<pb:KR3e0067_WYG_153-48b>¶
　　杜仲(一/兩)石斛(二/分)乾薑　乾地黄(各三/分)¶
　右為末蜜丸如梧桐子大每服二十丸日再酒送下¶
萆薢散(出千/金方)治腎虛腰痛¶
　　萆薢　桂心　白术(各三/分)牡丹皮(三/分)¶
　右為末酒服方寸匕日三亦可作湯服之甚良一方¶
　入鹽少許¶
杜仲散(出徳/生堂)治腎虚腰疼痛俛仰惙惙短氣此由腎氣¶
　虛弱勞傷過度¶
<pb:KR3e0067_WYG_153-49a>¶
　　杜仲(一両去皮杵令爛以/名酒浸一宿焙乾)肉桂　牡丹皮(各半/兩)¶
　右為細末每服二錢温酒下¶
治腎虛腰痛方(出聖/恵方)¶
　　附子(二/分)桂心　牡丹皮(各一/兩)¶
　右為末酒服一方無桂亦驗¶
寄生散　療氣腎腰痛¶
　　桑寄生　鹿茸(炙/)杜仲(各一/分)¶
　右為散酒服方寸匕日三服¶
<pb:KR3e0067_WYG_153-49b>¶
青蛾丸(出醫方/大成)治腎氣腰痛益精助陽烏鬚髪去風濕¶
　脚氣常服壯筋補虛¶
　　破故紙(四兩/炒香)杜仲(去麄皮剉/四兩用)¶
　右為細末用胡桃肉三十箇研膏入少熟蜜丸梧子¶
　大每服五十丸每日服食前下¶
青蛾丸(出如/宜方)治腎虛勞力腰疼益精助陽烏髭徤脚神¶
　効¶
　　破故紙(四兩/炒香)杜仲(去麄皮切薑汁/拌炒去絲八兩)¶
<pb:KR3e0067_WYG_153-50a>¶
　右為末用胡桃肉五十枚大蒜二十箇研膏如梧桐¶
　子大每服三十五丸鹽湯服虛極人十補湯呑服一¶
　方加川續斷桃仁去皮尖𤣥胡索黒牽牛炒酌量入¶
　十補湯(方見虚勞/門虛損類)¶
鹿茸丸(出百一/選方)治腎氣虛弱腰痛¶
　　鹿茸(三兩切作片/子酥炙黄)¶
　右為細末酒糊為丸如梧桐子大每服三十丸鹽湯¶
　下食後¶
<pb:KR3e0067_WYG_153-50b>¶
治脇下痛¶
　用葱白煎湯調滑胎枳殻散服(方見婦人/門滑胎類)¶
摩腰膏　治老壯一切腰痛痼冷腿脚寒濕此治之大¶
　壯筋骨助元陽極有補益用之自見¶
　　陳皮(去白/一兩)陽起石(五/錢)乾薑　沉香　官桂(去麄/皮)舶¶
　　上硫黄　吳茱茰　雄黄　蛇床子(以上各/五錢)枯白¶
　　礬(一/兩)杏仁(一兩去/皮尖)輕粉(一/錢)麝香(一錢/半)附子(一個須/一兩者)¶
　　(炮去/皮臍)母丁香(一/兩)硃砂(一錢/二分)¶
<pb:KR3e0067_WYG_153-51a>¶
　右除輕粉朱砂麝香另研外餘藥併為細末後入上¶
　三味和勻煉蜜丸如弹子大臨用時取生薑自然汁¶
　煎濃後入藥一丸良久浸化研之令人手蘸藥塗於¶
　腰腹上摩之以盡為度須用綿褁肚褁腰上其熱如¶
　火每日一次用之極有竒功¶
薏苡仁丸(出醫方/大成)治腰脇疼痛手足枯瘁¶
　　薏苡仁(一/兩)石斛(用細者/七錢半)附子(半/兩)牛膝　桃仁(各一/分一)¶
　　(作椒/仁)生乾地黄(各二/分)細辛　人參　甘草　栢子¶
<pb:KR3e0067_WYG_153-51b>¶
　　仁　枳殻　川芎　當歸(各半/兩)¶
　右為末煉蜜丸如梧桐子大每服四十丸酒呑下空¶
　心日三服¶
芎葛湯(出本/事方)治脇下疼痛不可忍者¶
　　桂枝　川芎　細辛　乾葛　防風(各半/兩)芍藥¶
　　枳殻　麻黄　人參　甘草(各一/分)¶
　右㕮咀每服五錢水一盞薑三片煎七分温服¶
枳實散(出醫方/大成)治兩脇疼痛肝氣不足¶
<pb:KR3e0067_WYG_153-52a>¶
　　枳實(一/錢)白芍藥　川芎(各一/兩)人參(各半/兩)¶
　右為末空心薑&KR0037;湯調服二錢酒亦可一方薑鹽湯¶
　服¶
推氣散(出危/氏方)治右脇疼痛腹滿不下食¶
　　枳殻(炒半/兩)桂　片薑(各半/分)甘草(三/錢)¶
　右為末每服二錢薑&KR0037;湯調酒亦可不拘時¶
枳芍散(出醫方/大成)治左脇刺痛不可忍¶
　　枳實(炒/)川芎(半/兩)甘草(二錢/半)¶
<pb:KR3e0067_WYG_153-52b>¶
　右為末每服二錢薑&KR0037;湯下不拘時酒調亦可¶
治一切走疰疼痛氣攻腰脚攣急者(出經驗/濟世方)¶
　　黑五虎脂　大香附子(各等/分)¶
　右為末醋糊丸蠶豆大每服十二丸丈夫鹽湯婦人¶
　醋湯下¶
桃仁酒(出經騐/良方)治腎虛風勞傷腫牽引小腹連腰痛¶
　用桃仁一味麩炒去皮尖研細每服四錢熱酒調下¶
　得汗愈¶
<pb:KR3e0067_WYG_153-53a>¶
順氣丸(出如/宜方)治腰膝無力大腸閉則痛發膝下似水冷¶
　　大黄(五兩半/生半熟)車前子　㯽榔　麻仁(炒/)牛膝(酒/浸)郁¶
　　李仁(湯去/皮)兎絲子(酒浸/蒸)山藥　山茱茰　防風¶
　　枳殻　獨活(各二/兩)¶
　右為末蜜丸如梧桐子大茶酒米湯任下此藥補益¶
　通利疏風順氣¶
又方(出海/上方)治腰痛及遍身酸疼者¶
　　金橘子仁(炒令黄色/去殻為末)¶
<pb:KR3e0067_WYG_153-53b>¶
　每服三錢温酒調下不拘時服¶
治腰脊善痛不遂方(出千/金方)¶
　用大豆三升熬一斗水煮蒸一斗酒以六斗甕一口蒸令¶
　極熱蒸豆亦熱内甕中封閉口秋冬二七日於甕中¶
　作孔出取服五合日夜二三服見効一方用生大豆¶
　二升酒三升煮取二升頓服佳¶
又方(出千/金方)¶
　用地黄花為末酒服方寸匕日三¶
<pb:KR3e0067_WYG_153-54a>¶
又方(出千/金方)¶
　用三月三日收桃花取一斗一升井花水三斗麴六¶
　升依數用之同入米六斗炊之一時釀熟去糟每服¶
　一升日三服若作食飲用河水¶
治急引腰脊痛(出本/草)¶
　用蒺藜子為末蜜和丸酒服如胡豆大二丸日三服¶
封臍艾　治腰膝痛臍腹冷痛老人弱婦人小兒泄瀉¶
　并宜用之每日熨烙為効¶
<pb:KR3e0067_WYG_153-54b>¶
　　海艾　蛇床子(各半/兩)木鼈子(二對生/用去殻)¶
　右為細末與艾三味相和勻作一紙圏於内可以容¶
　熨斗將藥可用綿包褁定安在紙圏内在於臍上用¶
　熨斗熨之¶
治腰臍坎痛¶
　用猪腎一對研着胡椒橘皮鹽醬椒末等搜麵似常¶
　法作餛飩熟煮空腹與兩碗差¶
專治腰痛方¶
<pb:KR3e0067_WYG_153-55a>¶
　　阿魏　乳香　菖蒲　達達茴香(各五/錢)乾薑(五/錢)¶
　右為末煉蜜為丸如梧桐子大每服六十丸好酒空¶
　心送下熟鷄蛋壓之便食飲忌醋¶
治腰痛方(出海上方方見風濕/腰痛類萆薢酒方)¶
治腰痛神妙(出本/草)¶
　用破故紙為末温酒下三錢¶
治積年久病腰痛有時發動脇疼如打(出肘/後方)¶
　六月七月取地膚子乾末酒服方寸匕日五六服¶
<pb:KR3e0067_WYG_153-55b>¶
二香五子三茱丸(出永類/鈴方)治腰痛¶
　　青木香(半/兩)大腹子(一/兩)川楝子肉(三/兩)香附子(炒一/兩)蘿¶
　　蔔子(炒二/兩)黑牽牛(三兩半/生半熟)八角茴香(半兩炒/去子)吳茱¶
　　茰　食茱茰　山茱茰(去核各/三兩)¶
　右為末酒糊丸空心温酒鹽湯下¶
補髓膏(出衛生/家寳方)治腰痛¶
　　破故紙(一兩鍋内炒令八分熟再入/麻油半兩同炒麻油香為度)¶
　右放冷入胡桃内同煎藥并油麻爛嚼鹽酒或鹽湯¶
<pb:KR3e0067_WYG_153-56a>¶
　送下¶
五加皮散(出衛生/家寳方)治腰疼¶
　　五加皮　杜仲(炒/)¶
　右等分為末酒糊丸如梧桐子大每服三十丸温酒¶
　下¶
内補散(出衛生/家寳方)治逺年近日腰疼丈夫婦人腎臟久虛¶
　腰疼不可忍者¶
　　青皮(去穰/秤)破故紙(炒/)葳靈仙(去蘆洗焙以上/三味各一兩)黑牽¶
<pb:KR3e0067_WYG_153-56b>¶
　　牛(三/兩)¶
　右為細末每服二錢温酒調下空心食前¶
川烏丸(出朱氏/集驗方)治男女腰脚滯重¶
　　川烏　當歸　杜仲　骨碎補　五靈脂¶
　右等分酒糊為丸空心酒下¶
牽牛散(出朱氏/集驗方)治腰痛神妙¶
　　黑牽牛(不拘多少攤熱瓦上勻鋪/不可撥動盖欲半生半熟)¶
　右為末酒調加茴香尤佳¶
<pb:KR3e0067_WYG_153-57a>¶
又方(出朱氏/集驗方)治風腰痛最妙¶
　小續命湯加桃仁七粒炒去皮尖煎服¶
川芎肉桂湯(出誠/効方)治腰痛丁未冬曹通甫自河南來有¶
　役夫小翟靈君卧寒濕地腰痛不能轉側兩脇搐急¶
　作痛已經月餘不愈矣腰痛論中說皆為足太陽足¶
　少隂血絡中有凝血作痛間有一二證属少陽膽經¶
　外絡脉病皆去血絡之凝乃愈其内經有云冬三月¶
　禁不得用針只用服藥通其經絡破其血絡敗血¶
<pb:KR3e0067_WYG_153-57b>¶
　　羌活(一錢/半)獨活(半/錢)柴胡　肉桂　桃仁(去皮/尖研)當歸¶
　　(尾/)蒼术　甘草(炙各/一錢)炒麴(半/錢)防風(三/錢)漢防已(酒製/三分)¶
　　川芎(三/分)　一方無川芎¶
　右㕮咀作一服好酒三盞煎一盞去滓温服早飯前¶
　數服良愈宜温煖處服之¶
羌活湯(一名暖筋湯/出試効方)治兩目如火腫痛兩足如伏兎骨¶
　筋疼痛膝胻少力身重腰疼夜惡寒痰𠻳項筋皆急¶
　目外眵目系急食不下¶
<pb:KR3e0067_WYG_153-58a>¶
　　羌活(三/錢)麻黄(三/分)甘草(二分/炙)生甘草(二/分)升麻　黄皮¶
　　(酒/製)草豆蔲　當歸　黄芩(各三/分)柴胡(二/分)生地黄(三/分)¶
　　藁本(三/分)蘇木(二/分)熟地黄(一/分)蒼术(半/分)獨活(二/分)紅花(二/分)¶
　右件㕮咀如麻豆大都作一服水二大盞煎至一盞去¶
　滓稍熱每食逺服¶
地龍散(出試/効方)治腰脊痛或打撲傷損從髙墜下惡血在¶
　太陽經中令人腰脊或脛腨臂中痛不可忍鼻壅塞¶
　不通¶
<pb:KR3e0067_WYG_153-58b>¶
　　官桂(四/分)桃仁(六/個)羌活(二/分)獨活(一/錢)黄蘖(一/錢)麻黄(半/錢)當¶
　　歸(尾/)地龍(四/分)甘草(一/錢)蘇木(六/分)¶
　右件㕮咀每服五錢水二盞煎至一盞去滓温服¶
剋効餅子(出衛生/寳鑑方)治腰疼及腱膝累得神効¶
　　甘遂(一兩麩/炒黄色)黑牽牛(㨂淨四兩半生半/熟頭末二兩半)蕎麵(一/兩)¶
　右三味為末每服三錢夜卧滴水和成餅子熳火燒¶
　黄色取出氣實者作一服爛嚼後煎半生半熟葱白¶
　酒送下如氣虛作兩服先嚼一多半葱白酒送下至¶
<pb:KR3e0067_WYG_153-59a>¶
　明取動又嚼一半生一半熟葱白酒送下取利一行¶
　婦人有胎不可服¶
仙靈丸(出余居士/選竒方)治逺年近日腰痛¶
　　葳靈仙　没藥　乳香　𤣥胡索　黑牽牛　破¶
　　故紙(各一分/炒黄)陳皮(三/分)巴豆(一粒去殻入蒜内紙包/慢火煨熟去巴豆用蒜)¶
　右用前件為末酒煮糊丸如梧桐子大每服三丸五¶
　更初茶清送下¶
蒼术湯(出試/効方)治濕熱腰腿疼痛¶
<pb:KR3e0067_WYG_153-59b>¶
　　蒼术(三錢去/濕上痛)柴胡(二錢/行經)黄蘖(一錢始得之時寒也/久不愈寒化為熱除)¶
　　(濕止/痛)防風(一錢風/勝濕)¶
　右件作一服水二盞去滓稍熱服空心食前一方無¶
　防風¶
麻黄蒼术湯(出試/効方)治濕寒頭容身體沉重腰痛面色痿¶
　黄不澤¶
　　麻黄(一/錢)桂枝(半/錢)杏仁(十/箇)草豆蔲(半/錢)半夏(半/錢)炒麵(一/錢)¶
　　蒼术(二/錢)橘皮(一/錢)澤瀉(一/錢)白茯苓(一/錢)猪苓(半/錢)黄耆(三/分)¶
<pb:KR3e0067_WYG_153-60a>¶
　　炙甘草(二/分)¶
　右件㕮咀如麻豆大作一服水二盞煎至一盞去滓¶
　稍熱服食前¶
烏藥順氣散(出如/宜方)治氣滯腰疼或俛仰趖閃¶
　　白殭蠶(製/)川芎　白芷　枳殻　桔梗　甘草(炙/各)¶
　　(一/錢)麻黄(製/)陳皮(製/)¶
　右為末加薑酒煎或頭痛加葱白煎又宜炒桃仁温酒服¶
五積散(出如/宜方)治寒濕傷腎氣滯腰疼不可俛仰¶
<pb:KR3e0067_WYG_153-60b>¶
　　陳皮(製六/兩)甘草(炙/)茯苓　半夏(製/)肉桂　麻黄(三/兩)¶
　　枳殻(六/兩)白芍藥　川芎　白芷　厚朴　乾薑(各/四)¶
　　(兩/)桔梗(十二/兩)蒼术(製二十/四兩)¶
　右㕮咀慢火炒令色轉續入肉桂枳殻薑葱加桃仁¶
　煎¶
固真丹(出如/宜方)治寒濕及腎氣¶
　　蒼术(一觔米泔浸逐日換春五日夏三日秋七/日冬十日漉出切作片子焙乾分為四處)四¶
　　兩(好醋酒各半升一處/煮三十沸出焙乾)四兩(用茴香一兩鹽一/兩同炒术黄為度)四¶
<pb:KR3e0067_WYG_153-61a>¶
　　兩(川椒去目并合者一兩破/故紙一兩同炒术黄為度)四兩(川烏一兩製去/皮臍作片子川)¶
　　(楝一兩去皮核/劈開炒黄為度)¶
　右共為末煮藥酒打糊丸如梧桐子大每服三十丸¶
　温酒鹽湯下¶
補腎湯(出本/草)治主腰痛¶
　以杜仲一大觔五味子半大升二物細切分十四劑¶
　每夜取一劑以水一大升浸至五更煎三分減一濾¶
　取汁以羊腎三四枚切下之再煮三五沸如法作羮¶
<pb:KR3e0067_WYG_153-61b>¶
　空腹頓服用鹽酢和之亦得一方不用五味子¶
治腰痛腎冷(出本/草)¶
　用芥子和生薑研㣲暖塗貼¶
王方平通靈玉粉散　治腰膝煖水臟益顔色其功不¶
　可具載¶
　　硫黄(半/觔)¶
　右用桑柴灰五斗淋取汁煮三伏時以鐡匙抄於火¶
　上試之伏火即止候乾以大火鍜之如未更煮以伏¶
<pb:KR3e0067_WYG_153-62a>¶
　為度鍜了研為散穿地坑一尺二寸投水於中待水¶
　清取水和硫黄末水不得多於鍋中煎熬令如膏又¶
　用鐵鍋一面不著火止以細砂隔紙慢炒將硫黄於¶
　紙上滴之自然如玉色光彩射人此號為玉粉散細¶
　研要丸以飰丸如麻子大空心每日鹽湯下十丸散¶
　服亦鹽湯調兩匙極有効驗余鄉人王昭遂合服之¶
　年九十顔貌如童夜讀字倍常人¶
　　　法¶
<pb:KR3e0067_WYG_153-62b>¶
導引法¶
　凢學將息人先須正坐並膝頭足初坐先足指相對¶
　足跟外於坐上少欲安穩須兩足跟向内相對坐上¶
　足指外入覺悶痛漸漸舉身似欵便坐足上待共内¶
　坐相似不痛始䨇立足跟向上坐上足指並及向外¶
　每坐常學去膀内冷風膝冷足疼上氣腰疼盡自消¶
　適¶
又法(出危/氏方)治腰䐴痛¶
<pb:KR3e0067_WYG_153-63a>¶
　正東坐手抱心一人於前據躡其兩膝一人後捧其¶
　頭徐牽令偃卧頭倒地三起三卧便瘥¶
一法　治男子婦人腰痛不可忍者¶
　用左右帶研索於朝太陽長伸卧地以紙研如左用¶
　右研入鼻中如右用左以涕為驗便安適即起行步¶
　¶
　¶
　¶
<pb:KR3e0067_WYG_153-63b>¶
　¶
　¶
　¶
　¶
　¶
　¶
　¶
　普濟方卷一百五十四¶
