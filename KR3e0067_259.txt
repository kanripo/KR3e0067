# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.987482
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百五十九
<pb:KR3e0067_WYG_259-1a>¶
欽定四庫全書¶
　普濟方卷二百五十九　明　周王朱橚　撰¶
　　食治門¶
　　　食治水腫病(附論/)¶
夫腎主於水脾胃俱主於土土性尅水脾與胃合胃為¶
水榖之海若胃虚不能傳化使水氣渗溢經絡浸漬腑¶
臟脾得水濕則病不能制於水故氣獨歸於腎三膲不¶
㵼經絡閉塞水穀溢於皮膚而令腫也冝以食治之¶
<pb:KR3e0067_WYG_259-1b>¶
　　　方¶
赤小豆羮方(出聖/惠方)治水氣腹大臍腫腰痛不可轉動¶
　　赤小豆(五/合)桑根白皮(三兩/剉)白术(二/兩)鯉魚(一頭三斤/洗治如常)¶
　右水一斗都一處煑候魚熟取出魚盡食之其豆亦¶
　冝喫勿着鹽味其汁入葱白生薑橘皮入少醋調和¶
　作羮食之甚效¶
鯉魚粥方(出聖/惠方)治水腫利小便¶
　　鯉魚(一頭重可一/斤去腸净洗)商陸(二兩/剉)赤小豆(三/合)紫蘇莖葉¶
<pb:KR3e0067_WYG_259-2a>¶
　　(二/兩)¶
　右於浄鍋内着水五大盞都煑候魚爛熟空腹食之¶
　其汁入葱白生薑橘皮及少醋調和作羮食之其豆¶
　亦冝喫甚妙¶
海蛤索餅方(出聖/惠方)治水腫¶
　　海蛤(𢷬研如/麵一兩)甘遂(三分為末/絹羅如麵)郁李仁(湯浸去皮微/炒研末一兩)¶
　　(一/分)¶
　右以桑根白皮一兩用水二升煑如嫩即加乾棗三¶
<pb:KR3e0067_WYG_259-2b>¶
　十枚擘破同煑取一升去滓取入前件藥和如作索¶
　餅法煑令熟㸔冷暖得所空腹服食須臾快利小便¶
　甚多勿怪¶
黒豆粥方(出聖/惠方)治水氣利小便除浮腫¶
　　黒豆(半/升)桑枝(剉半/升)構枝(剉半/升)¶
　右以水五大盞煑取二大盞去滓毎取汁一盞入米¶
　一合煑作粥空心食之¶
又方(出聖/惠方)¶
<pb:KR3e0067_WYG_259-3a>¶
　　鯉魚(一頭重可一斤/去鱗腸肚浄洗)赤小豆(半升淘/令浄)冬麻子(半升/水研)¶
　　(濾取汁/一升)¶
　右先以水四大盞煑魚豆欲熟入麻子汁更煑十餘¶
　沸出魚空腹食之其豆汁并冝食之¶
又方(出聖/惠方)¶
　　商陸(汁三/合)生薑(汁一/合)生地黄(汁三/合)¶
　右相和煎三五沸毎取二合攪粥半盞空心食之¶
羊肉臛方(出聖/惠方)治水腫¶
<pb:KR3e0067_WYG_259-3b>¶
　　羊肉(細切/三兩)商陸(去皮切/半斤)¶
　右先以水三大盞煑商陸至二升去滓下肉煑入葱¶
　䜴鹽等作臛如常法任意食之商陸赤者有毒慎不¶
　可用¶
白鷄湯方(出聖濟/總録)治腹大水腫利小便¶
　　白鷄(一/隻)赤小豆(一/升)¶
　右治如食法以水三升煑豆并鷄候熟之食其汁稍¶
　飲令盡¶
<pb:KR3e0067_WYG_259-4a>¶
麻子粥方(出聖/惠方)治風水腹大臍腫腰痛不可轉動亦治¶
　脚氣腫暴咳𠻳小便澁痛虚勞補益¶
　　冬麻子(𢷬取汁/半升)粳米(三/合)¶
　右以麻子汁和米入薑葱䜴椒等煑作稀粥空腹食¶
　之¶
又方(出聖/惠方)¶
　　郁李仁(一兩半搗却/以水和取汁)薏苡仁(二/合)¶
　右以郁李仁汁煑薏苡仁作粥空腹食之未愈更作¶
<pb:KR3e0067_WYG_259-4b>¶
餅子方(出聖濟/總録)治水氣面及腹微腫及未曽服藥者¶
　　郁李仁(湯浸去皮/炒熟二兩)甘遂(酥炒令/熟三分)¶
　右搗羅為末用大麥麵一兩藥末一兩水和作餅子¶
　濕紙褁煨熟空腹服食須臾快利即止¶
商陸粥方(出聖濟/總録)治水氣¶
　右用商陸去皮剉二兩以水三升煑取一升去滓入¶
　以細粟米一合煑成粥空腹食之微利為度¶
焼冬𤓰方(出聖濟/總録)治卒腫滿身面皆洪大¶
<pb:KR3e0067_WYG_259-5a>¶
　右用黄土厚泥冬𤓰火焼令熟去土食之¶
猪肝方(出聖濟/總録)治浮腫脹滿不下食心悶脚氣腫¶
　右用猪肝一具切作胾臠着葱䜴薑椒鹽等令乘熱¶
　食之脚氣腫細切猪肝水洗拭乾大蒜食之良¶
治脚腫氣轉上入腹垂死方(出聖/惠方)¶
　右用赤小豆一升淘令浄以水三升煑熟去豆取其¶
　汁浸脚即重煖用之其豆食之亦妙¶
治十腫水病不差垂命方(出聖/惠方)¶
<pb:KR3e0067_WYG_259-5b>¶
　右用猯猪肉半斤細切以粳米三合水三升入葱䜴¶
　及椒薑作粥毎日空腹食之¶
又方(出聖/惠方)¶
　右用青頭鴨一隻剥去毛足頭及腸洗浄和粳米煑¶
　之令熟着五味薑葱豉任意食之¶
治水氣浮腫小便澁方(出聖/惠方)¶
　右用鯉魚一頭重一斤者治如食法煑令熟取汁入¶
　以冬𤓰葱白作羮食之一日盡再作食¶
<pb:KR3e0067_WYG_259-6a>¶
治水氣浮腫腹脹小便澁方(出聖濟/總録)¶
　右用水牛蹄一隻治如食法煑熟剉碎作羮空心腹¶
　食之水牛皮細切蒸熟薑醋食之亦可¶
　　　食治脚氣(附論/)¶
夫脚氣者晉魏已前名為緩風古来無脚氣名後以病¶
從脚起初發因腫滿故名脚氣耳又有不腫而緩弱者¶
行即卒倒漸至不仁毒氣隂上攻心便至危困急不旋¶
踵寛延嵗月然卽緩風毒氣得其總稱矣此病状證尤¶
<pb:KR3e0067_WYG_259-6b>¶
多經方備證今冝以食治之¶
　　　方¶
橘皮粥方(出聖/惠方)治脚氣心胸壅悶氣促不食¶
　　陳橘皮(一兩湯浸/去白焙)紫蘇莖葉(一/兩)大腹皮子(三/枚)桑根¶
　　白皮(一/兩)生薑(三分/切)粳米(二/合)¶
　右細剉以水三大盞煑取一盞半去滓下米煑粥空¶
　心食之¶
郁李仁粥方(出聖/惠方)治脚膝痺氣大便風澁¶
<pb:KR3e0067_WYG_259-7a>¶
　　郁李仁(二十一顆湯退/去皮研如膏)粳米(三合浄/揀淘)蜜(一/合)生薑(搗/汁)¶
　　(半/合)¶
　右以水一升煑粳米令熟次入郁李仁薑蜜等空腹¶
　食之如食不盡即候日中再食之¶
㯽榔粥方　治脚氣喘悶大腸壅澁¶
　　白㯽榔(熟水磨/一顆)粳米(净淘/一合)生薑(汁半/合)蜜(一/合)¶
　右以水半升煑米令熟次下蜜并㯽榔生薑等汁同¶
　煑為粥空腹食之¶
<pb:KR3e0067_WYG_259-7b>¶
蓯蓉羮方(出聖濟/總録)治丈夫乆積虚損陽氣衰腰脚疼痛¶
　無力¶
　　肉蓯蓉(温水洗去圡/細切一兩)白羊腎(一對去/脂膜切)葱白(七莖/擘)羊¶
　　肺(二兩/切)¶
　右入五味汁作羮空腹食之¶
炙肚方(出聖濟/總録)治下膲風冷腰脚疼痛¶
　　猪肚(一枚治如食/法切為臠)酒(半/升)葱白(七莖/切細)¶
　右以五味醬等拌炙熟空腹食之¶
<pb:KR3e0067_WYG_259-8a>¶
鯉魚羮方(出聖/惠方)治脚氣衝心煩懆言語錯謬¶
　　鯉魚(一頭治/如食法)蓴菜(四/兩)葱白(二/合)¶
　右調和䜴汁作羹食之一方服葱白¶
馬齒莧方(出聖/惠方)治脚氣頭面浮腫心腹脹滿小便澁少¶
　　馬齒莧(洗浄/四兩)粳米(一/合)醬汁(半/合)¶
　右以水三大盞先煑粳米次下馬齒莧候菜熟入醬¶
　汁調和食之日冝一次¶
鹿蹄方(出聖/惠方)治脚氣風冷濕痺四肢攣急脚痛不得踐¶
<pb:KR3e0067_WYG_259-8b>¶
　地¶
　　鹿蹄(一具浄/洗剉碎)牛膝葉(剉碎/半斤)¶
　右以豉汁五升先煑鹿蹄令熟次入牛膝葉及葱白¶
　五寸拍破兼入椒薑末各一錢同煑至二升調和旋¶
　旋食之¶
牛膝粥方(出聖/惠方)治風濕下注腰膝無力疼痛¶
　　牛膝葉(切一/斤)粟米(五/合)¶
　右以䜴汁中相和煑作粥入少五味調和空腹食之¶
<pb:KR3e0067_WYG_259-9a>¶
　恐食不盡兩度食之¶
紫蘇子粥方(出聖/惠方)治脚氣浮腫脹滿不下食及小便不¶
　通¶
　　紫蘇子(三/合)粳米(一/合)¶
　右以水三大盞研取汁去滓入净淘粳米一合煑粥¶
　初熟時入豉椒薑各少許攪和空腹食之¶
生栗子方(出聖/惠方)治脚氣腎虚腰脚無力冝喫¶
　右用栗子不限多少布袋盛懸令乾毎日平明喫十¶
<pb:KR3e0067_WYG_259-9b>¶
　有餘顆次喫猪腎粥佳¶
獖猪肝方(出聖/惠方)治脚氣上衝入腹¶
　右用獖猪肝一具去脂膜細切以蒜虀五味調和空¶
　心食之如食不盡分為三兩遍食亦得¶
又方(出聖/惠方)¶
　右用水牛犢子頭蹄治如食法蒸令極熟停冷任性¶
　食之¶
豉心方(出聖/惠方)治風毒脚氣膝脛攣急骨節痛¶
<pb:KR3e0067_WYG_259-10a>¶
　右用豉心五升九蒸九曝以酒一斗半浸經宿毎取¶
　用一小盞攪粥食之¶
楮皮粥方(出聖/惠方)治脚氣¶
　右用楮白皮微炙細切三升以水三升煎取一升半¶
　即去滓澄清入白粳米一合淘净煑粥空心服¶
　　　食治五淋(附論/)¶
夫五淋者石淋勞淋血淋氣淋膏淋是也此皆由腎虚¶
而膀胱熱也腎虛則小便數膀胱熱則水澁淋瀝下¶
<pb:KR3e0067_WYG_259-10b>¶
宣故謂之淋也小便數又多者此由下膲虚冷故也腎¶
主水與膀胱為表裏腎氣衰不能制其津液脬内虚冷¶
水不下禁故令小便數而多也冝以食治之¶
　　　方¶
酥粥方(出聖濟/總録)治小便淋痛¶
　　真酥(一/兩)白茯苓(二兩搗如/麻子粒大)滑石(三兩𢷬如/麻子粒大)生薑(一/兩)¶
　　(濕紙褁/灰火煨)葱白(三七莖去/鬚葉細切)¶
　右先以水四升煑後四味至二升以生絹濾去滓取¶
<pb:KR3e0067_WYG_259-11a>¶
　清更入漿水一升粟米三合浄淘煑作粥候粥将熟¶
　方入酥攪勻取熟空心任意食之¶
生地黄粥方(出聖/惠方)治小便出血碜痛¶
　　生地黄(汁二/合)蜜(三/合)車前子葉(取汁/三合)米(一/合)¶
　右先以水一大盞半煑成粥次入諸藥汁及蜜更煎¶
　三兩沸分為二服¶
粟酥粥方(出聖/惠方)治小便不通¶
　　粟米(一升/净淘)酒(一/升)酥(無好酥以熟/油一兩代之)葱白(一握/細切)¶
<pb:KR3e0067_WYG_259-11b>¶
　右漿水五升煑粟米為粥将熟下酒并酥葱更煑取¶
　熟令病人空服恣意食之或腹痛無害但行三五十¶
　歩即通為效¶
青頭鴨羮方(出聖/惠方)治小便淋瀝澁少疼痛¶
　　青頭鴨(一隻浄去毛并/腸肚骨等細切)萊菔子(四兩須/細切)冬𤓰(去皮/穰細)¶
　　(切四/兩)葱白(四兩/細切)¶
　右濃煎豉汁二斗煑鴨肉候熟入冬𤓰等三味更煑¶
　取熟更入鹽醋空心任意食之¶
<pb:KR3e0067_WYG_259-12a>¶
車前子葉羮方(出聖/惠方)治熱淋及小便出血莖中痛¶
　　車前子葉(擇取一/斤細切)葱白(一握/細切)粟米(三合/淘净)¶
　右以豉汁五升煑令沸先下米煑熟次下車前子葉¶
　葱白和作羮入少鹽醋空腹食之或煑為粥亦得¶
葵菜粥方　治諸淋小便赤澁莖中疼痛¶
　　葵菜(擇取葉并嫩/心三斤細切)粟米(三合/净淘)葱白(去鬚葉一/握細切)¶
　右以水五升先煑葵菜至三升絞去葵菜取汁下米¶
　并葱白更入濃煎䜴汁五合同煑為粥空心頓食之¶
<pb:KR3e0067_WYG_259-12b>¶
　不盡分為兩度一日取盡¶
冬麻子粥方　治五淋小便澁少疼痛¶
　　冬麻子(二/合)葵子(一/合)米(三/合)¶
　右研二味以水二大盞淘絞取汁和米煑粥着葱白¶
　熟食之良¶
真酥粥方(一方漿/水粥)治熱淋小便不便¶
　　真酥(一/兩)粟米(三合/浄淘)淡漿水(三/升)¶
　右以漿水煑米作粥候粥将熟下酥更煑取熟適寒¶
<pb:KR3e0067_WYG_259-13a>¶
　温空腹恣意食之¶
冬𤓰羮方　治五淋小便疼痛壮熱腹脹氣悶¶
　　冬𤓰(去皮穰一/斤細切)葱白(一握/細切)冬麻子(一升先/研碎)¶
　右以水三升漉麻子成漿生絹濾取汁煑冬𤓰葱白¶
　作羮候熟入少許鹽醋空心食之¶
青小豆方　治小便不通淋瀝¶
　　青小豆(半/升)冬麻子(三合搗碎以水/三升淘絞取汁)陳橘皮(一分/末)¶
　右以冬麻子汁煑橘皮及豆令熟食之¶
<pb:KR3e0067_WYG_259-13b>¶
鳬葵粥方　治熱淋小便不利¶
　　鳬葵(擇取葉二斤細切/即水中荇葉也)粟米(半升/净淘)¶
　右先用鹽豉汁五升煎令沸下米煑十餘沸下鳬葵¶
　煑作粥空心任意量多少食之¶
葱白粥方　治小便不通¶
　　葱白(去鬚葉一大握細切/爛研生布絞取汁)白粳米(兩合净淘又/青粱米亦得)¶
　右以水二升半煑米作粥候粥将熟下葱汁更煑取¶
　熟空心温食之良乆即通¶
<pb:KR3e0067_WYG_259-14a>¶
榆皮索餅方　治淋小腹結痛小便不通¶
　　榆皮(去粗皮細/切二兩)白麵(四/兩)¶
　右以水二升煑榆皮至五合絞去滓取汁和麵作索¶
　餅於濃煎鹽豉汁中熟煑空心食之續以熟葱茶投¶
　之¶
粳酥粥方　治乆淋不差冝食¶
　　真酥(三/合)蕪荑仁(微炒别搗/末三錢半)¶
　右先取白粳米半升净淘量水多少煑粥候熟下酥¶
<pb:KR3e0067_WYG_259-14b>¶
　并蕪荑末攪勻任意食之食不盡分作兩度¶
葡萄煎方　治熱淋小便澁少磣痛瀝血¶
　　葡萄(絞取汁/五合)藕汁(五/合)生地黄汁(五/合)蜜(五/兩)¶
　右相和煎如稀餳毎於食前服二合¶
黄雌鷄肉粥方　治膀胱虚冷小便數不禁補益五臟¶
　　黄雌鷄(一隻去/毛腸臟)粳米(一/升)黄耆(一兩/剉)熟乾地黄(一兩/剉)¶
　右同煑令極熟去藥及擗去鷄骨取汁并肉和米煑¶
　粥入鹽醬一如食法調和空腹食之作羹及餛飩任¶
<pb:KR3e0067_WYG_259-15a>¶
　意食之亦得¶
生薯藥羮方　治下焦虚冷小便多數痩損無力¶
　　生薯藥(半斤/切)薤白(半斤去/鬚切)¶
　右於豉汁中煑作羹如常調和食之¶
治小便羮方¶
　　生山芋(半斤削/去皮)薤白(一握/切)¶
　右以豉汁煑羔入五味如常法空腹食一方有小豆¶
　葉嫩者可無薤白食之¶
<pb:KR3e0067_WYG_259-15b>¶
治小便數下膲虚冷方¶
　　羊肺(細切/一具)羊肉(切四/兩)¶
　右入五味作羮空腹食之一方去羊肉¶
治小便數下膲虚冷方¶
　右用生山芋半斤削去皮拍碎慢火煎酒二升候酒¶
　正沸下山芋入鹽椒葱白空腹食之¶
小豆葉羮方　治小便數多¶
　右用小豆葉一斤細切於豉汁中煑調作羮食之¶
<pb:KR3e0067_WYG_259-16a>¶
小便數方(出聖/惠方)¶
　右用鷄腸菜一斤豉汁中入五味煑羹食之¶
治小便赤澁臍下急痛¶
　右用牛犢蹄煑熟熱吃甚利小便¶
　　　食治一切痢疼(附論/)¶
夫一切痢者由榮衛不足腸胃虚冷冷熱之氣乘虚入¶
胃客於腸間腸虚即洩也此皆由飲食生冷脾胃虚弱¶
不能制其水榖故糟粕不結聚而變為痢也冝以食治¶
<pb:KR3e0067_WYG_259-16b>¶
之¶
　　　方¶
猪肝方(出聖濟/總録)治冷勞下痢膿血痩怯不能食¶
　　獖猪肝(一具水洗去筋膜/令净切作栁葉片)鱉甲(去裙襴米醋/慢火炙一兩)柴胡¶
　　(去毛/三分)甘草(半兩/炙剉)烏梅肉(半兩/炒)人參(半/兩)白术(三/分)胡黄¶
　　連(一/兩)乾薑(炮半/両)陳橘皮(湯浸去/白半兩)訶梨勒(炮去核/半兩)蕪¶
　　荑(炒半/兩)¶
　右除肝外𢷬羅為末将肝與藥末拌和令藥在肝上¶
<pb:KR3e0067_WYG_259-17a>¶
　即旋串慢火炙令香熟空腹食之如渇即将藥末煎¶
　湯服亦得效¶
炙肝散方(出聖/惠方)治積冷氣痢下膿血肌痩不能飲食¶
　　猪肝(一具去/筋膜)木香(半/兩)人參(去蘆頭/半兩)白术(半/兩)黄連(去/鬚)¶
　　(微炒/半兩)乾薑(炮裂剉/半兩)訶梨勒(煨用皮/半兩)陳橘皮(湯浸去/白焙半)¶
　　(兩/)蕪荑(半/兩)烏梅肉(三分/微炒)¶
　右𢷬細羅為散将肝切作片子以藥末一兩摻令勻¶
　即旋以串子炙令香熟空腹食之如渇即煎人參湯¶
<pb:KR3e0067_WYG_259-17b>¶
　温服之¶
食羊肉方(出聖/惠方)治勞傷泄痢煖腰腹縮小便¶
　　精羊肉(八兩切/作餡)肉蓯蓉(微炒二/錢半)蒔蘿(末半/兩)乾薑(炮/裂)¶
　　(二錢/半)附子(炮裂去皮臍/細切半兩)胡椒(一/錢)蓽撥(一/錢)訶梨勒(炮/去)¶
　　(核一/錢)蕪荑(微炒/半両)白麵(五/斤)¶
　右𢷬羅八味為末以肉并藥末等相和拌勻分作四¶
　劑毎劑以麵褁之撮合微拍令扁用濕紙褁入煻灰¶
　火中煨令熟空心食之以飽為度¶
<pb:KR3e0067_WYG_259-18a>¶
羊脂粥方(出聖/惠方)治赤白痢乆不差困劣煩渇甚者¶
　　羊脂(一/兩)猪脂(一/兩)黄牛脂(三/兩)葱薤(毎五莖/切去鬚)生薑(一分/切)¶
　　蒔蘿(末一/錢)漢椒(去目及閉口者/微炒搗末半錢)¶
　右先将脂等與葱薤生薑同炒次用水入粳米三合¶
　煑成粥入蒔蘿椒末攪勻空腹頓食之¶
六味鱠方(出聖濟/總録)治冷痢白如鼻涕臍腹切痛不可食¶
　　鯽魚(去鱗切/鱠十兩)乾薑(炮一/分)蓽撥(一/分)陳橘皮(湯浸去白/焙一分)¶
　　胡椒(炒一/分)蒔蘿(一/分)¶
<pb:KR3e0067_WYG_259-18b>¶
　右除魚外為細末先将豉汁八合煎令熟次入藥末¶
　五錢再攪和煑乘熱空心頓服¶
猪肝饆饠方(出聖/惠方)治冷勞氣痢痩甚¶
　　猪肝(一具勿着水去脂/膜切作栁葉片子)乾薑(炮裂/一兩)蕪荑(微炒/一兩)陳橘¶
　　皮(湯浸去白炒令/淡黄色一両)訶梨勒(炮去核/二錢)縮砂仁(二/錢)¶
　右除猪肝外搗羅為末糝肝片上拌令勻用麵褁作¶
　饆饠以三重濕紙褁安於煻灰火中煨取熟空心飽¶
　食之¶
<pb:KR3e0067_WYG_259-19a>¶
黍米粥方(出聖/惠方)治諸痢不差¶
　　黍米(二/合)蠟(一/兩)羊脂(一/兩)阿膠(一兩搗碎炒/令黄燥為末)¶
　右煑黍米作稀粥臨熟投阿膠蠟羊脂攪令消空腹¶
　食之¶
粳米飲(出聖濟/總録)治冷痢寒結不散日夜無度¶
　　倉粳米(净淘控/乾四合)薤白(七/莖)羊腎脂(五/兩)豉(用水四升煎/取去滓澄清)¶
　右熬腎脂煎薤白令熟入䜴汁與米同煑空腹食之¶
蠟薤餅方(出聖/惠方)治赤白痢及水痢¶
<pb:KR3e0067_WYG_259-19b>¶
　　白蠟(一兩/一分)鷄子(三枚/取黄)薤白(五莖/細研)白麵(三/兩)¶
　右以鷄子黄與薤白麵等調作餅子用蠟代油煎取¶
　熟空心食之¶
猪子餅方(出聖濟/總録)治脾胃氣虚下痢痩弱¶
　　猪子肝(一/葉)蕪荑(研一/分)胡椒(為末/一分)乾薑(炮為末/半兩)¶
　右薄起肝糁三味藥麵褁更以紙褁水濕慢灰火中¶
　煨熟去麵空腹食之¶
食羊肉方(出聖濟/總録)治休息痢¶
<pb:KR3e0067_WYG_259-20a>¶
　　羊肉(去筋膜取精者薄/切令作片子四兩)胡粉(半/兩)胡黄連(半/兩)大棗(煑/去)¶
　　(核并皮/二十顆)¶
　右除羊肉外先研棗如泥却别碾胡黄連作末并胡¶
　粉一處和棗作團以濕紙包裹於糖火煨令乾熟取¶
　出搗羅為末毎服三錢半勻糁羊肉片子中将濕紙¶
　褁煨令香熟食之不過三服效¶
阿膠碁子方　治泄痢¶
　　阿膠(炙燥為/末一兩)乾薑(炮裂為/末半兩)薤白(煑爛細/研七莖)¶
<pb:KR3e0067_WYG_259-20b>¶
　右以麵五兩拌薄切如碁子大熟煑空腹食少入五¶
　味調和亦得¶
赤石脂麵方　治冷痢不止¶
　　赤石脂(細研/半兩)雲母粉(半/兩)麵(五/兩)¶
　右以水拌和切作條子熟煑分兩服食之着鹽醋椒¶
　葱亦得¶
羊肝&KR2410;子方　治水痢¶
　　羊肝(細切/五兩)蕪荑(微炒/少許)薤白(細切/七莖)¶
<pb:KR3e0067_WYG_259-21a>¶
　右入少五味以白麵褁依食作&KR2410;子候熟空心食之¶
胡椒餛飩方　治氣痢¶
　　胡椒(半/兩)乾薑(半/兩)訶梨勒皮(四/枚)¶
　右𢷬羅為末取精羊肉四兩細切和藥以麵褁作小¶
　餛飩子煑熟空腹食之以飽為度¶
粥飲方　治諸痢疾水泄霍亂并泄血後困頓不識人¶
　冝補虚正氣¶
　　黄耆(細切/二兩)人參(一/兩)米(二/合)¶
<pb:KR3e0067_WYG_259-21b>¶
　右剉二味如麻豆大以水三升同煎取二升去滓下¶
　米煑粥服之¶
鯽魚鱠方　治赤白痢¶
　　小鯽魚(一斤如常/作鱠法)蒜醋(少/許)椒薑鹽(少/許)¶
　右先将魚切作薄片以蒜虀椒薑鹽拌和食之不用¶
　别物兼之一方熟煑蒜虀空心食之¶
大蒜鷄子方　治休息痢¶
　　大蒜(剥去皮/二顆)鷄子(二/枚)¶
<pb:KR3e0067_WYG_259-22a>¶
　右先将蒜於鐺中取鷄子打破沃蒜上以盞子盖候¶
　蒜熟空腹食之下過再服¶
撥粥方　治赤白痢休息氣痢乆不差者¶
　　薤白(一握去/鬚細切)白麵(四/兩)葱白(一握去/鬚細切)¶
　右和麵調令勻臨湯以筯旋撥入鍋中熟煑空腹食¶
　之¶
附子粥方　治冷痢飲食不下¶
　　附子(一分炮裂/去皮臍)乾薑(一分炮/裂剉)¶
<pb:KR3e0067_WYG_259-22b>¶
　右為細末毎日空腹煑粥内藥二錢食之以差為度¶
粳米粥方　治脾胃氣弱食不消化痢下赤白不止¶
　　粳米(二/合)麯末(一兩/微炒)¶
　右煑粥空腹食之亦主小児無辜痢¶
葛粉飲方　治血痢日夜百餘行冝服¶
　　葛粉(二/兩)蜜(一/合)¶
　右以新汲水二中盞攪令勻空腹分兩度服之¶
羊肉食方　治水痢注㵼¶
<pb:KR3e0067_WYG_259-23a>¶
　　羊肉(去皮膜六/兩煑熟)倉米(淘净炒香/搗末三兩)¶
　右薄切羊肉以倉米末拌掺隨意食不拘時¶
羊腎方　治赤白痢¶
　　羊腎(一對去膜净洗/切細如小豆大)白麵(三/兩)¶
　右羊腎以白麵拌和同煑入豉鹽醋等候熟空心頓¶
　食之¶
木耳粥方　治赤白痢兼治腸胃滑¶
　　白木耳(洗細切/二兩)白粳米(淘净/三合)¶
<pb:KR3e0067_WYG_259-23b>¶
　右相和以䜴汁煑粥任下葱椒鹽等空腹食之¶
葱粥方　治赤白痢¶
　　葱(切細/二莖)粳米(淘净/三合)¶
　右以水熟煑将温空腹食之¶
小麥麴粥方　治赤白痢不止脾胃氣虚弱食不消¶
　右用水和麴麥煑作粥空心食之亦治小児無辜痢¶
　任加减多少食之¶
薤粥方　治脾胃虚冷下白膿痢及水榖痢¶
<pb:KR3e0067_WYG_259-24a>¶
　　薤白(剉七/莖)粳米(净淘/三合)¶
　右相和煑粥任下椒薑等攪勻令熟空腹食之¶
鯽魚方　治赤白痢¶
　　鯽魚肉(薄切六/兩作鱠)粳米(二/合)¶
　右和鱠五味作粥空心食之¶
猪子肝方(出聖/惠方)治脾胃氣虚兼下痢痩弱日夜不記行¶
　數一方無蕪荑用縮砂仁二兩¶
　　猪子肝(一具去筋膜切/作栁葉片子)蕪荑(微炒碾作/末二錢半)¶
<pb:KR3e0067_WYG_259-24b>¶
　右取肝以蕪荑末摻令勻以麵褁入煻灰火中煨令¶
　熟去麵只取肝空心頓食之水㵼冷勞氣痢細切醋¶
　煑熟蕪荑末調和空心食之¶
治水痢不差方(出聖/惠方)¶
　右用林檎十顆以水一大盞煑取六分去滓毎服用¶
　一合攪粥食之良¶
陳米湯方(出聖濟/總録)治吐痢後大渇飲水不止¶
　右用陳倉米淘净三合以水二升半煎至六分空心¶
<pb:KR3e0067_WYG_259-25a>¶
　時食之日晚再煎食¶
鷄子餅方(出聖濟/總録)治水痢臍腹疼痛¶
　右用鷄子三枚打去殻醋炒熟入麵少許和作餅子¶
　樣炙熟空腹食之¶
乾薑餅子方(出聖濟/總録)治冷痢㵼不止食物不消¶
　右用乾薑炮為末一兩以麵五兩拌和作餅子焼熟¶
　時空腹食之¶
炙肝散(出聖濟/總録)治氣痢¶
<pb:KR3e0067_WYG_259-25b>¶
　右用訶梨勒皮一兩分為三服𢷬羅為末取羊肝批¶
　開作片子勿使相離以藥末入肝葉中炙熟食之以¶
　疾差為度羸痩加蕪荑末少許相和¶
　　　食治五痔諸疾附論¶
夫痔疾有五若肛邉生肉如䑕妳出孔外時時膿血者¶
名牡痔若肛邊腫痛生瘡者名牝痔亦名漏痔若肛邊¶
有核腫痛及寒熱者名腸痔若因便而清血隨出者名¶
血痔若大便難肛邉生瘡癢痛出血者名脈痔此五者¶
<pb:KR3e0067_WYG_259-26a>¶
中於風寒之氣或房室不莭或醉飽過度勞於氣血而¶
經脈流溢滲入腸間衝於下部之所致也冝以食治之¶
　　　方¶
黄耆粥方　治五痔下血不止¶
　　黄耆(一兩/細切)粳米(二/合)¶
　右以水二盞煎黄耆取一盞半去滓下米煑粥空腹¶
　食之¶
又方(出聖/惠方)¶
<pb:KR3e0067_WYG_259-26b>¶
　　蒼耳苖葉(一斤/細切)粳米(三/合)¶
　右於䜴汁中入米煑粥少鹽葱白空腹食之作羹亦¶
　可¶
牛脾粥方(出聖濟/總録)治諸痔¶
　　臘月牛脾(細切/一具)米(三/升)¶
　右毎月牛脾三兩米三合煑粥食之牛脾一具盡即¶
　差¶
桑耳粥方(出聖/惠方)治痔病下血不止¶
<pb:KR3e0067_WYG_259-27a>¶
　　桑耳(四/両)米(三/合)¶
　右以水三升煎桑耳取汁二升去滓着鹽椒葱投入¶
　米煑粥空腹食之¶
又方(出聖/惠方)¶
　　杏仁(一兩湯浸去皮尖䨇仁/研入水一大盞絞汁)粳米(二/合)¶
　右杏仁汁中投米煑作粥空心食之¶
野猪肉方(出聖/惠方)治乆患腸風下血肛門疼痛¶
　右用野猪肉二斤切作炙臠入椒鹽葱白串炙令熟¶
<pb:KR3e0067_WYG_259-27b>¶
　於空腹食之¶
馬齒菜粥方(出聖濟/總録)治腸風五痔熱血血痢¶
　右用馬齒菜毎日作虀食之及下米作粥淡食一方¶
　用馬齒菜二大握粳米三合折細¶
治五痔及煞諸蠱方(出聖/惠方)¶
　右用鰻鱺魚治如食法切作片以鹽椒葱白調和炙¶
　至熟食之¶
治五痔瘻瘡方(出聖/惠方)¶
<pb:KR3e0067_WYG_259-28a>¶
　右用鴛鴦一隻治如食法煑令熟細切以五辛和食¶
　或作羮亦妙¶
治五痔下血不止肛腸疼痛方(出聖/惠方)¶
　右用野狸一隻去皮腸胃及骨薄切片着少麵并椒¶
　生薑葱白鹽醋調和炙熟食之或作羮食皆效¶
又方(出聖/惠方)¶
　右用鴝鵒一隻去毛腸肚炙令熟食之作羮亦得¶
又方(出聖/惠方)¶
<pb:KR3e0067_WYG_259-28b>¶
　右用木槿花半斤新者於䜴汁中入椒鹽醋葱相和¶
　細煑令熟空腹食之¶
又方¶
　右用篇竹葉半斤切入䜴汁煑作羮少鹽醋椒薑葱¶
　白共調和空心食之¶
治野鷄痔下血不止肛邊疼痛方(出聖/惠方)¶
　右用鯉魚一頭治如食法細切作鱠以蒜醬鹽醋共¶
　食之¶
<pb:KR3e0067_WYG_259-29a>¶
桑耳羮臛方(出聖濟/總録)治諸痔¶
　右用桑耳不拘多少取作羮臛調和令羮熟空腹隨¶
　粥飯食之¶
糯米粥方(出聖濟/總録)治肺痿勞𠻳胸膈痛大便秘澁¶
　　糯米(净淘/二合)梹榔(炮剉𢷬取/末一分)大麻子(兩/合)郁李仁(湯浸/去皮)¶
　　(研成膏/一分)¶
　右先研大麻子令爛以水三升與大麻仁攪勻生絹¶
　濾取汁煑糯米作粥将熟入梹榔末郁李仁膏攪勻¶
<pb:KR3e0067_WYG_259-29b>¶
　空心食之¶
牽牛粥方(出聖/惠方)治大便壅澁面目虚腫水氣及四肢¶
　　牽牛子(炒熟搗取末半兩别取生者/𢷬取末半兩同研勻旋用)白粳米(淘净/三合)¶
　　生薑(細磨/二錢)¶
　右先用水三升煑粥次入熟炒牽牛末五錢半并入¶
　薑攪勻空心食須臾轉下滯物¶
㯽榔粥方(出聖濟/總録)治大腸風秘風毒下注脚膝煩疼¶
　　㯽榔(水磨盡/一枚)真酥(半/匙)生薑(自然汁/半盞)¶
<pb:KR3e0067_WYG_259-30a>¶
　右相和以白米煑粥入葱薤白更煑數沸入前三藥¶
　同煑至熟空心頓服食未利晩食前再作¶
胡荽餅方(出聖/惠方)治腸風㵼血¶
　　胡荽(净擇五/兩作虀)胡餅(三枚市/買者)¶
　右以胡餅褁胡荽食之不用别喫物一兩服血止¶
麻子粥方(出聖濟/總録)治腸風秘結¶
　　大麻子(半/斤)附子(二兩炮裂去/皮臍别搗末)¶
　右将麻子淘净暴乾𢷬羅為末毎服二兩水一升半¶
<pb:KR3e0067_WYG_259-30b>¶
　研勻細布絞取汁入附子末一錢再相和粟米一合¶
　同煑粥空心食不得用漆匙¶
烏梅粥方(出聖濟/總録)治腸風下血煩渇¶
　　烏梅(搥碎/碎顆)粟米(淘净/少許)¶
　右以水八合浸一宿去烏梅取汁煑粥毎日空腹頓¶
　食之¶
糯米粥方　治大便秘澁¶
　右用水三升研麻子生絹濾取汁煑米作粥空心時¶
<pb:KR3e0067_WYG_259-31a>¶
　食之¶
桃花麵方　治大便不通燥結腸内脹痛¶
　　新桃葉(二兩半或用乾/者四兩𢷬末)白麵(半/斤)¶
　右水和勻薄切如常食煑熟空心淡食之至午時腹¶
　中鳴當下惡物三五日内忌熱毒炙煿¶
　　　食治吐血¶
　　　方¶
撥刀麵方　治吐血¶
<pb:KR3e0067_WYG_259-31b>¶
　　生地黄汁(五/合)生薑汁(一/合)鷄子(五枚/取白)¶
　右和白麵作撥刀煑熟入鹽椒醋葱等調和如常食¶
　之¶
蠟酥煎方　治肺損吐血紫黒色不止¶
　　黄蠟(先鎔令銷傾入/水内㧞去滓)酥(四/兩)牛乳(四/兩)¶
　右同和於銚内煎以栁木箆攪勻傾入瓷盒内毎服¶
　一匙含化不拘時候¶
白蜜飲　治吐血¶
<pb:KR3e0067_WYG_259-32a>¶
　　白蜜(二/兩)生地黄汁(一/升)¶
　右攪勻用銀石器慢火煎至半升放極冷再於重湯¶
　内温頓食之¶
大豆汁方　治吐血救急¶
　右用大豆五合以水煑濃汁一升去滓温飲之不拘¶
　定時候¶
飲醋方　治吐血鼻衂心煩悶¶
　右用好醋一大盞煎令温旋服三服呷即止若悶絶¶
<pb:KR3e0067_WYG_259-32b>¶
　不省人事令人含醋噀面數次以開眼為度眼不開¶
　者難治¶
　　　食治蚘蟲¶
　　　方¶
㯽榔粥方(出聖濟/總録)治蚘蟲¶
　　㯽榔(生用/五枚)酸石榴根皮(東生者洗/剉半升)¶
　右麄搗篩分作三度用毎度以水一升半煎至一升¶
　絞去滓用粟米一合净淘煑為粥平旦乘飢頓食得¶
<pb:KR3e0067_WYG_259-33a>¶
　快蟲出為效¶
菉豆汁方(出聖濟/總録)治蚘蟲¶
　　菉豆(三升水五升煑/爛絞取汁二升)¶
　右先取麻仁汁一半煎微温後入菉豆汁一升同攪¶
　更煎微温欲服時先喫炙羊肉乾脯一片吐滓只嚥¶
　津五七度頓服藥汁須臾或吐或利即其蚘蟲自消¶
　若未盡更服¶
棟根粥方(出聖濟/總録)治蚘蟲心痛¶
<pb:KR3e0067_WYG_259-33b>¶
　右用苦棟根洗去土取皮細剉半斤都以水二升半¶
　用慢火煎至八合絞去滓以粟米三合净淘量水多少并¶
　合棟根汁同煑為稠粥隔宿不食平旦頓食之即蚘¶
　蟲可盡下¶
　　　食治飴粥¶
　　　方¶
粥食理治方　米雖一味造粥多般色味罕新服之不¶
　厭須記逺取净甜之水細别粟米之精¶
<pb:KR3e0067_WYG_259-34a>¶
　　山藥　粟黄　蜀黍　紅粳　白糯　牟仁　葱¶
　　白　生薑　拌麵　菜虀¶
　右皆可煑粥故粟米百種用一旦令色味新更改換¶
　翻騰做粥温熱調停香異味竒神清意樂喜則氣緩¶
　治粥為身命之源飲膳可代藥之半¶
酒餳食治方　治膈氣噎食胃翻吐逆羸瘦焦枯飲食¶
　不下¶
　　已上患症頃於大定歴見斯疾用局方隔氣寛中¶
<pb:KR3e0067_WYG_259-34b>¶
　　等湯散日品三服毎以服藥之後人行五里令喫¶
　　白餳三塊再行五里令飲正酒一盃如此日以三¶
　　服味於餳酒代食助藥和氣理虚由此痊安者十¶
　　餘人矣¶
酒粥食治方¶
　　醫之治病妙育多門從所好之庻唯弗倦至若酒¶
　　調散藥斟酌温稀一飲而終别停酒下藥或酸若¶
　　水𠻳而綏以餳糖熱渇及寒冷飲與熱服隨意丸¶
<pb:KR3e0067_WYG_259-35a>¶
　　子數多而難嚥粥食和吞辛鹹之湯散難服救從¶
　　所欲醫者意也智用臨時又有食前食後間隔移¶
　　時勿令食藥同飡混其藥力譬如飲酒飢飽有殊¶
　　空心一盞力超食後之三食後三盃不代飯前之¶
　　一病之深乆减日損虚治者戒之¶
單食白粥方¶
　　粥雖用米製造由人食作民天利害非細米麄水¶
　　苦灰銚浮糠水米不停沸烹太猛米餘則火短水¶
<pb:KR3e0067_WYG_259-35b>¶
　　廣則過熬作之者不明食之者生惱¶
又方　治膈氣噎食胃翻吐逆羸痩焦枯飲食不下¶
　右用烏雌鷄一隻治如食法以生地黄一斤切餳糖¶
　一二升内腹内急縛銅器貯甑中蒸五升米熟須臾¶
　即取出食肉飲汁勿噉鹽三月三度作之神良并可¶
　止盗汗¶
　　　食治養老(附論/)¶
夫安身之本必須於食救病之道唯慿於藥不知食冝¶
<pb:KR3e0067_WYG_259-36a>¶
者不足以全生不明藥性者不能以除病故食能排邪¶
而安臟腑怡神養性以資血氣故為人子者不可不知¶
此道也是故君父有疾即先命食以療之食療不愈然¶
後命藥故孝子須深知食藥二性也論曰人子養老之¶
道雖有水陸百品珍羞毎食必忌於雜五味相撓食之¶
不已為人作患是以食啖鮮者務令簡少飲食當令節¶
儉若貪味傷多老人腸胃虚薄多則不消膨脹短氣必¶
致霍亂夏至已後秋分之前勿進肥濃美臛酥油乳酪¶
<pb:KR3e0067_WYG_259-36b>¶
則無他慮矣所以老人多疾者皆由少時春夏取凉食¶
飲太冷其魚鱠生菜生肉腥冷之物多損於人直冝斷¶
之唯乳酪酥蜜恒宜温之而食此大利益老年若卒多¶
食之亦令人腹脹洩痢可漸食之毎日常冝淡食勿食¶
太鹹物¶
　　　方¶
牛乳法(出聖/惠方)凡牛乳性平補血脈益心長肌肉令人身¶
　體康强潤澤面目光恱志氣不衰故為人子者當須¶
<pb:KR3e0067_WYG_259-37a>¶
　供之以為常食一日勿闕恒使恣意充足為度此物¶
　勝肉逺矣補虚養老以藥水飲取乳服食¶
　　鍾乳(一斤上好/者細研)人參(三兩去/蘆頭)甘草(五兩炙/微赤剉)熟地黄¶
　　(三/兩)黄耆(三/兩)杜仲(三兩去/皺皮)肉蓯蓉(六/兩)白茯苓(五/兩)麥門¶
　　冬(四兩/去心)薯蕷(六/兩)石斛(三兩去/根剉)¶
　右𢷬細羅為散以水三斗先煑粟米七升為粥内散¶
　一兩攪令勻和少冷水與水渇牛飲之令足不足更¶
　飲水一日餘時患渇可飲清水平日一取牛乳服之¶
<pb:KR3e0067_WYG_259-37b>¶
　生熟任意牛須三嵗已上七嵗已下純黄色者為上¶
　餘色者為下其乳恒令犢子飲之若犢子不飲者其¶
　乳動氣不堪服也慎蒜猪魚生冷陳臭其乳牛清潔¶
　養之洗刷飲飼須如法用心着之¶
烏麻散方　耐老駐顔¶
　右用烏麻任多少以水拌勻勿使太濕蒸令氣遍下¶
　俟曝乾又蒸又曝徃返九遍乾𢷬去皮作末空服以¶
　熟温水或酒調下二錢晚食前再服漸漸不飢乆服¶
<pb:KR3e0067_WYG_259-38a>¶
　可不老耐寒暑¶
　　　食治姙娠(附論/)¶
夫凡初有姙娠四肢沉重不多飲食脈理順時是欲有¶
胎如是經三二日便覺不通則結胎也其心中憒憒頭¶
目眩四肢沉重懈怠不能執作惡聞食氣欲噉酸鹹果¶
實多卧少起是謂惡食其至三月已上皆大劇吐逆不¶
能自勝舉有如前候者便依此飲食将息既得食力體¶
强増盛足以養胎子母安健也¶
<pb:KR3e0067_WYG_259-38b>¶
　　　方¶
鯉魚湯方　治姙娠胎臟壅熱不能下食心神燥悶¶
　　鯉魚(一頭長一尺/者治如食法)生薑(一兩/切)豆豉(一/合)葱白(一握去/鬚切)¶
　右以水五升煑魚等令熟空腹和汁食之一方加糯¶
　米煑之¶
鯉魚粥方　治姙娠内傷動腹裏㽲痛冝服安胎¶
　　鯉魚(一頭重一斤去/鱗鬛腸胃細切)苧根(二兩乾者/净洗剉)糯米(五/合)¶
　右以水三碗先煎苧根取汁二碗去滓下米并魚煑¶
<pb:KR3e0067_WYG_259-39a>¶
　粥入五味空腹食之¶
豉湯方　治姙娠傷寒頭痛¶
　　豉(一/合)葱白(一握去/鬚切)生薑(一兩/切)¶
　右以水一大盞煑至六分去滓分温二服¶
阿膠粥方　治姙娠下血¶
　　阿膠(半兩炙/黄為末)龍骨末(一/分)艾葉末(一/分)¶
　右用糯米二合入藥以水煑作粥空腹食之¶
糯米阿膠粥方　治姙娠胎動不安¶
<pb:KR3e0067_WYG_259-39b>¶
　　糯米(三/合)阿膠(一両搗碎炒令/黄燥𢷬為末)¶
　右先煑糯米作粥臨熟下膠末攪勻食之¶
烏雌鷄肉粥方　姙娠安胎及治風寒濕痺腰脚痛¶
　　烏雌鷄(一隻/取肉)糯米(三/合)¶
　右切鷄肉於䜴汁中和米煑粥入鹽椒葱白空腹食¶
　之或作羹及餛飩索餅食之亦得¶
丹雄鷄肉索餅方　養胎臓及治胎漏下血心煩口乾¶
　　丹雄鷄(一隻取肉/切作臛)白麵(一/斤)¶
<pb:KR3e0067_WYG_259-40a>¶
　右溲麵作索餅和臛任意食之¶
鹿角末豉湯方　治姙娠損動下血苦煩滿¶
　　豉(一/合)鹿角末(一/分)¶
　右以水一大盞煑豉取汁六分内鹿角末攪勻分為¶
　二服¶
地黄粥方　治姙娠下血如故名曰漏胎胞乾胎斃¶
　　生地黄汁(三/合)糯米(三/合)¶
　右煑糯米作粥臨熟下地黄汁攪調令勻空腹食之¶
<pb:KR3e0067_WYG_259-40b>¶
竹瀝粥方　治姙娠恒苦煩悶此名子煩冝喫¶
　　淡竹瀝(三/合)粟米(三/合)¶
　右以水煑米作粥臨熟下竹瀝攪令勻停冷食之單¶
　飲竹瀝三二合亦佳¶
治姙娠損動腹痛方¶
　右用冬麻子二合𢷬碎以水一大盞煎至七分去滓¶
　分温二服¶
治姙娠腰痛方¶
<pb:KR3e0067_WYG_259-41a>¶
　右用黒豆二合以酒二大盞煑取一盞去滓食前分¶
　温三服¶
麥門冬粥方　治姙娠反胃嘔逆不下食¶
　　生麥門冬(去心净洗切細研/爛絞取汁一合)白粳米(净淘/二合)薏苡仁¶
　　(揀净去/土一合)生地黄(肥者四両净洗切/細研爛取汁三合)生薑汁(一/合)¶
　右以水三盞先煑粳米薏苡仁二味令百沸次下地¶
　黄麥門冬生薑汁相和煎成稀粥空心温服如嘔逆¶
　未定晚後更煑食之¶
<pb:KR3e0067_WYG_259-41b>¶
鹿頭肉粥方(出聖濟/總録)治姙娠四肢虚腫喘急脹䐽¶
　　鹿頭肉(半/斤)蔓荆實(去土/一兩)高良薑(半/兩)蘹香子(炒香令/熟半兩)¶
　右除鹿肉外𢷬羅為末毎服四錢半先以水五盞煑¶
　鹿肉候水至三盞去肉下白米一合同藥末候米熟¶
　下少五味調和得所分作三次服一日食盡¶
鷄臛方(出聖濟/總録)治姙娠四肢虚腫喘急兼嘔逆不下食¶
　　黄雌鷄(一隻去頭足皮毛腸胃等洗净/去血脈於沸湯中掠去腥水)髙良薑(一/兩)¶
　　桑根白皮(揀净剉/一兩半)黄香(剉揀/一兩)¶
<pb:KR3e0067_WYG_259-42a>¶
　右後三味與鷄同煑候鷄熟去藥取鷄留汁将鷄細¶
　擘去骨将汁入五味調和入鷄肉再煑令滋味相入¶
　了隨性食之不計早晚食不妨别服藥餌¶
鯉魚羹方(出聖濟/總録)治姙娠傷動胎氣不安¶
　　鮮鯉魚(一頭治/如食法)黄耆(剉炒/半両)當歸(切焙/半兩)人參(半/兩)生地¶
　　黄(半/兩)蜀椒(揀十/粒炒)生薑(一/分)陳橘皮(湯浸去/白一分)粳米(一/合)¶
　右剉八味令勻細内魚腹中用綿褁合以水三升煑¶
　魚熟将出去骨取肉及取魚腹中藥同為羹下少鹽¶
<pb:KR3e0067_WYG_259-42b>¶
　醋熱啜汁喫效¶
苧麻粥方(出聖濟/總録)治姙娠胎不安腹中疼痛冝常食¶
　　生苧麻根(一兩洗净煑/取汁二合)白糯米(二/合)大麥麵(一/合)陳橘¶
　　皮(浸去白炒/半兩末)¶
　右一處以水煑似常作粥稀稠得所熟後方入鹽花¶
　少許平分二服空腹熱食之¶
陳橘皮粥方(出聖濟/總録)治姙娠冷熱氣痛連日不可忍¶
　　陳橘皮(湯浸去白/焙一兩)苧麻根(刮去土曝/乾一兩)高良薑(末三/錢)¶
<pb:KR3e0067_WYG_259-43a>¶
　　白粳米(㨂净/半合)¶
　右除粳米外搗羅為散毎服五錢半先以水五盞煎¶
　至三盞去滓入粳米半合鹽一錢煑作常式粥食之¶
　空心一服至晩更一服¶
小豆飲(出聖濟/總録)治姙娠漏胎血盡即子死¶
　　赤小豆(半/升)蜀椒(去目及閉口炒/出汗十四枚)烏雌鷄(一隻治/如食法)¶
　右以水二升煑鷄豆椒令熟取汁時時飲之未差更¶
　作服之¶
<pb:KR3e0067_WYG_259-43b>¶
䜴心粥(出聖濟/總録)治諸種痩疾徃来寒熱¶
　　豆豉心(二合以百沸/沸泡細研)茈胡(去葉三/錢末)桃仁(湯浸去皮/尖研三十)¶
　　(枚極/細)¶
　右先将豆䜴心桃仁二味以白米三合水三盞似常¶
　式煑粥候欲熟時入茈胡末三錢攪勻食之¶
半夏撥刀方(出聖濟/總録)治初姙娠惡阻擇食痰逆服諸湯¶
　藥皆無效¶
　　半夏(以湯洗七遍後以生薑汁半盞/煑半夏令汁盡再炒乾一兩)人參(半/兩)¶
<pb:KR3e0067_WYG_259-44a>¶
　右為末入小麥麵六兩以水挼作圓子切如撥刀以¶
　新生鷄子二枚去殻湯内煑旋以筯剔破入葱薤白¶
　各三五莖擘破以鹽醬調和候湯沸下撥刀煑令熟¶
　任意分三次熱食之¶
山芋麵方(出聖濟/總録)治姙娠惡阻嘔逆及頭痛食物不下¶
　　生山芋(一尺於沙盆中研令/盡以葛布絞濾過)苧麻根(一/握)¶
　右研勻入大麥麵三兩和溲細切如碁子法於葱薤¶
　羹汁内煑熟旋食之¶
<pb:KR3e0067_WYG_259-44b>¶
又方(出聖濟/總録)¶
　　木𤓰(一枚大/者切)蜜(二/兩)¶
　右以水一處煑令木𤓰爛於沙盆内細研入小麥麵¶
　二兩攪令勻入薄桿切為碁子毎日空心用白沸湯¶
　煑将半盞和汁淡食之¶
葱粥方(出聖濟/總録)治姙娠数月未滿損動¶
　　葱(三/莖)糯米(三/合)¶
　右以葱煑糯米粥食之效如産後血運用之亦效¶
<pb:KR3e0067_WYG_259-45a>¶
鷄子羮(出聖濟/總録)治姙娠胎不安¶
　　鷄子(一/枚)阿膠(炒令燥/一兩)¶
　右以清酒一升微火煎膠令消後入鷄子一枚鹽一¶
　錢和之分作三服相次服¶
蘓麻粥(出鮑/氏方)治子煩悶甚¶
　　蘇子(三錢/半)大麻仁(去殻净/半兩)¶
　右研極細水煑粥大便和煩自去¶
　　　食治産後(附論/)¶
<pb:KR3e0067_WYG_259-45b>¶
夫姙娠十月既足百骨皆坼肌肉開解然後能生百日¶
之内猶名産母時人将謂一月便為平復豈不謬乎若¶
飲食失莭冷熱乖理血氣虚損因此成疾藥餌不和更¶
増諸病今冝以飲食調治庶為良矣¶
　　　方¶
益母草汁粥方(出聖/惠方)治産後虚勞血氣不調腹肚結痛¶
　血運昏憒心熱煩燥不多食¶
　　益母草汁(二/合)生地黄汁(二/合)藕汁(二/合)生薑汁(半/合)蜜(二/合)¶
<pb:KR3e0067_WYG_259-46a>¶
　　白粱米(一合水淘/研令細)¶
　右先以水一大盞煑米作粥次下諸藥汁更煎三兩¶
　沸毎服喫二合日三服¶
鯽魚熟鱠方(出聖/惠方)治産後虚冷下痢腹痛食少¶
　　鯽魚(二斤/作鱠)蒔蘿　陳橘皮(去穰/焙)蕪荑　乾薑(炮/)胡¶
　　椒(五味等分/𢷬羅為末)¶
　右煎豉汁中煑鱠臨熟合冝下料味調和空心食之¶
地黄粥方(出聖/惠方)治産後瘀血及癥結疼痛無力¶
<pb:KR3e0067_WYG_259-46b>¶
　　生地黄汁(二/合)生薑(半兩/取汁)粳米(三/合)¶
　右以米作粥臨熟入二味汁攪和令勻空心食之¶
冬麻子粥方(出聖/惠方)治産後腹中積血及中風汗出益氣¶
　肥健利小便¶
　　冬麻子(一合以水研/取汁三升)薏苡仁(一合/𢷬碎)粳米(二/合)¶
　右用冬麻子汁煑二味作粥空心食之¶
粟米粥方(出聖/惠方)治産後血氣虚弱不能下食¶
　　粟米(三/合)羊肉(半斤去脂膜㨂/取四兩細切)¶
<pb:KR3e0067_WYG_259-47a>¶
　右以水五大盞下米羊肉同煑欲熟入鹽醋椒葱更¶
　煑粥令熟空心食之¶
猪心羮方(出聖/惠方)治産後中風血氣驚邪憂恚悖逆¶
　　猪心(一枚/切)葱白(一握去/鬚細切)¶
　右以豉汁鹽椒米同作羮食之¶
鯽魚粥方(出聖/惠方)治産後赤白痢臍下痛不下食¶
　　鯽魚肉(一/斤)粟米(三合别/煑粥)¶
　右用濕紙裹煨熟去骨細研候粥熟下魚入鹽醋調¶
<pb:KR3e0067_WYG_259-47b>¶
　和空心食之¶
猪蹄羮方(出聖/惠方)治産後虚損少乳¶
　　猪蹄(一具/切)粟米(三/合)¶
　右一如常法入五味作羹食之¶
猪肝羮方(出聖/惠方)治産後乳不下閉悶妨痛¶
　　猪肝(一/具)粟米(三/合)¶
　右一如常法作羮粥空心食之¶
薤白粥方(出聖/惠方)治産後赤白痢腰臍痛¶
<pb:KR3e0067_WYG_259-48a>¶
　　薤白(一握/切)粟米(二/合)¶
　右作粥空心食之¶
治産後虚羸無力腹肚冷痛血氣不調頭中風冷汗出¶
　不止方(出聖/惠方)¶
　右用白羊肉一斤細切調和作腌腊及羹空心食之¶
治産後風怯痩病五勞七傷心虚驚悸方(出聖/惠方)¶
　右用爛煑羊頭於䜴汁中入五味調和空心食之¶
治産後下痢腰痛方(出聖/惠方)¶
<pb:KR3e0067_WYG_259-48b>¶
　右用艾葉𢷬麄羅為末如常作餛飩空心服之¶
羊肉粥方(出聖濟/總録)産後七日後冝喫¶
　　白羊肉(去脂膜兩/細切四)粳米(净淘/三合)生地黄汁(三/合)桂(去粗皮/末一分)¶
　右以水煑肉并米熟後入地黄汁并桂末令得所以¶
　五味調和空心任意食之¶
冬𤓰撥刀方(出聖濟/總録)治産後血壅消渇日夜不止¶
　　冬𤓰(研取汁/三合)小麥麵(四/兩)地黄汁(二/合)¶
　右溲和如常麵切為撥刀先将麞肉四兩細切用五¶
<pb:KR3e0067_WYG_259-49a>¶
　味調和煑汁熟切漉去麞肉取汁下撥刀麵煑令熟¶
　不拘多少任意食之¶
龜肉臛方(出聖濟/總録)治産後乳汁不下¶
　　龜肉(洗切/二兩)羊肉(洗切/三兩)麞肉(洗切/三兩)¶
　右水不拘多少入五味煑作臛食之¶
黄雌鷄飯方　治産後虚羸補益¶
　　黄雌鷄(一隻去/毛腸肚)生百合(净洗擇/一顆)白粳米飯(一/盞)¶
　右将粳米百合入在鷄腹内以綿縫定用五味汁煑¶
<pb:KR3e0067_WYG_259-49b>¶
　鷄令熟開肚取百合粳米飯和鷄汁調和食之鷄肉¶
　食之亦妙¶
黄雌鷄羮方　治産後虚損¶
　　黄肥雌鷄(一隻治/如食法)粳米(半/升)葱白(五莖/切)¶
　右依常法以五味調和為羮任意食之¶
脯鷄糁方　治産後心虚忿悸徧身疼痛¶
　　黄雌鷄(一隻去毛頭足腸胃净洗以小麥兩合/以水五升煑鷄半熟即取出鷄去骨)蜀¶
　　椒(去目及閉口炒/汗出取末一錢)柴胡(去苖/二錢)乾姜末(五/分)粳米(三/合)¶
<pb:KR3e0067_WYG_259-50a>¶
　右先取水煑鷄及米令爛入葱薤椒薑柴胡末等次¶
　入五味鹽醬煑取熟任意食之¶
猪肚羮方　治産後積熱勞極四肢乾痩飲食不生肌¶
　肉¶
　　猪肚(一枚洗浄先以小麥煑令半/熟取出肚細切另安一處)黄耆(剉碎/半兩)人參¶
　　(三/分)粳米(三/合)蓮實(剉碎/一兩)¶
　右以水五升煑猪肚入人參黄耆蓮實候爛去滓藥¶
　并肚澄其汁令清方入米煑将熟入葱白五味調和¶
<pb:KR3e0067_WYG_259-50b>¶
　作粥任意食之¶
鮑魚羮方　治産後乳汁不下¶
　　鮑魚肉(切細/半斤)麻子仁(别研一/兩末)香䜴(别研/半合)葱白(切細/三莖)¶
　右先取鮑魚肉以水三升煑熟後入麻仁䜴葱白等¶
　煑作羮任意食之¶
猪蹄粥方　治産後乳不下¶
　　母猪蹄(一隻治如食法以水三/盞煑取二盞去蹄骨)王𤓰根(洗/切)木通(剉/碎)¶
　　漏蘆(去蘆頭/各一兩)¶
<pb:KR3e0067_WYG_259-51a>¶
　右除猪蹄汁外粗搗篩毎服三錢以煑猪蹄二盞先¶
　煎藥至一盞半去滓入葱䜴五味等并白米一合半¶
　合作粥任意食之¶
滑石粥方　治産後小便不利淋瀝¶
　　滑石(半兩/别研)瞿麥穗(一/兩)粳米(三/合)¶
　右以水三升先煎瞿麥取二升半濾去滓将汁入米¶
　煑如常粥熟入鹽少許葱白三寸方入滑石末煑令¶
　稀稠得所分作三度食之¶
<pb:KR3e0067_WYG_259-51b>¶
猪蹄羮方　治産後乳汁不下¶
　　母猪蹄(净洗剉/兩隻)木通(剉作寸叚/一兩半)¶
　右先将木通以水五升煎取四升去木通和猪蹄入¶
　五味如常煑法煑熟作羹任意食之¶
又猪蹄羮方　治産後乳無汁¶
　　猪蹄(洗剉/一具)粳米(净淘/一合)¶
　右水不拘多少以五味煑作羮任意食之作粥亦得¶
猪腎臛方　治産後風虚勞冷百骨節疼身體煩熱¶
<pb:KR3e0067_WYG_259-52a>¶
　　猪腎(一對去脂/膜薄切)羊腎(一對去脂/膜薄切)¶
　右以五味并葱白豉臛如常食之不拘時¶
生藕汁方　治婦人蓐中好食熱麵酒肉變成渇燥¶
　　生藕汁(半/盞)生地黄汁(半/盞)¶
　右相和温煖分為三服¶
茯苓粥方　治産後無所苦欲睡而不得睡¶
　　白茯苓(去黒皮取/末半兩)粳米(二/合)¶
　右以米淘净煑粥半熟即下茯苓末粥熟任意食之¶
<pb:KR3e0067_WYG_259-52b>¶
　必得睡也¶
焼猪肚方　治婦人産後赤白痢腰腹㽲痛不能下食¶
　　猪肝(四/兩)蕪荑末(一/錢)¶
　右以猪肝薄切糁蕪荑末於肝葉中五味調和以濕¶
　紙裹三五重煻灰火煨熟去紙食之一方用麵裹¶
紫莧粥方　治産前後赤白痢¶
　　紫莧葉(細切/一握)粳米(三/合)¶
　右以水先煎莧葉取汁去滓下米煑粥空心食之立¶
<pb:KR3e0067_WYG_259-53a>¶
　差¶
鯽魚羮方　治産後乳無汁¶
　　鯽魚(一/斤)蠐螬(五/枚)¶
　右依常煑羮食後食之¶
牛肉羮方　治産後無乳汁¶
　右用牛鼻肉洗净切小片以水煑爛後入五味如常¶
　作羮法任意食之¶
鹿肉臛方　治産後無乳汁¶
<pb:KR3e0067_WYG_259-53b>¶
　右用鹿肉洗切四兩水三碗以五味煑肉作臛任意¶
　取食之¶
生藕汁飲(出聖濟/總録)治産後惡血不利壮熱虚煩¶
　　生藕汁(半/盞)地黄汁(半/盞)淡竹葉(一握切以水一/盞半煎取半盞)蜜(一/匙)¶
　右同煎沸熟温分三分日二夜一¶
　　　藥茶¶
　　　方¶
葱豉茶方(出聖/惠方)治傷寒頭痛壮熱¶
<pb:KR3e0067_WYG_259-54a>¶
　　葱白(三莖/去鬚)豉(半/兩)荆芥(一/分)薄荷(三十/葉)梔子仁(五/枚)石膏¶
　　(三兩/搗碎)茶末(三錢紫/笋茶上)¶
　右以水二大盞煎取一大盞去滓下茶末更煎四五¶
　沸分二度服¶
薄荷茶方(出聖/惠方)治傷寒鼻塞頭痛煩燥¶
　　薄荷(三十/葉)生薑(一/分)人參(半兩去/蘆頭)石膏(一兩/搗碎)麻黄(半/兩)¶
　　(去/根)¶
　右剉先以水一大盞煎至六分去滓分二服㸃茶熱¶
<pb:KR3e0067_WYG_259-54b>¶
　服之¶
硫黄茶方(出聖濟/總録)治宿滯冷氣及止㵼痢¶
　　硫黄(三錢/細研)紫笋茶(三錢/末)訶梨勒皮(三/錢)¶
　右相和令勻以水依常法煎茶稍熱服之¶
石膏茶方(出聖/惠方)治傷寒頭疼煩熱¶
　　石膏(二兩/搗末)紫笋茶(碾為/末)¶
　右以水一中盞先煎石膏末三錢煎至五分去滓㸃¶
　茶服之¶
<pb:KR3e0067_WYG_259-55a>¶
槐芽茶方　治腸風¶
　右用嫩槐芽採取蒸過火焙如作茶法毎旋取碾為¶
　細末一依前茶法不計時候服一小盞兼療諸風極¶
　有效¶
蘿摩茶方(出聖/惠方)治風及氣補暖¶
　右用蘿摩葉夏採蒸熟如造茶法火焙乾毎旋取碾¶
　之為末一依前茶法不計時候服¶
皂莢芽茶方(出聖/惠方)治腸風兼去臟腑風澀¶
<pb:KR3e0067_WYG_259-55b>¶
　右用嫩皂莢芽採蒸過火焙乾如造茶法毎旋碾為¶
　細末一依前茶法不計時候服入鹽花亦佳¶
石楠芽茶方(出聖/惠方)治風補暖¶
　右用嫩石楠芽採蒸熟火焙如造茶法毎旋取碾為¶
　細末煎潑如茶服¶
治好食生茶(出本/草方)¶
　右用川椒末不限多少以糊丸如梧桐子大茶下十¶
　許丸¶
<pb:KR3e0067_WYG_259-56a>¶
　　　食治五臟¶
　　　方¶
調五臟理經脈助脾氣消食(出本/草)¶
　右用白魚煑炙於葱醋中重煑一兩沸食之亦可和¶
　豆䜴作羮頓食惟新鮮者好經宿者不堪食令人腹¶
　作冷生疾或淹或糟藏皆可時人好作餅炙食之初¶
　時少動氣乆亦不損人也¶
補五臟益筋骨和脾胃多食之冝人不毒亦不發疾(出/本)¶
<pb:KR3e0067_WYG_259-56b>¶
　(草/方)¶
　右用鯮魚作鮓食之尤佳曝乾甚香美¶
補五臟(出本/草方)¶
　右用鮫魚作鱠食之¶
補五臟(出本/草方)¶
　右用牛肚醋煑食之¶
利五臓六氣(出本/草方)¶
　右用白豆嫩葉作菜食之¶
<pb:KR3e0067_WYG_259-57a>¶
安五臟平三焦温中(出本/草方)¶
　右用牛髓以酒送之乆服増年¶
治五臟除氣(出本/草方)¶
　右用□藥以乳及水煑服之¶
主五臟補七傷填骨髓大補益氣力(出本/草方)¶
　右用黄狗肉空腹食之¶
通利五臟下少氣(出本/草方)¶
　右用白梅未乾者常含一枚嚥其津¶
<pb:KR3e0067_WYG_259-57b>¶
治五臟虚損乆病罷療人(出本/草方)¶
　右用鰻鱺魚和五味以米煑食之¶
煖五臟六腑之氣(出本/草方)¶
　右用陳廪米炊之以甕中水浸令酸食之¶
安五臟益精强志倍力輕體不老乆乆益佳¶
　右用蓬虆以四五月候甘實成採之暴乾搗篩水服¶
　三錢半¶
主五臓不足傷中氣絶利益十二經脈血氣¶
<pb:KR3e0067_WYG_259-58a>¶
　右用蓮子蒸熟食之良¶
安中利五臟¶
　右用苜蓿煑和醬食之作羹亦得¶
治五臟邪氣¶
　右用水牛酥飲之¶
解煩去睡調理腑臟止嘔噦白人膚體¶
　右用漿水作粥薄暮啜之粟米新白者佳¶
　¶
<pb:KR3e0067_WYG_259-58b>¶
　¶
　¶
　¶
　¶
　¶
　¶
　¶
　普濟方卷二百五十九¶
