# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.283175
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR3e0067_WYG_156-1a>¶
欽定四庫全書¶
　普濟方卷一百五十七　明　周王朱橚　撰¶
　　咳𠻳門¶
　　　總論¶
夫人所以滋養其身惟氣與血呼吸定息衞氣之失常¶
則為咳𠻳津液流潤榮血之異常則為痰涎咳𠻳吐痰¶
氣血已亂以故世治之藥極多而卒不能遍効者盖其¶
治病之因不一世謂五𠻳目以臟而言之要之内因七¶
<pb:KR3e0067_WYG_156-1b>¶
情外合六淫飲食起居煩勞呌呼皆能單複綺互而為¶
病故經云五臟六腑感寒熱風濕皆令人𠻳又微𠻳厲¶
風所吹聲嘶發𠻳熱在上焦𠻳為肺痰秋傷濕冬𠻳皆¶
外所因喜則氣散怒則氣激憂則氣聚思則氣結悲則¶
氣急恐則氣刼驚則氣亂皆能發𠻳却内所因其如飲¶
食生冷房勞則疫治咳尤多皆不内外因也傷風咳者¶
脉浮憎寒壯熱自汗惡風口乾煩躁鼻清涕傷寒𠻳者¶
脉緊憎寒發熱無汗煩躁不渴傷熱咳者脉數煩熱引¶
<pb:KR3e0067_WYG_156-2a>¶
飲口燥或吐涎沫聲嘶咯血傷濕咳者脉細骨節煩疼¶
四肢重着洒洒淅淅並屬外所因診其脉浮為風急為¶
寒數為熱細為濕隨其部位與人迎相應　喜傷心者¶
咳而喉中介介如重狀甚則咽腫喉痺名為心咳不已¶
則小膓受之小膓咳狀與氣俱濕怒傷肝者咳而兩脇¶
下痛甚則不可輾轉兩脚下滿名為肝咳不已則膽受¶
之膽咳之狀咳嘔膽汁思傷脾者咳而右脇下痛隂隂¶
肩背甚則不可以動名為脾咳不已則胃受之胃咳之¶
<pb:KR3e0067_WYG_156-2b>¶
狀咳而嘔則長蟲出憂傷肺者咳而咳息有聲甚則唾¶
血名為肺咳不已則大膓受之大腸𠻳狀𠻳而遺尿恐¶
傷腎者咳而腰背相引痛甚則咳涎名為腎咳不已則¶
膀胱受之膀胱咳狀咳而遺溺乆咳不已則三焦受之三焦¶
咳狀咳而腸滿不欲飲則疾皆聚於胃關於肺肺取膈愈最¶
近故内因多先有所感世人並名肺咳𠻳也並屬内所因¶
胗其脉隨其部位餘氣口相應浮緊則饑寒沈數則實¶
熱弦濇則少血洪滑則多疾病者咳𠻳發作寒熱引腰¶
<pb:KR3e0067_WYG_156-3a>¶
背痛或傷喘滿此因房勞傷腎病者中滿脹愴心痛不¶
欲食此因饑飽傷脾病者咳𠻳左脇偏疼引小腸并膝¶
腕痛此因疲極傷肝病者咳𠻳吐白涎口燥聲嘶此因¶
呌呼傷肺病者咳𠻳煩熱自汗咽乾咯血此因勞神傷¶
心並屬不内外因論其脉隨其所假如尺脉浮濇而數¶
則知傷腎右關脉濡則知飲食傷脾左關脉弦短則知¶
疲極傷肝但不應人迎氣口者即是不内外因皆可類¶
推　診其右手寸口氣口以前脉手陽明經也其脉則¶
<pb:KR3e0067_WYG_156-3b>¶
為陽食實者病若胸滿善喘脉為大微汗痞欬飲少傷¶
欬𠻳脉浮大者有沈小傷匿者死又云脉浮者死欬且¶
嘔腹脹且泄其弦弦欲絶者死咳脫行發熱脉小硬急¶
者死咳且羸瘦絡脉大應者死𠻳而尿血夢溲大者死¶
　問曰𠻳病有十何謂也師曰有風咳有寒咳有肢咳¶
有肝咳有心咳有肺咳有腎咳有厥隂欬問曰十咳之¶
證以何為異師曰欲語因咳言不得説竟謂之風欬飲¶
冷食寒因之而咳謂之寒咳心下緊滿欬則肢痛其脉¶
<pb:KR3e0067_WYG_156-4a>¶
返遲謂之肢咳咳則引脇下痛謂之肝咳咳而唾血引¶
手少隂謂之心咳咳而涎出續續不止飲小腸謂之脾¶
咳咳而引頸項而唾涎沫謂之肺咳咳則耳無所聞引¶
腰并臍中謂之腎咳咳而引頭痛口苦謂之胆欬欬而¶
飲舌本謂之厥隂咳風咳者不下之寒咳肢咳肝咳刺¶
足大衝心咳刺手神門脾咳刺足大白肺咳刺手大泉腎¶
咳刺足太豁胆咳刺足太陽凌泉厥隂刺手大陵　久咳¶
為㽷咳而時發熱脉在九菽(一作/卒弦)者非虚也此為胸中¶
<pb:KR3e0067_WYG_156-4b>¶
寒實所致也當吐之　夫𠻳家其脉弦欲行吐藥當相¶
人強弱而無熱乃可吐耳咳家其人脉弦為有水可與¶
十棗湯下之不能卧出漢者隂不受邪故也留飲咳者其¶
咳不得卧飲項上痛咳者如小兒掣縱狀夫酒咳者必¶
致吐血此坐久極飲過度所致也其脉沈者不可發汗¶
久咳數歳可發熱者可治實大數者死其脉虚者必善¶
胃其人本有支飲在胸中故也致屬飲家上氣汗出而¶
咳屬飲家咳而小便利若失溺不可發汗汗出即厥逆¶
<pb:KR3e0067_WYG_156-5a>¶
冷　夫病者吐血喘咳上氣有脉數有熱不卧者死寒¶
家𠻳而上氣其脉數者死謂其人形損故也脉散而大¶
散者為氣實而脉血虚名曰有表無裏上氣面附腫肩¶
息其脉浮大不治痢家尤甚上氣躁而喘者屬肺脹欲¶
作氣水發汗愈　咳為無痰而有聲肺氣脹而不清也¶
𠻳為無聲而有痰脾濕動而為痰也欲咳是有痰而有¶
聲盖因傷於肺氣而咳動於脾濕之咳而為𠻳也治咳¶
𠻳者治痰為先治痰者下氣為上是以南星半夏上勝¶
<pb:KR3e0067_WYG_156-5b>¶
其痰而咳𠻳自愈也枳殻陳皮利其氣而痰自下也痰¶
而能食者承氣湯微下之痰而不能食者厚朴湯治之¶
夏月𠻳而發熱者謂之熱痰𠻳柴胡湯四兩加石膏一¶
兩知母半兩用之冬月𠻳而發寒熱者謂之寒𠻳小青¶
龍加杏仁服之蜜煎橘皮湯燒生薑胡桃皆治無痰而¶
𠻳此乃大例更當隨時隨證加減之　有勞𠻳一證皆¶
因虚或若風寒暑濕乃勞逸抑鬰憂思喜怒飲食饑飽¶
致臓氣不平積微至著以致漸成肺癰者咳𠻳有痰者¶
<pb:KR3e0067_WYG_156-6a>¶
有乾咳無痰者甚則失聲咳吐膿血身體發熱五心煩¶
熱盜汗自出夜夢鬼交日輕夜重肢體憔悴皮膚乾燥¶
頰如傅臙脂飲食日少主人云瘡一月不愈則瘡中有¶
蟲咳𠻳一月不愈則肺中有蟲若肺中有蟲則藥難有¶
功矣肺蟲如蠶漸致變亂日將月積致成勞矣自而始¶
且勞蟲亦有傳尸亦有久病者心憂日慮藥不奏功而¶
證候日深自此而成着床者多矣　感風傷冷挾熱受¶
濕瘀血停水與夫肺實肺虚皆能壅痰而發𠻳也感風¶
<pb:KR3e0067_WYG_156-6b>¶
者鼻塞聲重傷冷者凄清怯寒挾熱為焦煩受濕為纏¶
滯瘀血則膈間腥悶停水則心下怔忪或實或虚痰之¶
黄白唾之稀稠從可知之大法肺脉浮為風邪所客以¶
發散取之肺脉實為氣壅内熱以清利行之脉濡散為¶
肺虚以補肺安之其間久𠻳之人曾經解利以致肺胃¶
俱寒飲食不進則用温中助肺加和平治𠻳等輩至若¶
酒色過度虚勞少血津液内耗心火日熾遂焦熱乗肺¶
咯膿血上氣涎潮其咳連續而不已惟夫血不勞肌故¶
<pb:KR3e0067_WYG_156-7a>¶
邪在皮毛皆能入肺而自背得之尤速此則人參芎歸¶
所不可無一種傳尸病渉邪惡五臓反尅毒害尤深近¶
世率用蛤蚧天靈桃栁枝丹砂雄黄安息通神之劑然¶
則咳𠻳證治於此可以問津率途矣抑猶有說焉脾運¶
氣也肺為氣之主而腎為氣之藏凡咳𠻳暴重動引百¶
骸自覺氣從臍下逆奔而上者此腎虚不能收氣歸源¶
也當以補骨脂安腎丸主之毋徒從事於寧肺諸氣諸¶
痰咳𠻳喘壅之類須用枳殻以枳殻不惟寛中又能行¶
<pb:KR3e0067_WYG_156-7b>¶
氣氣下痰證自平　夫痰咳之疾有一時感冒寒熱者¶
不可便投半夏南星等熱藥恐凝滯其痰終身為痼疾¶
為一發散法去熱而痰𠻳自止功宜審於用藥　傷冷¶
咳𠻳身不憎寒發熱得之脾胃受寒傳入於肺遂成寒¶
𠻳𠻳甚則吐白沫而多嘔此當先用温藥其脾胃如此¶
治中湯胡椒理中湯丁香半夏丸五味子煎服¶
　　　諸咳𠻳(附論/)¶
夫咳𠻳病有數種有熱𠻳有肺氣有飲食𠻳熱𠻳者年¶
<pb:KR3e0067_WYG_156-8a>¶
力壯體氣充滿將息傷熱續熱所成故致熱𠻳此但飲¶
食取冷兼以藥壓之自歇冷𠻳者年衰力弱體氣虚微¶
如復寢食傷冷故成冷咳此但將息以温兼進温藥則¶
當平復肺𠻳者不限老少宿多内熱後因飯食將息傷¶
熱則常𠻳積年不斷肺氣衰便成氣𠻳不早療遂成肺¶
癰若此將成多不救矣飲氣𠻳者由所飲之物停積在¶
胸水氣上衝入肺故得此氣便成咳久而不除漸成水¶
氣若作此病亦難療之熱𠻳之狀更無其餘但遇熱便¶
<pb:KR3e0067_WYG_156-8b>¶
發此者宜合生地黄等七味湯服之¶
　　　方¶
寧𠻳湯(出直/指方)　諸𠻳通用¶
　　桑白皮(炒/)紫蘇　細辛　北五味子　橘皮　半¶
　　夏(製/)茯苓(去/皮)杏仁(去/皮)縮砂仁　枳殻(製/)北梗　甘¶
　　草(炒等/分)¶
　右剉每服三錢薑四片烏梅半箇食後煎服¶
治𠻳杏蘇飲¶
<pb:KR3e0067_WYG_156-9a>¶
　　杏仁　欵冬花　前胡　半夏(製/)五味子　麻黄¶
　　柴胡　桑白皮　人參　桔梗(已上各/等分)¶
　右為細末每服三錢水一盞半生薑五片同煎七分¶
　通一服¶
寧神丸　止一切咳𠻳¶
　　白茯苓(去/皮)五味子(炒/)乾山藥杏仁(去皮尖麩/炒白搗)阿¶
　　膠(炒珠/子)熟乾地黄(各一/兩)人參　當歸(並去/蘆頭)麥門冬¶
　　　貝母(並去/心)柏子仁(别/搗)杜仲(炒絲/斷)百部　肉桂(去/粗)¶
<pb:KR3e0067_WYG_156-9b>¶
　　(皮/)川芎　細辛(去/苗)甘草(炙剉各/半兩)¶
　右為細末煉蜜和丸每兩作二十丸含化嚥津不拘¶
　時常令咽喉中藥氣不歇益佳每服一丸¶
杏仁煎　治咳𠻳不拘日月近逺¶
　　杏仁(湯浸去皮/雙仁炒)麻黄(不去/根節)大黄(剉/炒)柴胡(去/苗)甘草(炙/剉)¶
　　桂(去粗皮/各三兩)¶
　右為細末先用水一升半煎藥末水盡後旋再添五¶
　升煎令得所以生絹濾去滓再熬成煎瓷器中盛每¶
<pb:KR3e0067_WYG_156-10a>¶
　服一大匙臨卧含化嚥津¶
阿膠湯　治咳𠻳¶
　　阿膠(炒令/燥)桑根白皮(炒/剉)甘草(炙剉各/一兩)五靈脂(炒/)貝¶
　　母(炒去/心)知母(剉焙各/半兩)¶
　右為散每服三錢水一盞烏梅半枚生薑三片煎至¶
　七分去滓温服¶
欵冬花膏　治益肺氣止𠻳¶
　　人參　白术　欵冬花(去/梗)甘草(炙/)川薑(炮/)鍾乳粉¶
<pb:KR3e0067_WYG_156-10b>¶
　右各半兩為細末煉蜜丸毎服十丸食前米飲下¶
含化止𠻳丸　治肺氣不和咳𠻳常服潤養心肺及大¶
　人小兒一切咳𠻳服之大效¶
　　欵冬花(炒/)杏仁(去皮尖/麩炒)貝母(去心泡/各一兩)吳白芷　甘¶
　　草(炙各/半兩)¶
　右為細末煉蜜和丸每兩作十五丸毎服一丸至二¶
　丸時時含不拘時¶
寧肺散　治一切寒熱痰盛久新咳𠻳不止者¶
<pb:KR3e0067_WYG_156-11a>¶
　　御米殻(四/兩)木瓜(三兩御米殻一處同蜜/二兩水化開炒微黄)五味子¶
　　人參　皂角(各一/兩)¶
　右為末每服二錢烏梅同煎臨卧食後服大效¶
治久新𠻳不已¶
　　皂角(一寸刮/去皮炙)麻黄(去/節)杏仁(炒去/皮尖)桂(去粗/皮)五味子(各/一)¶
　　(分/)¶
　右㕮咀每服三錢水二盞生薑二十片同煎至七分¶
　去滓温服不拘時候¶
<pb:KR3e0067_WYG_156-11b>¶
阿膠散　治一切咳𠻳虚人老人皆可服¶
　　阿膠(麩/炒)馬兜鈴(各一/兩)五靈脂(研/)桑白皮(各半/兩)甘草¶
　　(炙一/分)¶
　右為末每服一錢水一盞煎六分通口食後夜卧服¶
四滿丸　療五𠻳一曰上氣𠻳二曰臊𠻳三曰痺𠻳四¶
　曰冷𠻳五曰邪𠻳¶
　　乾薑　桂心　躑躅花　芎藭　紫苑　芫花根¶
　　皮(各二/分)人參　細辛　甘草　半夏　鬼督郵(各/一)¶
<pb:KR3e0067_WYG_156-12a>¶
　　(分/)蜈蚣(一枚去/頭足炙)¶
　右為末蜜丸如豆大服五十丸米飲下日三不止加¶
　至七十八十丸服此丸無不瘥方秘不傳忌羊肉餳¶
　生葱菜海藻菘菜等¶
治𠻳補虚¶
　　牛骨(一副/全髓)白砂蜜(八/兩)杏仁(四兩去皮/尖另研細)乾山藥(四兩/去皮)¶
　　(為/末)胡桃(一斤取肉四兩/去皮另硏細)¶
　右將骨髓砂蜜砂鍋内煎熬沸白絹濾去滓盛在瓶¶
<pb:KR3e0067_WYG_156-12b>¶
　内前藥杏仁胡桃肉山藥三味研細都放在瓦瓶中¶
　紙封瓶口煮一日一夜每日早晨一匙温湯化服¶
當歸飲　治男子因打傷負重女人因勞苦用力而傷¶
　肺經既損風寒咳𠻳或咳血或至紫黑宜用此藥去¶
　心肺間瘀血仍炙肺腧病疾甦肺腧穴在三焦下兩¶
　傍各一寸半¶
　　蘇木　生地黄　當歸　大黄　赤山藥(各等/分)¶
　右為末酒調服得去瘀血即止服養榮湯調理¶
<pb:KR3e0067_WYG_156-13a>¶
治瘦病咳𠻳¶
　　右取猪胆和小便生薑橘皮訶棃勒煎服¶
防已丸　治咳𠻳不計新久及治肺癰¶
　　防已　杏仁(湯浸去皮/尖雙仁炒)貝母(去心/焙)甘草(炙剉各/二兩)甜¶
　　葶藶(炒四/兩)¶
　右為末麵糊丸菉豆大每服一十丸生薑下一方温¶
　湯下¶
百部紫苑丸　治咳𠻳¶
<pb:KR3e0067_WYG_156-13b>¶
　　百部(新瓦/上炒)紫苑(去苗/土)欵冬花(擇洗各/一兩半)桔梗(炒/)貝母¶
　　(去心炒/各一兩)¶
　右為細末煉蜜丸桐子大每服二十丸煎甘草烏梅¶
　湯下食後臨卧服¶
貝母丸(一名百/花丸)　治咳𠻳上膈煩滿¶
　　貝母(去心/炒)白茯苓　麥門冬(去心/炒)山芋　百合(各/一)¶
　　(兩/)甘草(炙/剉)阿膠(炙燥各/半兩)五味子(一/兩)¶
　右為細末用黄蠟一兩二錢鎔作汁入末拌和丸如¶
<pb:KR3e0067_WYG_156-14a>¶
　彈子大每服一丸水一盞煎至七分和滓温服細呷¶
　一方加蜜和丸¶
百部散　治咳𠻳無問新久冷熱一切並服¶
　　欵冬花　百部(各一/兩)知母　貝母(各半兩/去心炒)¶
　右為細末每服三四錢用虀汁調下食後服¶
金粟丸　治一切𠻳¶
　　粟殻(去筋蜜/炒一兩)五味子(半/兩)杏仁(炒半/兩)胡桃肉(半/兩)¶
　右為末同蜜丸如彈子大水一盞煎服此藥尤穏¶
<pb:KR3e0067_WYG_156-14b>¶
七寳散　治諸般咳𠻳老少並宜服¶
　　北五味子　罌粟殻(去頂/蒂穰)陳皮　甘草(各等/分)¶
　右同炒用姜擦子攪令香碾粗末每服三錢水半盞¶
　烏梅一箇煎至一盞去渣温服食前臨卧不犯銅鐵¶
　器煎尤妙¶
治𠻳(出百一/選方)¶
　　欵冬花(一兩懐/乾另研)桂(去粗皮/不見火)甘草(懐乾各/一分)鵝管石(半/兩)¶
　　(透明白/者研)¶
<pb:KR3e0067_WYG_156-15a>¶
　右各修製入乳鉢中一處碾每服一錢許五更時蘆¶
　管旋吸入咽喉中服訖仰睡吐涎沫為效忌生冷油¶
　膩鹽醬等物淡食一兩日¶
化痰丸　治咳𠻳涎喘¶
　　南星　生薑(各一/兩)半夏　枯礬(各一/兩半)¶
　右細末水糊為丸桐子大每二十丸食後温虀汁送¶
　下日三服¶
治一切咳𠻳痰盛¶
<pb:KR3e0067_WYG_156-15b>¶
　　人參　半夏(一兩/煨製)白礬(六/錢)杏仁(一兩生/去皮尖)¶
　右為細末生麵糊為丸好酸漿水煮三五十沸濾去¶
　澄乾每服三十五丸只用煮藥漿水送下¶
真武湯(出直/指方)　治少隂腎水飲與裏寒合而作𠻳腸痛¶
　不利¶
　　白茯苓　白术　白芍藥(各一/兩)熟附子(半/兩)¶
　右剉每服二錢半加乾薑細辛五味子各半錢薑三¶
　片食前服凡年高氣弱久𠻳通用仍再服養正丹¶
<pb:KR3e0067_WYG_156-16a>¶
温肺丸　治肺伏冷氣咳𠻳¶
　　乾薑(炮一/兩半)皂莢(去皮尖/令黄)陳橘皮(湯浸去/白焙)白茯苓(去/黒)¶
　　(皮各/半兩)¶
　右為末煉蜜丸梧桐子大每服二十丸生薑湯下不¶
　拘時¶
桃仁丸(一名貝/母丸)　治咳𠻳¶
　　桃仁　杏仁(二味各湯浸去皮/尖雙仁細研一兩)欵冬花　貝母(二/味)¶
　　(各一兩搗細末/與前研末和勻)¶
<pb:KR3e0067_WYG_156-16b>¶
　右先以砂糖一兩入銚子内銷鎔後入藥同熬黄熟¶
　入臼搗丸如彈子大每服一丸含化嚥津¶
又方　療𠻳¶
　　蜀椒(一合汗/去目)杏仁(去皮尖倍/少於椒熬)豉(少多與杏/仁相似熬)欵冬花¶
　　(如䜴一/半多)¶
　右㨶蜜和為丸晚間不食含一丸則知效驗十年者¶
　五六日知良¶
療咳𠻳羊肺湯¶
<pb:KR3e0067_WYG_156-17a>¶
　　欵冬花(一/兩)紫苑　乾薑　細辛(各一/兩)桂心　甘草¶
　　(炙各/半兩)五味子(半/升)白前　吳茱萸(各半/兩)羊肺(一箇/細切)¶
　右以水八升合煮取三升去渣一服三合日三禁食¶
　鹽蒜生菜海藻菘菜生葱¶
葶藶方　治𠻳¶
　　葶藶子(一兩紙襯/熬令黒)知母(一/兩)貝母(一/兩)¶
　右同搗篩以棗肉半兩以糖一兩入藥中和丸如彈¶
　每服以新綿裹一丸含之徐徐嚥津甚者不過二三¶
<pb:KR3e0067_WYG_156-17b>¶
　丸¶
一捻金(一名貝/母散)　治逺年近日諸般咳𠻳自胸膈逐下¶
　寒痰停飲至臓腑次早必利一次温粥補之五七歳¶
　小兒減藥末一半薑一片　昔年信州永豐岐人作¶
　直符結束手持牌前面寫申時背面寫寅時口稱申¶
　時服了寅時效日得千金服者無不取效宜其寳此¶
　而不𫝊忽因犯事到官府有罪寓客趙吉老提舉韓¶
　挾取其方懇貸其罪¶
<pb:KR3e0067_WYG_156-18a>¶
　　知母　貝母(各一兩/為末)巴豆(一十粒去/油存性)¶
　右為細末和勻每服一字薑三片煎藥末臨卧細嚼¶
　薑湯嚥下便睡閉口氣其𠻳即定如神一方用餳糖¶
　一塊¶
得效百部丸¶
　　百部(焙/)麻黄(各七錢/半為末)杏仁(四十九粒去皮/尖炒百研為末)¶
　右和勻煉蜜丸如芡實大熟水化錢氏茹松子肉五¶
　十粒細研别入砂糖噙化極妙若肺受風邪不散喘¶
<pb:KR3e0067_WYG_156-18b>¶
　急面黄目能認人口不能言用陳皮罌粟桑皮湯化¶
　下一丸¶
黒靈丸　治咳𠻳不拘日近年深皆效¶
　　羌活(去蘆/頭)獨活(去蘆頭/各一分)巴豆(三十粒不去皮半夏/三十粒同入瓶子内)¶
　　(鹽泥固濟炭火三斤/煨過取出入前二味)¶
　右剉羅細末煉蜜丸如梧桐子大每服一丸以後馬¶
　兜鈴飲下¶
馬兜鈴散¶
<pb:KR3e0067_WYG_156-19a>¶
　　馬兜鈴(半/兩)桂(去粗皮/一分)甜葶藶(微炒/半兩)¶
　右剉粗篩每服一錢水一盞煎至八分去渣服丸藥¶
　其餘飲時時呷令藥氣常在咽喉中妙¶
貝母散　治咳𠻳¶
　　貝母(十粒去心/麩炒令黄)阿膠(炙/燥)甘草(炙剉各/半兩)¶
　右為細散每服二錢臨卧煎糯米飲調下後去枕仰¶
　卧¶
訶梨勒散　治咳𠻳¶
<pb:KR3e0067_WYG_156-19b>¶
　　用訶勒不拘多少緊實炮熟去核為散每服二錢¶
　　豬&KR1004;一枚去脂膏劈開摻藥在内入打破烏梅一¶
　　枚合定以芭蕉葉包之外濕紙重裹煨令香熟去¶
　　紙葉烏梅祗將藥並&KR1004;慢慢嚼喫三兩服¶
寧神散　治𠻳¶
　　御米殻(二兩/蜜炒)人參　苦葶藶(各半/兩)¶
　右為細末入烏梅同煎三五服去渣稍熱服食後¶
薏苡仁湯(一名桔/梗湯)　治咳𠻳肺癰初萌¶
<pb:KR3e0067_WYG_156-20a>¶
　　桔梗(二/兩)甘草(二/兩)薏苡仁(三/兩)¶
　右剉如豆大每服五錢水煎入糯米為團米輭為度¶
　食後¶
金粟丸　治咳𠻳不問新舊一服立效此方出内外傷¶
　辨¶
　　雌黄　雄黄　信(各等/分)¶
　右為末糯米糊如蘿蔔子大服四丸食後臨卧茶清¶
　下忌熱物¶
<pb:KR3e0067_WYG_156-20b>¶
平肺湯¶
　　右用獖猪精肉三兩起薄作三片以皂角三寸煖¶
　　水浸後洗去用水膩粉二錢摻在肉内以濕紙裹¶
　　煨至五更時爛嚼以淡薑湯或桑白皮煎湯下至¶
　　日午瀉下痰涎是病根也¶
平氣散　治一切咳𠻳吐痰涎惡風不能食¶
　　人參　白术　川芎　當歸　五味子　甘草(炙/一)¶
　　(分/)木瓜乾　紫蘇子　茯神　烏藥(去/木)杏仁(去皮/尖麩)¶
<pb:KR3e0067_WYG_156-21a>¶
　　(炒/)桂心　白芷(各等/分)¶
　右為末每服二錢水一盞薑三片棗二枚煎七分温¶
　服一方無棗¶
天門冬煎　療咳𠻳¶
　　天門冬(六兩/去心)杏仁(三升去雙/仁皮尖碎)椒(三升熬/令汗出)桂心　厚¶
　　朴(炙/)杜仲　苦參(各三/兩)附子(六兩/炒)乾薑(六/兩)烏梅(二/枚)¶
　　(炮/)人參(六/兩)蜈蚣(一枚去/頭足炙)¶
　右别搗杏仁其餘者合搗下篩以五斤膠飴和搗千¶
<pb:KR3e0067_WYG_156-21b>¶
　杵服如大棗一枚忌冷水猪肉生葱鯉魚¶
治咳𠻳¶
　　用平胃散川百藥煎細末和勻略睡少時沸湯調¶
　　服¶
治諸般𠻳(出本/事方)¶
　　&KR0797;&KR0803;(一箇和/皮子使)甘草(十/兩)滑石(十/文)蚌粉(黒色者/五文)蛤粉(十/文)¶
　　山藥(三/兩)桂花(十/文)桂皮(十/文)苦參(五/文)¶
　右為末每服二錢薑五片棗子三箇水一大盞入蜜¶
<pb:KR3e0067_WYG_156-22a>¶
　同煎八分服¶
治咳𠻳乾咯散(一名八仙散/出百一選方)　李松傳於被囚道人屢¶
　以取效一切咳𠻳喘急¶
　　鵝管石(嘗看不熱而凉者是此/即白礬煅為不可用)鍾乳石　井泉石¶
　　　欵冬花　佛耳草　甘草　白礬(各一/兩)官桂¶
　　人參(各半/兩)¶
　右為細末每服半錢蘆管食後吸之凉冷茶清送下¶
　一方無人參吸咽喉中一方無井泉石佛耳草¶
<pb:KR3e0067_WYG_156-22b>¶
玉仙散(出御藥/院方)　治一切咳𠻳¶
　　白礬(一/錢)烏梅(去核/四枚)佛耳草　杏仁(去皮尖麩/炒四十粒)欵冬¶
　　花　知母　貝母(去心各/一錢半)甘草(炙三/錢)¶
　右為細末每服半錢乾摻舌上嚥津無時服¶
紫參丸(出醫方/大成)　治逺年近日咳𠻳諸藥不效者服之¶
　必愈¶
　　紫參　甘草(炙/)桔梗(各一/兩)五味子　阿膠(炒作珠/子各半)¶
　　(兩/)桂(去粗/皮)烏梅肉　杏仁(湯浸去皮尖麩/炒各二錢半)¶
<pb:KR3e0067_WYG_156-23a>¶
　右為細末煉蜜和丸每兩作五十丸每服一丸新鮮¶
　裹定湯食過含化咽津不計時¶
法製温半夏(出御藥/院方)　治咳𠻳¶
　　製半夏(二斤用河/水洗二次)白礬(一/斤)好酒(一/瓶)川升麻　丁皮¶
　　縮砂仁　生甘草(已上五味/各四兩)生薑(一十五/兩切片)¶
　右件洗半夏去滑白藥焙乾粗剉以大口瓶盛生薑¶
　片并前藥一處用好酒浸春夏三七日秋冬一月却¶
　取出半夏水洗焙乾餘藥不用每服嚼一二枚不拘¶
<pb:KR3e0067_WYG_156-23b>¶
　時服¶
保安半夏丸(出宣/明論)　治久新𠻳或上逆涎喘短氣痰鳴¶
　痰乾渇大小便澁滯肺痿勞傷心腹痞滿急痛中膈¶
　氣上實下虚酒食積聚不消補養血宣行榮衞調進¶
　飲食或一切痰逆咳噦或宿食酸臭並宜服之¶
　　半夏　天南星　大黄(各半/兩)白礬(一/兩)牽牛　蛤粉¶
　　(各二/兩)黄蘗(一兩/半)巴豆(四/箇)¶
　右為末水和丸如小豆大每服十五丸温酒下食後¶
<pb:KR3e0067_WYG_156-24a>¶
　日三服孕婦不可服一方無巴豆有乾薑二錢半¶
二聖散(出宣/明論)　治一切𠻳喘¶
　　漢防已(一兩有/花紋者)馬兜鈴(一兩/去子)¶
　右為末每服二錢水一盞生猪肉半斤煎至六分去¶
　渣肉温呷藥清汁臨卧服¶
人參八仙丹　治逺年近日咳𠻳痰喘肌熱盜汗虚損¶
　痿¶
　　人參　官桂　麻黄(去/節)甘草(炒/)百部　欵冬花¶
<pb:KR3e0067_WYG_156-24b>¶
　　杏仁(湯浸去/皮炒)枮白礬(各等/分)¶
　右為細末煉蜜丸如小彈子大每服一丸口含化晨¶
　晚日二服之¶
治諸般𠻳疾(出本/事方)¶
　　天南星　半夏(各一兩各使/薑汁浸一夜)白礬(焙/)猪牙皂角(去/黒)¶
　　(皮并/子)杏仁(去皮尖/麩炒黄)青黛(各半/兩)燄硝(三/錢)巴豆(二十一/粒去殻)¶
　　(生/用)¶
　右一處為末薑糊丸如菉豆大每服七丸臨卧薑湯¶
<pb:KR3e0067_WYG_156-25a>¶
　下小兒五丸¶
麻黄五味子湯　療咳¶
　　麻黄(四兩/去節)五味子(五/兩)甘草(二兩/炙)半夏(三兩/洗)乾薑(五/合)¶
　　細辛(二/兩)桂心(六/兩)杏仁(三兩去皮/尖雙仁者)¶
　右切以水一斗煮取四升去渣温五服日三夜二忌¶
　海藻菘菜羊肉餳生菜生葱¶
四滿丸　療五𠻳一為氣𠻳二為痺𠻳三為臊𠻳四為¶
　邪𠻳五為冷𠻳悉療之方¶
<pb:KR3e0067_WYG_156-25b>¶
　　蜈蚣(二枚/炙)芫花根(五分/熬)躑躅花(四/分)乾薑　芎藭¶
　　桂心(各四/分)人參　細辛(各二/分)¶
　右為末蜜和丸一服米飲下五丸如豆大日三稍加¶
　十丸忌生葱生菜¶
甘草飲子　療肺熱咳𠻳涕唾多粘¶
　　甘草(六分/炙)欵冬花(七/分)䜴心(一/合)生麥門冬(八分/去心)葱白¶
　　(一/握)㯽榔(十顆各/切碎)桔梗(六/分)地黄汁(半/升)¶
　右切以水六升煮取二升巾絞去渣下地黄汁分温¶
<pb:KR3e0067_WYG_156-26a>¶
　三服如人行四五里進一服不利忌生菜熱麵炙海¶
　藻菘魚蒜粘猪肉等物¶
人參安肺湯　治咳𠻳¶
　　人參　杏仁　麻黄　枳殻　甘草　烏梅　五¶
　　味子　桑白皮¶
　右各等分兩為細末棗子生薑同煎去渣臨卧温服¶
生地黄七味湯¶
　　生地黄(一斤/切)生薑(二合/切)桑根白皮(一升/切)射干(二升/切)¶
<pb:KR3e0067_WYG_156-26b>¶
　　乾葛(六合/切)紫蘇(三/合)竹瀝(一/升)¶
　右細切以水一斗煮取三升去渣内竹瀝攪調每服¶
　後良久則服之分一服作四服若覺稍愈重合服之¶
　病輕者三數劑則瘥忌蕪荑¶
紫苑十味丸　又服前生地黄等七味後雖得蹔瘥¶
　於後還發宜合服¶
　　紫苑(五/分)桑白皮(六/分)射干(四/兩)百部根(五/兩)麻黄(二兩/去節)乾¶
　　葛(五/兩)地骨皮　升麻(各四/兩)乾地黄(六/兩)芒硝(六/兩)¶
<pb:KR3e0067_WYG_156-27a>¶
　右為細末蜜和丸如梧桐子大以竹瀝下之初服十¶
　五丸日再服稍加至三十丸忌蕪荑¶
大棗七味湯¶
　又冷𠻳之狀且遇諸冷此疾便發若有如此者亦宜¶
　合此大棗等七味湯服之¶
　　大棗(三十/枚劈)桂心(四/兩)杏仁(一百枚去尖/皮兩仁者研)細辛(五/兩)吳茱¶
　　萸　當歸(各三/兩)¶
　右切以水八升煮取二升六合去滓温分三服每服¶
<pb:KR3e0067_WYG_156-27b>¶
　如人行十里久服一劑覺得力至三四劑亦佳隔三¶
　四日服一劑忌生葱生菜¶
當歸十味丸¶
　又以乾薑湯服之後雖可未能斷其根遇冷便發宜¶
　合此方服之¶
　　當歸(切/)細辛　甘草(炙各/五兩)吳茱萸　桂心　人參¶
　　(各三/兩)蜀椒(三合炒/汗出)橘皮　乾薑(各四/兩)白芨(一/兩)¶
　右為細末蜜和丸煮乾棗飲下之初服十丸日再服¶
<pb:KR3e0067_WYG_156-28a>¶
　稍加至三十丸如桐子大經三五日覺熱每服藥後¶
　良久喫三數口粥食壓之忌海藻菘菜生葱菜¶
延年紫苑飲　住咳𠻳¶
　　紫苑　貝母　茯苓　杏仁(去皮尖/雙仁)生薑(四/兩)人參¶
　　(二/兩)橘皮(一兩/去皮)¶
　右切以水五升煮取一升五合去滓分温三服如人¶
　行七八里進一服忌葱蒜麵酢¶
人參養肺丸(出醫方/大成)　治肺胃俱傷氣奔於上客熱薫¶
<pb:KR3e0067_WYG_156-28b>¶
　肺咳𠻳氣急胸中煩悸涕唾稠粘或有鮮血上氣喘¶
　急不得安卧肢體倦慵咽乾口燥飲食減少漸至瘦¶
　弱喘乏或墜墮惡懼水趺卧或因斗怒醉飽房勞致¶
　傷脾胃吐血嘔血並皆治之¶
　　黄耆(去蘆蜜/塗炙)人參(一兩/八錢)白茯苓(去/皮)枯蔞根(各九/兩)杏¶
　　仁(去皮尖麩炒/二兩四錢)半夏(法為末薑汁/作面四兩炒)皂角子(炒三/百箇)¶
　右為末煉蜜丸如彈子大每服一丸食後細嚼用紫¶
　蘇湯送下如喘急用桑白皮湯送下¶
<pb:KR3e0067_WYG_156-29a>¶
細辛五味子湯(出醫方/大成)　治肺經不足胃氣怯弱或冒¶
　風邪或停飲食咳𠻳喘息不得安卧胸滿迫塞短氣¶
　短食乾嘔作熱𠻳唾結痰或吐涎沫頭目昏眩身體¶
　疼痛重語聲不出鼻清涕頭目脚膝時帶虚浮痰𠻳¶
　不止痛引胸脇不問新舊並宜服之¶
　　北細辛(去/苗)半夏(洗七次/各一兩)甘草(炙/)烏梅(去核各/一兩)五味¶
　　子　罌粟殻(去蒂蓋/各三兩)桑白皮(炒二/兩)¶
　右為粗散毎服三錢水二盞半薑十片煎至一盞用¶
<pb:KR3e0067_WYG_156-29b>¶
　紗帛濾滓温服留存二服併作一服再煎¶
桂苓白木丸(出醫方/大成)　治消痰逆上咳𠻳散痞滿壅塞¶
　開堅結痛悶増進飲食調和臓腑無問寒熱嘔吐皆¶
　能開發以令遍身流濕爛燥氣液宣平而愈解酒毒¶
　療肺痿勞𠻳水腫腹脹泄瀉不能為度隨證治之¶
　　揀桂　乾生薑(各一/兩)茯苓(去/皮)半夏(各一/兩)白术　陳¶
　　皮(去/白)澤瀉(各半/兩)¶
　右為末麵糊丸如大豆大用生薑湯下二三十丸日¶
<pb:KR3e0067_WYG_156-30a>¶
　三服病在膈上食後在下食前在中不計時一法並¶
　加黄連半兩黄蘗二兩水丸取效¶
阿膠丸(出楊氏/家藏方)　治肺受風寒咳𠻳不止痰涎併多上¶
　氣喘急睡卧不得及肺經熱咳而面赤久不已者¶
　　阿膠(一分/炒)貝母(七箇/炮)南星(一箇/炮)欵冬花(一/分)紫苑¶
　　知母　白礬(枯各/一分)¶
　右為末蜜和丸如菉豆大薑湯下二十丸食後服¶
人參散　止𠻳¶
<pb:KR3e0067_WYG_156-30b>¶
　　御米殻(二兩蜜/炒黄)甜葶藶　烏梅肉　桔梗(各一/兩)人¶
　　參　甘草(炒/)紫苑(各半/兩)¶
　右為末每服一錢白湯調下¶
人參飲子(出醫方/大成)　治寒熱上壅咳痰涎¶
　　人參(去/蘆)苦梗(去蘆一/作桔梗)五味子　赤茯苓　白术(炒/各)¶
　　(一/兩)枳殻(麩/炒)甘草(炙各/半兩)¶
　右剉散每服四錢水一盞薑五片煎至七分去渣食¶
　前温服𠻳多者加桑白皮一兩痰多者加半夏麯一¶
<pb:KR3e0067_WYG_156-31a>¶
　兩寒暑之交氣盛人衣厚作壅忽痰盛熱此藥最妙¶
　若作感寒發其汗攻其邪必成大病此方佳處在赤¶
　茯苓能除心熱枳殻能疎肺壅故易一方有半夏一¶
　兩又云寒壅者加杏仁不去皮尖紫蘇各半兩依前¶
　煎服大抵𠻳未易汗惟寒可汗恐傷津液也¶
近效地黄煎　療肺氣咳𠻳補心肺令髪不白¶
　　生地黄汁(二/升)麥門冬(五/升)生薑汁(五/合)紫苑(三/分)貝母¶
　　欵冬花　甘草(炙各/三兩)¶
<pb:KR3e0067_WYG_156-31b>¶
　右切以水七升煎至八分去渣却入鍋中下地黄汁¶
　麥門冬薑汁等三十沸下蜜一升煎如餳盛不津器¶
　内口含如棗許斟酌加之一方有人參三兩¶
人參補肺散　治咳𠻳肺上喘¶
　　半夏(製/)陳皮　知母　甘草　人參　欵冬花(各/半)¶
　　(兩/)御米殻(一/兩)¶
　右為細末每服四錢水一大盞生薑五片煎至七分¶
　去渣食後温服之¶
<pb:KR3e0067_WYG_156-32a>¶
治咳𠻳¶
　　麻黄　甘草　杏仁　訶子　木香(少/許)青皮　陳¶
　　皮(淨/)¶
　右各等分每服水二盞煎至八分卧時服¶
玉液膏(出徳/生堂)　治逺年近日咳𠻳氣喘逆滿開目不卧¶
　語音不響服諸藥不效者服此¶
　　人參　烏梅肉　五倍子　五味子　訶子肉¶
　　𤣥明粉　甘草(各一/兩)¶
<pb:KR3e0067_WYG_156-32b>¶
　右為細末臨卧食後用舌尖餂藥末如口徐徐嚥下¶
　津液生𠻳自愈有效¶
前胡丸　療新久咳𠻳¶
　　前胡(六/分)烏梅(炮二/枚)桔梗　乾薑(各二/分)桂心(八/分)川椒¶
　　(八分/炒汗)¶
　右為末蜜丸如櫻桃大一丸含化稍稍嚥之日食三¶
　又療晝夜不得卧咽中水雞聲欲死者療之良忌猪¶
　肉冷水生葱¶
<pb:KR3e0067_WYG_156-33a>¶
又療咳𠻳散(出千/金方)¶
　　細辛　紫苑　天雄(炮/)石膏　欵冬花　鍾乳(各/二)¶
　　(分/)¶
　右搗篩作散如大豆七聚以小竹筒吸服日二不食¶
　生魚醬醋生茝菜但食糜七日咳愈乃止若大豆七¶
　聚不知亦小益勿太多甚良¶
罌粟神聖散(出宣/明論)　治男子婦人久新日夜咳𠻳不止¶
　者¶
<pb:KR3e0067_WYG_156-33b>¶
　　御米殻(一兩/蜜炒)烏梅肉　揀人參　訶子肉　葶藶¶
　　　桑白皮(各半/兩)¶
　右為末毎服三二錢百沸湯潑臨卧調下¶
寧肺散(出儒門/事親)¶
　　御米殻(二兩/蜜炒)甘草　乾薑　當歸　白礬　陳皮¶
　　(已上各/一兩)¶
　右為末煎虀汁調二錢服¶
人參補肺散(出儒門/事親)¶
<pb:KR3e0067_WYG_156-34a>¶
　　人參　麻黄(去/節)白术　防已　防風(各等/分)桑白皮¶
　　(倍/加)¶
　右㕮咀以漿水一碗煎至半碗去渣温服每用半秤¶
　即愈¶
白术湯(出儒門/事親)¶
　　白术　甘草　當歸　陳皮　桔梗　枳殻(各等/分)¶
　右為粗末水煎去渣温服三五錢¶
人參紫菀散　治逺年近日咳𠻳痰涎¶
<pb:KR3e0067_WYG_156-34b>¶
　　柴胡　紫苑　烏梅肉　甘草(各半/兩炒)人參(三/錢)御米¶
　　殻(蜜浴炒/二兩)¶
　右為末每服二錢白湯調下¶
蛤蚧散　治咳𠻳咽嗌不利¶
　　蛤蚧(一對雌雄全者不得/有蛀水洗淨焙乾)枇杷葉(去毛/三分)柴胡(去苗/半兩)¶
　　紫苑(洗淨焙/乾三兩)貝母(去心炒/一兩)人參(半/兩)鹿角膠(炙三/兩)¶
　右為末用梨一顆去皮細切洗淨器研生絹濾自然¶
　汁於銀器内同藥半錢入梨汁慢火熬三五沸取出¶
<pb:KR3e0067_WYG_156-35a>¶
　食後臨卧服去枕仰卧一飯時¶
養中湯　治肺胃受寒多咳𠻳多痰胸滿短氣語聲不¶
　出晝夜不止飲食減少不以久逺並治之¶
　　半夏(炙八/分)罌粟殻(去蒂盖二/兩半蜜炒)甘草(炙/)肉桂(去皮各/半兩)¶
　右為細末每服一錢水一盞薑四片同煎至七分通¶
　口服不以時候¶
九仙散(出儒門/事親)¶
　　九尖萆麻葉(三/錢)飛過白礬(三/錢)¶
<pb:KR3e0067_WYG_156-35b>¶
　右用猪肉四兩薄批基盤利開摻葉三味荷葉裹文¶
　武火煨熟細嚼白湯送下後用乾食壓之¶
止𠻳丸(方見本類後半夏丸儒/門事親書内名止𠻳散)¶
治卒咳𠻳(出肘/後方)¶
　　右用梨一顆刺作十孔内川椒一粒以麪裹於熱¶
　　火灰中煨令熟出停冷去椒食之¶
治𠻳方¶
　　罌粟殻(二兩揀乾硬不蛀者/去頂盖蒂穰火炙)陳皮(去白/半兩)¶
<pb:KR3e0067_WYG_156-36a>¶
　右剉粗末每服三錢水一盞半入烏梅一箇煎至七¶
　分服¶
又方(出肘/後方)¶
　　久了長咳𠻳　皂角一梃燒　細研七錢匕　食¶
　　後豉湯調¶
寧肺散(出仁/存方)　治大人小兒諸般咳𠻳¶
　　元胡索(一/兩)枯礬(二錢/半)¶
　右為末每服二錢用軟餳糖一塊和藥含化小兒一¶
<pb:KR3e0067_WYG_156-36b>¶
　錢用蜜調亦可¶
雌黄方(出肘/後方)　治久𠻳暴𠻳勞𠻳¶
　　右金粟丸葉子雌黄一兩研細用紙筋泥固濟小¶
　　盒子一箇令乾勿令泥後將藥入盒子内水調赤¶
　　石脂封盒子口更以泥封之候乾坐盒子於地上¶
　　上面以未入窑瓦坯子大擁盒子令作一尖子上¶
　　用炭十斤簇定頂上着火熨斗籠起令火從上漸¶
　　熾後火燒三分去看瓦坯通赤則去火候冷開盒¶
<pb:KR3e0067_WYG_156-37a>¶
　　子取藥當如鏡面光明紅色乳鉢内細研湯浸蒸¶
　　餅和為丸如粟米大每服三丸五丸甘草水服服¶
　　後睡良久妙¶
治咳𠻳不瘥方(出本/草)¶
　　以黄明膠炙令半焦為末每服一錢匕人參末二¶
　　錢匕用香豉湯大盞末八分葱少許入銚子煎一¶
　　兩沸後傾入盞遇咳𠻳時呷三五口仍煎温煖却¶
　　准前咳𠻳時喫之也¶
<pb:KR3e0067_WYG_156-37b>¶
又方(出肘/後方)　治𠻳單驗¶
　　右用好梨去核搗取汁一茶碗着椒四十粒煎七¶
　　沸去滓即内黒餳四兩煎成膏不計時候服一茶¶
　　匙細細含嚥津立定¶
杏酪湯¶
　　右用杏仁一斤去皮尖新沙盆内帶水研如泥下¶
　　水二大碗入銀石器内文武火煎約近八分入阿¶
　　膠四兩化開以白蜜同煎用湯㸃如不甜加和磁¶
<pb:KR3e0067_WYG_156-38a>¶
　　盒収¶
玉液湯(保命/襍方)　治咳𠻳去痰涎利胸膈¶
　　天南星(炮/)半夏(湯洗七次去/滑各一兩)¶
　右搗篩每服二錢水二盞生薑五片同煎七分去渣¶
　放温食後臨卧細呷之¶
石韋散　治咳𠻳¶
　　石韋　㯽榔(剉等/分)¶
　右為細散生薑湯調下二錢¶
<pb:KR3e0067_WYG_156-38b>¶
療咳方備急¶
　　杏仁(半斤去皮尖/雙仁煮熬)紫苑(二/兩)¶
　右研杏仁取汁使盡細紫苑更煎少濃澄濾去滓内¶
　蜜使稠細細飲之立定¶
又方　療咳𠻳¶
　　雞子白皮(十四枚/熬令黄)麻黄(三兩/去節)¶
　右搗成散每服方寸匕日二食飲下之無所忌¶
百部根方(出本/草)　治咳𠻳及久肺氣¶
<pb:KR3e0067_WYG_156-39a>¶
　　以百部根火炙酒漬飲之¶
又方(出肘/後方)¶
　　梨(搗取汁/一兩)　酥(一/兩)蜜(一/兩)地黄(一/兩)¶
　右緩火煎細細含嚥凡治𠻳皆須待冷分喘息定方¶
　食汁熱食之反傷¶
又方(出御藥/院方)　治咳𠻳¶
　　用半夏一兩湯浸七次去其涎水生薑一兩取自¶
　　然汁銀石器内用文武火同熬汁盡為度每服嚼¶
<pb:KR3e0067_WYG_156-39b>¶
　　一粒食後生薑下令含化亦可¶
治䘚咳𠻳不止(出肘/後方)¶
　　用白蜆殻不計多少搗研極細毎服水飲調下一¶
　　錢日三四服用好酒亦可¶
白膠(出肘/後方)　治肺破出血忽𠻳血不止者大驗¶
　　用海犀角一大片於火上炙令焦黄色後以膠塗¶
　　之又炙再塗令通透出碾為末用湯化三錢放冷¶
　　服之即血止水膠是也¶
<pb:KR3e0067_WYG_156-40a>¶
又方(出本/草)　治一切𠻳及上氣者¶
　　用鯽魚頭主咳𠻳燒灰為末水調服如不愈加猪¶
　　肉同食¶
天南星方(出肘/後方)¶
　　用天南星一枚大者炮令製為末每服一錢水一¶
　　盞生薑三片煎至五分温服日午臨卧各一服一¶
　　方天南星一兩薑製香附子半兩微炒薑汁為丸¶
又方(出本/草)¶
<pb:KR3e0067_WYG_156-40b>¶
　　用鯉魚主肺咳𠻳氣喘促鯉魚一頭重四兩去鱗¶
　　紙裹火炮去刺研煮粥空心服之¶
又方¶
　　用鯉魚主上氣咳𠻳胸膈氣喘鯉魚一頭切以膾¶
　　以薑醋食之蒜虀亦得一方療脚氣破冷氣眩癖¶
　　懐妊胎不安絹裹和煮羮熟後去鱗服¶
治咳𠻳¶
　　用猪肉半觔酸骨煮上氣咳𠻳炙末酒和三合服¶
<pb:KR3e0067_WYG_156-41a>¶
　　之日二¶
桑白皮方(出肘/後方)　治咳𠻳甚者或血殷鮮¶
　　用桑白皮一斤米泔浸三日淨刮去黄皮剉細入¶
　　糯米四兩焙乾一處搗為末每服米飲下二錢¶
杏仁方(出本/草)　治咳𠻳旦夕加重憎寒壯熱少喜多嗔¶
　忽進忽退靣色不潤漸漸少食其肺脉強緊浮者此¶
　藥主之¶
　　用杏仁半斤去皮尖雙仁者於瓶内童子便二升¶
<pb:KR3e0067_WYG_156-41b>¶
　　浸七日了漉出去小便以煖水淘過於砂盆内研¶
　　成泥别一甆瓶中以小便三升煎之如膏量其輕¶
　　重食上温水下一錢婦人室女服之更妙¶
加味二陳湯(出徳/生堂)　治逺近日氣虚咳𠻳喘逆嘔吐不¶
　得安眠甚危困者¶
　　人參　半夏　白茯苓　甘草　陳皮　紫苑¶
　　紫蘇　枳殻(炒去/穰)桑白皮　砂仁　白豆蔲(各一/兩)¶
　　木香(半/兩)¶
<pb:KR3e0067_WYG_156-42a>¶
　右㕮咀每服四錢水一盞生薑五片棗一枚煎至八¶
　分去渣臨卧服之¶
生薑五味子湯　小品療咳¶
　　五味子(五/合)生薑(八/兩)紫苑(一/兩)半夏(二兩/洗)吳茱萸(一/兩)欵¶
　　冬花(半/兩)細辛(一/兩)附子(一枚/炮)茯苓(四/兩)甘草(二兩/炙)桂心¶
　　(一/兩)¶
　右切以水一斗煮取五升分温三服老人可服五合¶
　忌海藻菘菜猪肉冷羊肉水餳生菜醋物生葱¶
<pb:KR3e0067_WYG_156-42b>¶
半夏丸　治肺氣不調咳𠻳痰涎壅塞心下堅滿短氣¶
　煩悶及風壅痰實頭目昏眩咽膈不利嘔吐惡心神¶
　思昏憒心怔面熱涕唾稠粘並宜之¶
　　白礬(枯過十/五兩)半夏(洗去滑姜汁一/合浸一宿三升)¶
　右為末生薑自然汁和丸梧桐子大每服二十丸加¶
　至三十丸食後臨卧生薑湯下酒亦可¶
療五𠻳一曰上氣𠻳二曰飲𠻳三曰鱢𠻳四曰冷𠻳五¶
　曰邪𠻳(出聖/惠方)¶
<pb:KR3e0067_WYG_156-43a>¶
　　特生礬石(一兩泥包/燒半日)巴豆(十六箇去心皮/熬白搗如脂)豉(三百/枚搗)¶
　　(千/杵)¶
　右搗羅為末煉蜜和丸如豆大米飲下三丸不知增¶
　至四五丸忌野猪肉蘆笋¶
大白丹(出三/因方)　治肺感寒熱咳𠻳無度¶
　　通明白礬(枯/)成煉鍾乳　寒水石(煅水飛過/各等分)¶
　右研勻灼餅糊為丸如雞豆大每服一丸先嚼生薑¶
　胡桃各一片令細吸大陽氣和藥嚥仍各茶清或温¶
<pb:KR3e0067_WYG_156-43b>¶
　酒送下¶
止𠻳丹¶
　　皂角(去皮/洗)¶
　右搗羅為末煉蜜為丸每服二三十丸臨卧服之立¶
　效¶
治五𠻳方(出肘/後方)¶
　　松屑(剉取/一分)皂角(二兩去/皮子)桂(二/分)¶
　右搗蜜丸如梧桐子大每服十五丸小兒五丸日一¶
<pb:KR3e0067_WYG_156-44a>¶
　二服¶
温脾湯　治食飽而咳者¶
　　甘草(四/兩)大棗(二十/箇)¶
　右以水五升煮取二升分三服温之熱咽中痛而聲¶
　鳴者加乾薑一兩¶
寧肺散(一名寧/神散)　治久新咳𠻳肺氣不通漸咯膿血或¶
　壅滯不利咳𠻳粘痰坐卧不安或語聲不出¶
　　烏梅(八/錢)御米殻(一斤生/醋炙炒)¶
<pb:KR3e0067_WYG_156-44b>¶
　右為細末每服二錢煎烏梅湯下不拘時候¶
治諸般𠻳¶
　　皂角(燒存/性)大順散　川百藥煎　五味子(各等/分)¶
　右為末飴糖熬熱丸夜含化¶
備急五𠻳丸(一名乾/薑方)　治五種咳𠻳一曰上氣𠻳二曰¶
　飲𠻳三曰鱢𠻳四曰冷𠻳五曰邪𠻳皆因肺受風寒¶
　不宣通所致無問久新輕重以至食飲不下語聲不¶
　出坐卧不安晝夜不止面目浮腫胸脇引痛背寒氣¶
<pb:KR3e0067_WYG_156-45a>¶
　喘並宜服之¶
　　肉桂(去粗/皮)乾薑(炮/)皂角(去皮子炙/黄各等分)¶
　右為細末煉蜜丸如桐子大每服十五丸温酒或米¶
　飲下食後服乾薑須台州至好者炮皂莢去皮子取¶
　肥大無孔者桂心紫色辛辣者削去皮三物並别搗¶
　不篩各秤等分多少人意和合後更搗篩一遍煉白¶
　蜜和搜入搗一二千每服三丸稍加大如梧桐子不¶
　限食之先後𠻳發即服三日劉淮南云凡人患𠻳多¶
<pb:KR3e0067_WYG_156-45b>¶
　用冷藥見此熱藥即不肯用故每施此藥多效¶
三才丸　治𠻳¶
　　人參　天門冬(去/心)熟乾地黄(已上各/等分)¶
　右為細末煉蜜和丸如櫻桃大含化服之¶
三生丸　治𠻳¶
　　胡桃仁(一/兩)生薑(一兩去/皮細切)杏仁(五錢去/皮尖)¶
　右同研為泥劑和作劑可得十三四丸臨卧爛嚼一¶
　丸數服即止¶
<pb:KR3e0067_WYG_156-46a>¶
療咳方¶
　　棗(一百二十/箇去核)豉(一百/粒)桃仁(一百二十箇去皮尖/雙仁者熬令黄色)¶
　右搗為丸如棗大含之無不瘥¶
又方　療咳¶
　　麻黄(二兩/去節)紫苑(二/兩)貝母(三兩/去心)¶
　右搗篩蜜和丸如杏核綿裹含稍稍嚥汁盡更作日¶
　四五度¶
又方　療咳¶
<pb:KR3e0067_WYG_156-46b>¶
　　杏仁(一百二十/去皮尖)豉(一百箇/熬令乾)乾棗(四十/去核)¶
　右搗如泥丸如杏含嚥日七八度¶
又方　療咳¶
　　爐中取鈆屑(一/分)桂心(二/兩)皂莢(二兩去/皮子尖)¶
　右搗篩蜜和丸如桐子大大人米飲下十五丸小兒¶
　五丸日二服忌生葱肘後同¶
治咳𠻳歌曰¶
　　一兩清油二兩蜜半兩生薑自然汁紫苑麻黄及¶
<pb:KR3e0067_WYG_156-47a>¶
　　杏仁桔梗細辛丹漆入訶子枯礬等二錢慢火熬¶
　　煎如黑漆臨卧冲服兩三匙明朝咳𠻳無踪跡¶
人參清肺湯　治肺胃虛寒咳𠻳喘急胸膈噎悶脇肋¶
　脹滿迫寒短氣喜欲飲冷咽噎隠痛療肺痿勞𠻳唾¶
　血腥臭乾嘔煩熱聲音不出肌肉消瘦倦怠減食坐¶
　卧不安(方見喘門/喘𠻳類)¶
治𠻳冷氣結脹卒乏氣氣下腹脹肩息¶
　　以乾薑為末熱酒調一錢服一方用酒漬之¶
<pb:KR3e0067_WYG_156-47b>¶
萊菔方　治肺疾咳𠻳¶
　　用萊菔子半升淘擇淨焙乾於銚子内炒令黄熟¶
　　為末以糖丸如彈子綿裹含之¶
治咳𠻳¶
　　用枇杷葉去毛煎湯服之¶
療咳方¶
　　用巴豆炮去殻勿傷肉以完者吞初日白飲服二¶
　　枚二日三枚良忌野猪肉蘆笋¶
<pb:KR3e0067_WYG_156-48a>¶
治下氣咳除風去咽中水雞聲¶
　　用杏仁一兩去皮尖及雙仁者搗碎水三升研取¶
　　汁於鐺内煎以物攪勿住手候三分減二冷呷之¶
　　若熱呷即令人吐故慎之¶
連州銀坑官成方(出本/草)　治𠻳氣𠻳久者主之¶
　　用生訶梨勒一枚含之嚥汁口爽不知食味亦煎¶
　　㯽榔湯一碗服之立便有味¶
人參潤肺散　治咳𠻳喘急痰壅鼻塞(方見下本咳𠻳/失聲類潤肺湯)¶
<pb:KR3e0067_WYG_156-48b>¶
杏霜湯　調肺氣利胸膈治咳𠻳止痰逆¶
　　粟米(炒一斗/六升)甘草(炒十/六斤)鹽(炒十/六斤)杏仁(去皮尖麩炒/另研十斤)¶
　右為末每服一錢沸湯㸃服不拘時常服恱澤顔色¶
　光潤皮膚¶
貝母散(出危/氏方)　治熱𠻳辰時喫酉時可安兼治痰喘¶
　　知母(新瓦/上焙)貝母　巴豆(七粒同貝母炒畧熟/去巴豆不用各一兩)¶
　右剉餳糖一塊同煎服一方以二母為末入巴豆霜¶
　少許臨卧用生薑二片蘸葉莢定細嚼嚥下一方知¶
<pb:KR3e0067_WYG_156-49a>¶
　母貝母末白糖和勻飯上蒸七次丸梧桐子大江米¶
　湯下十丸或加葶藶五倍子或二母隔紙炒加棗肉¶
　砂糖杏仁丸如彈子大新綿包含化¶
青州白丸子　治𠻳¶
　　大半夏(一兩湯/洗十次)白附子(一兩洗/淨畧炒)川烏梅(一兩畧炮/去皮核)¶
　　天南星(一兩洗/淨畧炮)¶
　右為末生薑自然汁煮糊為丸梧桐子大每服十丸¶
　至二十丸食後茶清或熟水下如癱瘓風温酒下日¶
<pb:KR3e0067_WYG_156-49b>¶
　進三服永無風痰膈痰小兒驚風薄荷湯化下二丸¶
　國初青州謝家有老人遊山見兩人對奕老人旁觀¶
　久之奕者曰汝飢否曰然遂指桃樹曰汝食此老人¶
　摘一顆食已腹飽少頃欲歸奕人曰汝家已更兩世¶
　今遂還家子孫亦不能識其為我守門若有變怪則¶
　不可開奕人遽起不見良久但聞絲竹之聲叠叠而¶
　來老人開户視之則奕人已對坐於門外曰吾固戒汝¶
　不得開不從吾言是無分也今有數方授汝歸使子¶
<pb:KR3e0067_WYG_156-50a>¶
　孫售於世可以致富遂將老人推出墮於老人之宅¶
　子孫驚怪奔告隣里里人曰汝家八十年前大父入¶
　山尋不見即此老人是也子孫方信以方鬻之果為¶
　潤屋至仁宗時有旨令其家上白丸子方其家深恐¶
　問藥不便於至尊服食遂易之以進其後子孫有為¶
　房陵宰者親與畨陽余童端學言其事且𫝊真方余¶
　時職教房陵辛丑歳中秋王少餘以郡檄至傳其所¶
　聞因筆之余得之今浙漕葉景夏服之果異於常者¶
<pb:KR3e0067_WYG_156-50b>¶
三妙湯(出家藏/經驗方)　治𠻳¶
　　罌粟殻(大者/四箇)烏梅(二枚/炮)北棗(二枚/)¶
　右銀石器中用水兩大盞煎一半候熟入少餳臨睡¶
　隨意熱温冷飲數兩卧少去𠻳止武昌趙都統𫝊其¶
　家屢服得效¶
欵肺散　治𠻳¶
　　大半夏　大杏仁(各三十/六箇)¶
　右以乾鍋子内燒存性為末每服半錢至一錢温米¶
<pb:KR3e0067_WYG_156-51a>¶
　飲調下不拘時候服之¶
三竒湯(出海/上方)　治咳𠻳¶
　　烏梅(三箇/拍碎)白餳(兩/塊)米囊皮(三箇去囊蜜/炙為粗末)¶
　右三味以虀汁大半盞煎去滓臨卧服¶
煮浮丸(出胡/氏方)　治咳𠻳不止¶
　　半夏(二/兩)飛羅麪杏仁(半/兩)¶
　右搗羅細末以生薑自然汁丸如梧桐子大每服四¶
　五十丸以水一盞煮藥丸子浮用藥湯候温旋呷吞¶
<pb:KR3e0067_WYG_156-51b>¶
　下時入少蜜¶
葶藶散(出楊氏/家傳方)　治咳𠻳痰涎喘氣¶
　　葶藶(半/兩)半夏(生薑汁浸切/作片子半兩)巴豆(四十九粒去皮同/上二味一處炒候)¶
　　(半夏黄/為度)¶
　右件除巴豆不用只用上二味為末毎服一錢以生¶
　薑汁蜜少許同調下食後¶
立安散(出楊氏/家藏方)　治一切咳𠻳喘急坐卧不寧¶
　　麻黄(九兩不去/節炒焦黄)石膏(半兩/生用)罌粟殻(一兩/蜜炙)苦葶藶(半/兩)¶
<pb:KR3e0067_WYG_156-52a>¶
　　(微/炒)藿香葉(半/兩)人參(去蘆頭/一兩)¶
　右件為細末每服三錢白湯調下食後臨卧服¶
平肺散(出楊氏/藏方)　治咳𠻳上喘¶
　　知母　半夏(洗七/次)杏仁(去皮/尖炒)麻黄(去/節)阿膠(乾粉/炒)貝¶
　　母(各一/兩)桑葉　欵冬花　甘草(炙各/半兩)¶
　右件每服三錢水一盞半生薑五片同煎至八方去¶
　滓分温服食後¶
虀汁湯　治𠻳并酒食所傷¶
<pb:KR3e0067_WYG_156-52b>¶
　　杏仁(七粒去/皮尖)巴豆(一粒去/皮膜)硃砂(少/許)¶
　右件一處研成膏如黄米大毎服七丸淡虀汁下臨¶
　卧小兒服一丸如酒積温酒送下¶
杏蘇飲子　治咳𠻳聲重胸滿氣喘面目虛浮鼻塞清¶
　涕肢節痠疼及脚氣發動脚腫脚逆疼痛寒熱並宜¶
　服之¶
　　紫蘇葉(四兩/半)五味子(去/梗)大腹皮　烏梅肉(三味/三兩)杏¶
　　仁(二兩四錢/去皮尖)陳橘皮(去白一/兩八錢)覆盆子(一兩/八錢)桑白皮¶
<pb:KR3e0067_WYG_156-53a>¶
　　(一兩/半)麻黄(去根節/一兩半)¶
　右件㕮咀每服三錢水一盞生薑三片黑豆三七粒¶
　同煎至七分去渣熱服食後臨卧¶
皂莢煎(余居士/選竒方)　治𠻳神驗¶
　　皂莢(一斤揉細用湯/一碗熬成濃汁)杏仁(二百四/十粒)天南星(二/兩)半夏¶
　　(二/兩)¶
　右用文武火煮乾取南星半夏切作片子用生薑汁¶
　摻焙乾次用青州白丸子五貼白糖五塊烏梅肉二¶
<pb:KR3e0067_WYG_156-53b>¶
　十箇隔宿蒸餅半箇虀汁半盞打糊為丸如梧桐子¶
　大毎服三十丸臨卧生薑湯睡時枕頭放高¶
温肺湯　治𠻳一服安¶
　　阿膠(半兩/炙)生薑(十/片)烏梅(二/箇)甘草(一/寸)紫蘇(半/兩)杏仁(七/箇)¶
　　粟殻(一箇/淨)大半夏(三/箇)五味子(十五/箇)¶
　右以水一盞煎六分任意服卧時尤佳¶
九仙散(出衞生/寳鑑)　治一切咳𠻳¶
　　桑皮　人參　桔梗　阿膠　五味子　烏梅¶
<pb:KR3e0067_WYG_156-54a>¶
　　欵冬花(已上各/一兩)米殻(八兩去頂/蒂蜜炒黄)¶
　右為細末每服三錢白湯㸃服𠻳住後服人參蛤蚧¶
　散¶
欵冬花清肺散(出衞生/寳鑑)　治咳𠻳喘促胸膈不利不得¶
　安卧¶
　　人參(一兩/去蘆)甜葶藶(一兩/生用)枯白礬(一/兩)烏梅(和核碎搗/用一兩)¶
　　米殻(醋炒/四兩)欵冬花(一/兩)¶
　右為細末每服一錢温米湯調服食後忌油膩物及¶
<pb:KR3e0067_WYG_156-54b>¶
　多言損氣¶
安肺散(出衞生/寳鑑)　治咳𠻳無問新久¶
　　麻黄(不去節/二兩)米殻(四兩去頂/蒂炒黄色)甘草(一/兩)¶
　右為末每服三錢水一盞烏梅一箇煎七分臨卧温¶
　服¶
椒紅丸(華陀中/藏經方)　治𠻳不止及補中益氣進食¶
　　川椒(揀淨二兩去/目炒過出汗)乾山藥(一/兩)川附子(一兩炮/去皮臍)¶
　右同為細末以好酒煮淡木瓜和之再入臼中杵三¶
<pb:KR3e0067_WYG_156-55a>¶
　五百下如梧桐子大每服十五二十丸空心食前鹽¶
　湯下泄瀉米飲下如喉中痰涎如水雞聲曉夕不止¶
　者一二服見效¶
靈應散(出衞生/家寳方)　治一切咳𠻳不問久新輕重¶
　　鍾乳粉　欵冬花　枯白礬(各一/兩)甘草(半兩/炙)輕粉¶
　　(一/錢)桂(六/分)¶
　右件為細末入鍾乳粉輕粉同研令匀每半錢用匙¶
　挑入喉中嚥津隨用茶清壓下每日臨卧只一服小¶
<pb:KR3e0067_WYG_156-55b>¶
　兒或以糖少許和服¶
五味子丸(出衞生/家寳方)　治𠻳¶
　　大罌粟殻(去穰四兩劈破用白餳少許/入水將殻浴過令淨炒黄色)五味子(新/鮮)¶
　　(者去梗二兩/北方者為妙)¶
　右為細末拌勻用白餳為丸如彈子大毎服一丸水¶
　一盞撥破煎六分澄清臨卧温服不拘時候¶
調肺散　治𠻳不問新舊立效¶
　　麻黄(二錢不/去節)甘草(二錢/生用)杏仁(二錢不/去皮尖)燈心(十尺/長)湖¶
<pb:KR3e0067_WYG_156-56a>¶
　　南蚌粉(一塊如/彈子大)¶
　右為剉散入甆瓶内用水一大碗煮至小半碗候五¶
　更初再温過去滓作一服滓再煎一服經年𠻳者一¶
　二服止¶
聖棗子　治老少人諸般𠻳疾悉皆治之¶
　　佛耳草　天南星　半夏　甘草　欵冬花　鍾¶
　　乳粉(各二/兩)桂(半兩去/粗皮)井泉石(半兩研極/碎如粉)¶
　右為末内用天南星半夏生薑汁製成餅子炙黄次¶
<pb:KR3e0067_WYG_156-56b>¶
　入六味用好皂角去黒皮炙搥碎用虀汁浸一宿汁¶
　膏子和藥捻棗核大服時用好棗一枚去核入藥在¶
　内濕紙裹文武火煨香為度臨卧時糯米飲嚼下¶
無比飲子　治一切咳𠻳神效¶
　　罌粟殻(四兩去中/穰蒂子)杏仁(一兩去/皮尖)山梔(二兩去/仁用殻)五味¶
　　子(半兩/生用)阿膠(半兩/麩炒)甘草(半兩炙/黄色)¶
　右為粗末每服二錢用水一大盞入生薑二片煎至¶
　六分去渣温服¶
<pb:KR3e0067_WYG_156-57a>¶
肺傷湯　治逺近一切𠻳疾渾身勞倦脇下疼時作潮¶
　熱飲食減少¶
　　五味子(一/兩)紫苑(一/兩)熟地黄(二/兩)阿膠(二兩/炒)人參(半/兩)杏¶
　　仁(一兩炒/去皮尖)黄耆(一兩/蜜炙)川當歸(二/兩)桑白皮(一兩/炒)甘草¶
　　(一兩/炙)欵冬花(一/兩)桂(一/分)枳殻(半兩去/皮穰炒)乾薑(一兩/半炮)青蒿¶
　　(一兩小/便浸)黄芩(半/兩)¶
　右為末每服三錢水一鍾入生薑三片烏梅棗子各¶
　一枚煎七分去渣空心一日三服¶
<pb:KR3e0067_WYG_156-57b>¶
紫蘇散　治咳𠻳¶
　　紫蘇　貝母　欵冬花　漢防已(各一/分)¶
　右四味為細末毎服一錢水一大碗煎七分温服¶
人參欵冬膏¶
　　多年咳𠻳變為瘕　去節麻黄桔梗加　粉草杏¶
　　仁葶藶炒　知母貝母欵冬花　人參烏梅各等¶
　　分　搗羅為細莫教差　煉蜜為丸如彈子　含¶
　　花一瓦去根芽¶
<pb:KR3e0067_WYG_156-58a>¶
治一種咳𠻳直至頓吐飲食痰物俱出盡方少定此乃¶
　是肝木尅脾土風痰壅盛宜以青州白丸子作主料¶
　更加少木香丁香橘紅天麻全蝎去毒足殭蠶炒去¶
　嘴足等分同為散子大料煎服即效(出詹/療方)¶
咳逆方¶
　　萊菔子熱湯泡研取汁調木香調氣散乗熱服¶
半夏湯(出朱氏/集驗方)　治𠻳¶
　　半夏(二十箇毎箇/作四塊煨)生薑(二塊/煨)甘草(一寸/煨)皂角(一寸/煨蟲)¶
<pb:KR3e0067_WYG_156-58b>¶
　　(蛀者/去皮)¶
　右為粗末水一碗煎半碗服¶
海藻散　治𠻳胸中不利痞滿短氣心中時悸手足煩¶
　不飲食時惡寒¶
　　海藻　赤茯苓　五味子(各半/兩)半夏　細辛　杏¶
　　仁(各三/錢半)¶
　右㕮咀生薑煎食後服甚妙¶
五味子湯(出直/指方)　治汗後氣閉咳𠻳¶
<pb:KR3e0067_WYG_156-59a>¶
　　五味子(半/兩)生薑(一/錢)棗子(五/枚)麥門冬　人參　杏仁¶
　　　陳皮(各二/錢)¶
　右剉毎服二錢水二鍾煎至一鍾服¶
華蓋散(出王氏/博濟方)　治咳𠻳¶
　　麻黄(二兩不/去節)甘草(一兩/炙)杏仁(二兩湯浸去/皮尖後秤)¶
　右先以二味為粗末後入杏仁研細拌匀每服三錢¶
　水一鍾煎七分去渣日三服¶
橘參散(出入宜方一/名橘皮湯)　治咳𠻳¶
<pb:KR3e0067_WYG_156-59b>¶
　　橘皮(製二/兩)人參　甘草(炙半/兩)¶
　右㕮咀薑棗竹茹煎不拘時候温服¶
杏蜜湯(出楊氏/家藏方)　治停飲咳𠻳開胃思食大醒酒快膈¶
　　半夏(三兩湯洗淨再用湯一碗入白/礬末一錢同半夏浸一宿焙乾)杏仁(六兩湯/淨去皮)¶
　　(尖炒/令黄)甘草(四兩/炙)白礬(六兩/炒)訶子(八枚煨/去核)生薑(一斤/四兩)¶
　　(去皮切作/片子焙乾)¶
　右為細末入鹽和勻毎用二錢入蜜半匙沸湯㸃下¶
鍾乳丸(出十便/良方)治肺虚寒𠻳不已宜服此方¶
<pb:KR3e0067_WYG_156-60a>¶
　　鍾乳粉(三/兩)人參　白术　乾薑　甘草(各二/兩)欵冬¶
　　花　紫苑(各一/兩)¶
　右搗羅為細末煉蜜和丸如彈子大每服一丸含化¶
人參丸(出衞生/家寳方)　治肺壅𠻳有痰寒熱涕腥宜服¶
　　人參(半/兩)枳殻(半兩二味用皂角/水浸三日焙乾)半夏(半/兩)南星(半兩/二味)¶
　　(白礬水浸三日令乾為細末/生薑汁捻成餅子炙乾入藥)訶梨勒(半兩用麩/炒去核)木¶
　　香(一/分)¶
　右為細末煉蜜和丸如梧桐子大每服二十丸食後¶
<pb:KR3e0067_WYG_156-60b>¶
　用生薑湯吞下¶
百花湯(出十便/良方)　治肺不順逆咳𠻳氣胸膈不利¶
　　杏仁(四/兩)生薑(四兩研取汁/同杏仁研細)白蜜(半/兩)¶
　右同攪拌勻以磁器蒸熟栁木匙撈候成膏每一服¶
　湯㸃一匙甚妙¶
八味杏蘇散　治肺感風寒咳𠻳不已痰涎咳滿語聲¶
　不利面目浮腫肺氣不順¶
　　紫蘇葉　半夏麴　紫苑　陳橘皮　五味子¶
<pb:KR3e0067_WYG_156-61a>¶
　　甘草(半/兩)杏仁(一/兩)桑白皮(一兩/半)¶
　右搗羅為粗末毎服四錢以水一盞生薑四片同煎¶
　七分去渣食後服¶
蛤蚧丸　治肺臓内傷咳𠻳氣急久積不除漸加羸瘦¶
　　蛤蚧(一雙炙/去口足)訶子(煨去/核)阿膠(蛤蚧粉炒/成珠子)熟乾地黄¶
　　(洗/焙)麥門冬(去/心)細辛(去葉/土)甘草(炙已上六/味各等分)¶
　右為末煉蜜和丸每一兩作十丸每服一丸食後含¶
　化¶
<pb:KR3e0067_WYG_156-61b>¶
治肺胃俱虚咳𠻳涎沫間血絲不能食四味理中湯濃¶
　煎北五味子湯調下五味止𠻳歛隂降氣故虚損若¶
　用補肺藥及傷脾胃不和乾薑等助肺使土旺生金¶
　肺氣安妥也(出澹/療方)¶
鳳隨湯(出楊氏/家藏方)　治肺療咳𠻳¶
　　松子仁　胡桃肉(湯浸去皮/炙三兩)蜜(半兩/煉)¶
　右先研爛次入蜜和勻每服一錢沸湯㸃服¶
潤肺散(出本/草)　治肺虚咳𠻳¶
<pb:KR3e0067_WYG_156-62a>¶
　　阿膠　杏仁(各一/兩)糯米(五合/炒)¶
　右搗羅為細末毎服一錢不計時候白湯調下¶
七聖散　治肺氣虚寒咳𠻳漸成勞證者¶
　　成煉鍾乳粉(别/研)欵冬花　佛耳草　肉桂(去粗皮/四味各)¶
　　(半/兩)白礬(三錢/煅過)甘草(三錢/炙)¶
　右為末毎服半錢炙分七處用蘆葦管逐一吸之温¶
　白湯送下食後¶
如聖飲子　治肺氣虚寒咳𠻳喘急¶
<pb:KR3e0067_WYG_156-62b>¶
　　人參(去蘆/一兩)欵冬花(一/兩)烏梅(一兩/搗碎)罌粟殻(去穰二/兩炙)¶
　右㕮咀毎服五錢水二鍾煎一鍾去渣臨卧熱服¶
細辛五味子湯　治肺受風邪胸膈停寒頭目昏暈鼻¶
　塞聲重咳𠻳嘔噦心腹痞滿脇下刺痛¶
　　五味子(二兩/炒)細辛(去葉土/二兩)陳橘皮(去白/二兩)高良薑(一/兩)¶
　　(剉/炒)甘草(一兩/剉炒)¶
　右㕮咀毎服三錢水一鍾煎至七分去渣熱服不拘¶
　時候¶
<pb:KR3e0067_WYG_156-63a>¶
煨薑湯(出十便/良方)　治肺寒咳𠻳日久不止¶
　　生薑(一斤半於火/星内熱切片)杏仁(半斤去皮/尖蒸過)甘草(四兩/末)山藥¶
　　(二兩/末)神麯(三兩/末)¶
　右先將生薑杏仁同研細取三件藥末和為餅子焙¶
　乾為細末着炒鹽花五兩滚和沸湯食後臨卧㸃三¶
　錢¶
神草湯(出楊氏/家藏方)　治肺與大腹俱受寒冷咳𠻳喘急不¶
　進飲食大便泄痢時作寒熱¶
<pb:KR3e0067_WYG_156-63b>¶
　　人參(去蘆/頭)白术　白茯苓(去皮各/一兩)當歸(去蘆頭切/酒浸一宿)¶
　　(焙乾一/兩半)黄耆(二/兩)細辛(去葉土/一兩)五味子(二/兩)乾薑(一兩/炮)¶
　　陳橘皮(去/白)肉桂(去粗皮/一兩半)白芍藥(一/兩)桑白皮(八錢/研)甘¶
　　草(八錢/炙)¶
　右㕮咀毎服五錢水一鍾入生薑三片烏梅一枚同¶
　煎至八分去滓温服不拘時候¶
紫苑散(出楊氏/家藏方)　治肺感寒邪咳𠻳不止風壅相摶頭¶
　疼聲重¶
<pb:KR3e0067_WYG_156-64a>¶
　　紫苑茸　二桑葉　人參(去/蘆)甘草(炙各/半兩)杏仁(去皮/尖麩)¶
　　(炒别/研細)桔梗(去蘆微炒/各一兩)麻黄(去根節湯煮三/兩焙乾秤三分)¶
　右件每服五錢水一鍾半煎至八分去渣温服食後¶
麻黄散(出楊氏/家藏方)　治肺感寒邪暴生咳𠻳涎痰上喘¶
　　阿膠(蛤粉/炒)皂角(去皮尖/令黄色)杏仁(去皮/尖炒)甘草(炙/)麻黄(去/節)¶
　　(等/分)¶
　右為細末毎服二錢臨卧時用白湯調下¶
治肺痿咳𠻳吐涎沫心中温温咽燥而不渴者¶
<pb:KR3e0067_WYG_156-64b>¶
　　生薑(五/兩)人參(二/兩)甘草(二/兩)大棗(十二/枚)¶
　右以水三升煮取一升半分再服¶
又方(出肘/後方)¶
　　用甘草二兩水三升煮取一升半分再服¶
又方(出肘/後方)¶
　　用生天門冬搗取汁一斗酒一斗飴一升紫苑四¶
　　合銅器於湯上煎可丸服如杏子大一丸日可三¶
　　服¶
<pb:KR3e0067_WYG_156-65a>¶
又方(出肘/後方)　治肺痿咳𠻳吐涎沫心中温温咽燥而不¶
　渇者(方見本類/煎温脾湯)¶
麻黄蒼术湯　治秋冬每夜五更𠻳連聲不絶乃至天¶
　晚日高方緩口脇下痛心下痞悶卧而擎筋肢節痛¶
　唾涎沫日晩神昏呵欠全不進飲食¶
　　柴胡根(半/錢)麻黄(八/錢)羌活根(五/分)防風(四/分)生甘草根(五/分)¶
　　甘草(三/分)當歸稍(四/分)草豆蔲(六/分)黄芩(三/分)黄耆(一錢/半)蒼¶
　　术(五/錢)五味子(九/箇)¶
<pb:KR3e0067_WYG_156-65b>¶
　右㕮咀作二服煎法如常稍熱服臨卧¶
主咳𠻳痰飲(出本/草)¶
　　以枕柴煮汁服之¶
治咳𠻳(出本/草)¶
　　以獺肺燒灰酒調服之一方用獺肉燒灰為末酒¶
　　服¶
治𠻳(出本/草)¶
　　以棎果熟者和蜜食之¶
<pb:KR3e0067_WYG_156-66a>¶
主消食止咳𠻳虚羸悦人(出本/草)¶
　　以無漏子久服無損也¶
治瘦病咳𠻳(出本/草)¶
　　以豚胆和小便生薑橘皮訶梨勒桃皮煮服¶
治𠻳補肺丸(出本/草)¶
　　用大杏仁二升小者不用揀却雙仁及陳臭者以¶
　　童子小便一升浸之春夏七日秋冬二七日并皮¶
　　尖於砂盆子中研細濾取汁煮令魚眼沸候軟取¶
<pb:KR3e0067_WYG_156-66b>¶
　　麫糊去皮仍時以栁箆攪令著底後即以馬尾羅¶
　　或粗布下之入暴通丸服之時食前後總須服三¶
　　十丸任意茶酒下忌白酒粥只用米泔飲自初浸¶
　　至成常以紙盖之以畏塵土也如無馬尾羅即以¶
　　粗布袋下之¶
治咳𠻳¶
　　用田瓜蔕不限多少細研為末壯年一字已下老¶
　　年去半早晨井花水下食頃含沙蜜一塊良乆涎¶
<pb:KR3e0067_WYG_156-67a>¶
　　如水至半年有老痰一塊吐出布在水上如堿倘¶
　　吐多困甚即咽麝香湯一盞立止矣麝香細硏温¶
　　水調下此藥大吐不逆只出涎水甚效¶
　¶
　¶
　¶
　¶
　¶
<pb:KR3e0067_WYG_156-67b>¶
　¶
　¶
　¶
　¶
　¶
　¶
　¶
　普濟方卷一百五十七¶
