# -*- mode: mandoku-view; -*-
#+TITLE: 普濟方
#+DATE: 2015-08-24 23:06:59.458225
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四百十七
<pb:KR3e0067_WYG_417-1a>¶
欽定四庫全書¶
　普濟方卷四百十七　　明　周王朱橚　撰¶
　　鍼灸門¶
　　　諸風(附論/)¶
凡諸百邪之病源起多塗其有種種形相示表癲邪之¶
端而見其病或有黙黙而不聲或復多言而慢說或歌¶
或哭或吟或笑或眠坐溝渠噉食糞穢或祼形露體或¶
晝夜遊走或嗔罵無度或是蜚蠱精靈手亂目急如斯¶
<pb:KR3e0067_WYG_417-1b>¶
種類癲狂之人今針灸與夫方藥並主治之凡占風之¶
家亦以瘋為鬼斷扁鵲云百邪所病者針有十三穴也¶
凡針之體先從鬼宮次針鬼信便至鬼壘又至鬼心未¶
必須併針止五六穴即可知矣若是邪蠱之精便自言¶
説論其由來往驗有實立得精靈未必須盡其命求去¶
與之男從左起針女從右起針若數處不言便遍穴針¶
也依訣而行針灸等處並備主之仍須依掌訣捻目治¶
之萬不失一黄帝掌訣别是術家祕要縳鬼禁刼五嶽¶
<pb:KR3e0067_WYG_417-2a>¶
四瀆山精鬼魅並悉禁之有目在人兩手中十指節間¶
第一針人中名鬼宫從左邊下針右邊出第二針手大¶
指爪甲下名鬼信入肉三分第三針足大趾爪甲下名¶
鬼壘入肉二分第四針掌後横文名鬼心入半寸即太¶
淵穴也第五針外踝下白肉際足太陽名鬼路火針七¶
鋥鋥三下即申脉穴也第六針大椎上入髪際一寸名¶
鬼枕火針七鋥鋥三下第七針耳前髪際宛宛中耳垂¶
下五分名鬼牀火針七鋥鋥三下第八針承漿名鬼市¶
<pb:KR3e0067_WYG_417-2b>¶
從左出右第九針手横文上三寸兩筋間名鬼路即勞¶
宮穴也第十針直鼻上入髪際一寸名鬼堂火針七鋥¶
鋥三下即上星穴也第十一針隂下縫灸三壯女人即¶
玉門頭名鬼藏第十二針尺澤横文外頭接白肉際名¶
鬼巨火針七鋥鋥三下此即曲池穴第十三針舌頭一¶
寸當舌下縫刺貫出舌上名鬼封仍以一板横口吻安¶
針頭令舌不得動已前若是手足皆相對針兩穴若是¶
孤穴即單針之　岐伯曰中風大法有四一曰偏枯二¶
<pb:KR3e0067_WYG_417-3a>¶
曰風痱三曰風懿四曰風痺夫諸急卒病多是風初得¶
輕微人所不悟宜速與續命湯依腧穴灸之夫風者病¶
之長岐伯所言四者説其最重也　經驗方云凡覺心¶
中憒亂神思不怡或兼手足麻木此是風将發之候不¶
問是風與氣宜速灸百㑹風池大權肩井曲池間使足¶
三里七穴兩邊依次序自上及下灸之如灸稍遲氣塞¶
涎上或失音将欲絶者便可依此次序灸之艾炷如蒼¶
耳大灸三壯足三里灸五壯輪日以次灸之至隨年壯¶
<pb:KR3e0067_WYG_417-3b>¶
乃止大凡每遇春秋二時可於此七穴時復灸之以泄¶
風氣如體中素有風氣者尤湏留意此灸法可保無虞¶
此法能灸卒死醫書云凡民風發强忍怕痛不肯灸忽¶
然卒死者是何病謂入藏故也有患風病者不可不知¶
此灸法　又云先賢論曰風中脉則口眼喎邪風中腑¶
則肢體癈中臟則性命危凡治中風古方雖用續命防¶
風等藥然此只可扶助疾病若要救危急收全功必湏¶
火艾灼灸為良　又云凡喎向左者謂左邊脉中風而¶
<pb:KR3e0067_WYG_417-4a>¶
緩也宜灸左凡喎向右者謂右邊脉中風而緩也宜灸¶
右其艾炷大如麥粒各灸二七壯宜頻灸之以取盡風¶
氣口眼正為度　又云凡覺手足或麻或痛良灸乃已¶
者是風将中腑之㑹宜灸百㑹等七穴病在右即灸右¶
病在左即灸左如因循失灸手足已癈者春較秋灸秋¶
較春灸以取盡風氣手足輕安為度　凡風名從背五¶
臟腧入諸臟受病肺病最急肺主氣息又冒諸臟故也¶
　　　中風¶
<pb:KR3e0067_WYG_417-4b>¶
治肺中風者其人偃卧而胷滿短氣胃悶汗出者肺風¶
之證視目下鼻上兩邊下行至口色白者尚可治¶
　肺腧急灸百壯服續命湯小兒减之¶
　　　　詩曰¶
　　肺風喘促滿胷堂　　偃卧漿漿燥異常¶
　　口鼻之間須要白　　尋衣肺壞色憂黄¶
　資生經王氏云若急黄者此為肺已傷化為血不可復治¶
　若為急風邪所中便迷漠恍惚妄言狂語或少氣惙¶
<pb:KR3e0067_WYG_417-5a>¶
　惙不能復言若不求師即治宿夕而死即覺便灸肺腧¶
　及膈腧肝腧數十壯急服續命湯可救若涎唾出不收¶
　者即灸當立與湯池也諸陽受風亦恍惚妄言與肺¶
　病相似然著緩可經久而死¶
治肝中風者其人但踞坐不得低頭繞兩目連額上色¶
微有青者肝風之證若唇色青面黄尚可治¶
　　肝腧急灸百壯服續命湯¶
　　　　詩曰¶
<pb:KR3e0067_WYG_417-5b>¶
　　　肝家踞怒不低頭　左脇偏疼筋急搜¶
　　　額目唇青為可療　目黄目白使人愁¶
治心中風者其人但得偃卧不得傾側悶亂冐絶汗出¶
者心風之證若唇正赤尚可治¶
　　心腧急灸百壯服續命湯¶
　　　　詩曰¶
　　　心風偃卧熱而瘖　唇赤其身有汗青¶
　　　白黒青黄唇上見　停停時悚扁醫驚¶
<pb:KR3e0067_WYG_417-6a>¶
治脾中風者其人但踞坐而腹滿身通黄吐涎汗出者¶
尚可治¶
　　脾腧急灸百壯服續命湯¶
　　　　詩曰¶
　　　脾中風兮肌肉瞤　　踞而腹滿吐涎酸¶
　　　唇并肢體通黄疾　　手足眸青療已難¶
治腎中風者其人踞坐而腰痛視脇左右未有黄色如¶
餅粢大者尚可治¶
<pb:KR3e0067_WYG_417-6b>¶
　　腎腧急灸百壯服續命湯¶
　　　　詩曰¶
　　　腎中踞而腰脊疼　　面浮耳黒賊風生¶
　　　脇無黄跡能痊愈　　直髪泥容旦暮傾¶
治胃中風者腹滿填脹隔塞不通張口喘急額上多汗¶
孫地仙所謂新食竟取為胃是也或曰風中諸臟不關¶
諸府是亦一説然胃為水谷之海五臟皆取氣於胃故¶
並存之¶
<pb:KR3e0067_WYG_417-7a>¶
　　胃腧急灸百壯服續命湯¶
　　　　詩曰¶
　　　胃病根源飲食來　　擡肩喘息氣難開¶
　　　口張額汗腹中滿　　浮診䨇開脉大哉¶
治大腸中風者卧而腸鳴不止¶
　　大腸腧灸百壯可服續命湯¶
治中風眼戴上及不能語者¶
　第二椎上及第五椎上灸各十壯齊下火炷如半棗¶
<pb:KR3e0067_WYG_417-7b>¶
　核大立瘥¶
治中風半身不遂資生經云黄帝岐伯曰中風半身不¶
遂如何答曰凡未中風一兩月前或三五月前非時足¶
脛上忽酸重頑痺良久乃解此将中風之候¶
　急灸三里絶骨四處三壯後用葱薄荷桃柳葉煎湯¶
　淋洗以驅逐風氣於瘡口出灸瘡春較秋灸秋較春灸¶
　常令兩脚有瘡為妙¶
治飲食不節酒色過度忽中風言語蹇澁半身不遂宜¶
<pb:KR3e0067_WYG_417-8a>¶
七處齊下火各三壯風在左灸右右灸左¶
　　穴百㑹　耳前髪際　肩井　風市　三里¶
　　　絶骨　曲池七穴神效不能具錄依法灸無不愈¶
治風中府手足不隨其狀覺手足或麻或痛良久乃已¶
此将中府之候病左灸右病右灸左因循失灸癈者灸¶
瘡春較秋灸秋較春灸取盡風氣集効¶
　　穴百㑹　曲鬢(一作/髪際)　肩髃　曲池　風市¶
　　　足三里　絶骨¶
<pb:KR3e0067_WYG_417-8b>¶
治風中藏氣塞涎上不語極危者下火立効其狀覺心¶
中憒亂神思不怡或手足麻此将中藏之候不問風與¶
氣但依次自上及下各灸五壯日别灸隨年壯凡遇春¶
秋常灸以泄風氣素有風人可保無虞此能灸暴卒¶
　　穴　百㑹　風池　大椎　肩井　曲池　間使¶
　　　足三里¶
　集効方云治風莫如續命防風排風湯之類此可扶¶
　助疾病若救危急必火艾為良此論亦當¶
<pb:KR3e0067_WYG_417-9a>¶
　資生經云范子黙自壬午年五月間口眼喎斜灸聽¶
　㑹等三穴即正右手足麻無力灸百㑹髪際等七穴¶
　得愈癸未年八月間氣塞涎上不語金虎丹加膩粉¶
　服至四丸半氣不通涎不下藥從鼻中出魂魄飛揚¶
　如墜江湖中頃欲絶灸百㑹風池等左右共十二穴¶
　氣遂通吐㡬一碗許斷又下十餘行伏枕半月餘遂¶
　平爾後不覺意思少異於常心中憒亂即便灸百㑹¶
　風池等穴立効本事方云十二穴者謂聽㑹頰車地¶
<pb:KR3e0067_WYG_417-9b>¶
　倉百㑹肩髃曲池風市足三里絶骨髪際大椎風池¶
　也依而用之立効¶
　凡氣塞涎上不能語心中風候也巢氏病源常論之¶
　古方雖謂但得偃卧悶絶汗出者心中風之候恐未¶
　盡也范公灸得氣通盖灸百㑹之力其吐㡬一碗下¶
　十行者豈金虎丹加膩粉所致耶¶
治大患風者先補後㵼少可患以經取之　　穴　風池¶
治中風支滿短氣不食食不消吐血目不明閉塞穴肝腧¶
<pb:KR3e0067_WYG_417-10a>¶
治偏枯不能行大風暴不知人卧驚視如見星穴隂蹻¶
治卒中風不識人　穴　臨泣¶
治風面浮腫顔黒厥氣上衝腹脹大便下重瘈驚膝股¶
䯒&KR0008;轉筋目眩頭痛　穴　解豁¶
治中風喜恐悲笑不休手痺　穴　勞宮¶
治中風肘攣實則心暴痛虚則心煩惕惕風頭耳後痛¶
煩心足不收失履口眼喎僻頭項瘈痛牙車急¶
　　穴　内關　完骨¶
<pb:KR3e0067_WYG_417-10b>¶
治心中風語悲泣　穴　心腧¶
治風癎中風角弓反張或多哭言語不擇發即無時盛¶
即吐沫心驚煩健忘　穴　百㑹¶
治狂易大風　穴　崑崙¶
治風眼腿脚不隨　　灸巨室上㢘二穴各灸三壯¶
治大風黙黙不知所痛視如見星　穴　照海¶
治大風黙黙不知所痛悲傷不樂　穴　天井¶
治清風心風　穴　百㑹¶
<pb:KR3e0067_WYG_417-11a>¶
治偏風熱風　穴　肩髃¶
治肝風占候其口不能言　穴　鼻下人中　大椎¶
　　肝腧灸五十壯餘處隨年壯(眼暗人灸之得/明二三百壯良)¶
治心風寒　穴　心腧灸各五壯¶
治心風　穴　心腧兩邊各一寸二分灸各五七壯¶
治心風食脹滿食不消化吐血酸痛四肢羸露不欲食¶
飲鼻血目眩&KR0617;&KR0617;不明肩頭脇下痛小便急¶
　穴　肝腧二穴灸二三百壯瘥即止一云灸心腧¶
<pb:KR3e0067_WYG_417-11b>¶
治卒中惡風心悶煩毒欲死¶
　穴　足大指下横文急灸隨年壯立愈¶
内踝筋急不能行者　　　内踝上急灸四十壯¶
外踝筋急不能行者　　　外踝上急灸三十壯立愈¶
　　眼戴精上挿　　　　自兩背後灸二七壯¶
　　不能語　　　　　　第三椎上灸百壯¶
　　不識人　　　　　　季肋頭灸七壯¶
　　眼反口噤腹中切痛　陰囊下第一横理灸十四¶
<pb:KR3e0067_WYG_417-12a>¶
　　壯灸卒死亦良¶
治大風卒風緩急諸風卒發動不自覺知或心腹脹滿¶
或半身不隨或口噤不言涎唾自出目閉耳聾或舉身¶
冷直或煩悶恍惚喜怒無節或唇青口白戴眼角弓反¶
張始覺發動¶
　　穴　神庭灸七壯　次曲差　次上關　次下關¶
　　　　次頰車　　　次㢘泉　次𩕄㑹　次本神¶
　　　　次天柱　　　次陶道　次風門　次心腧¶
<pb:KR3e0067_WYG_417-12b>¶
　　　　次肝腧　　次腎腧　次膀胱腧　次曲池¶
　　　　次肩髃　　次支溝　次合谷　　次間使¶
　　　　次陽陵泉　次陽輔　次崑崙(已上各/七壯)¶
治風¶
　　穴上星灸二百壯　　前項二百四十壯¶
　　　百㑹二百壯　　　腦戸風府各三百壯¶
治大風　　穴　百㑹灸七百壯¶
治百種風¶
<pb:KR3e0067_WYG_417-13a>¶
　腦後項大椎平處兩相量二寸三分須取病人指寸¶
　量兩相各灸百壯得瘥¶
治風耳鳴¶
　從耳後量八分半裏許有孔灸一切風得瘥狂者亦¶
　瘥兩耳門前後各百壯¶
治卒病惡欲死不能語及肉痺不知人¶
　第五椎名曰藏腧灸百五十壯三百壯便愈¶
治風腹中雷鳴腸澼泄食不消化小腹絞痛腰脊疼彊¶
<pb:KR3e0067_WYG_417-13b>¶
或大小便難不能飲食　穴　大腸腧灸百壯三日一報¶
治風　穴　掖門灸五十壯¶
治風身重心煩足脛疼　穴　絶骨灸百壯¶
治惡風邪氣泣注喜忘¶
　　穴　百㑹　天府　曲池　列缺¶
治風入腹中　　穴　湧泉¶
治耳中風生　　穴　商陽¶
治大風目痛及目外背痛　穴　臨泣¶
<pb:KR3e0067_WYG_417-14a>¶
治面黒濕風　　穴　關衝¶
治風從頭至足面目赤　　　穴　解谿¶
治風寒熱　　　穴　掖門¶
治手中風熱　　穴　内關¶
治頭身風熱　　穴　間使¶
治身風寒　　　穴　後谿¶
治胷中寒如風壯及治頭眩兩頰痛　穴　俠谿¶
治肺寒　　穴　肺腧灸百壯¶
<pb:KR3e0067_WYG_417-14b>¶
治腎寒　　穴　腎腧灸百壯¶
治大風逆氣多寒　　穴　大横¶
　王氏云鄉里有人忽覺心腹中熱甚急投藥鋪説其¶
　狀鋪家以為此中風之候與治風藥而風不作中心¶
　藏之至夷陵見一太守中夏忽患熱甚不免以水洒¶
　地設簟卧其上令人扇之次日忽中風數日而殂人¶
　皆咎其卧氷簟而用扇也暨到澧陽見一老婦人夏¶
　中亦患熱夜卧㕔上次日中風遇其子預合得小續¶
<pb:KR3e0067_WYG_417-15a>¶
　命湯服更召醫調理數日愈始知人之中風心腹中¶
　多大熱而後作而小續命湯不可不服也王令患風¶
　醫以青州白丸子排風湯續命湯四物湯黄耆建中¶
　湯术附湯嘉禾㪚各為一處同和分數服每服水一¶
　碗棗三枚生姜五片同煎至七分去滓温服自後與¶
　人服皆効周户傳三湯四㪚子用四君子排風續命¶
　湯嘉禾急風正氣匀氣㪚一切風氣無不瘥○又云¶
　凡中風用續命排風等湯神精丹茵芋酒更加灸必¶
<pb:KR3e0067_WYG_417-15b>¶
　愈¶
治熱風¶
　　　兩乳頭各灸一七壯　足外踝後一寸各灸三壯¶
　　　頂中旋毛灸一七壯¶
治風頭耳後痛煩心及足不收失履口喎僻頭項摇瘈¶
痛牙車急　　　穴　完骨¶
治風身熱　　　穴　後谿¶
治風十指筋攣不行屈伸　　兩手踝骨上各灸一七壯¶
<pb:KR3e0067_WYG_417-16a>¶
治中風手足不隨¶
　　穴　百㑹　肩髃　聽㑹　曲池　三里　懸鍾¶
　　　風市等七穴左治右右治左以取盡風氣輕安為¶
　　　度¶
治繞踝風¶
　　刺曲池二穴如繞外踝痛兼刺絲絡二穴如繞内¶
　　踝痛兼治大都二穴針入三分如腚前痛兼刺行¶
　　間二穴針入六分¶
<pb:KR3e0067_WYG_417-16b>¶
　　　中風不語¶
治脾風占候聲不出或上下手¶
　　當灸手十指頭次灸人中次大椎次兩耳門前脉¶
　　去耳門上下行一寸是次兩大指節上下各七壯¶
治脾風¶
　穴　脾腧脊兩邊灸各五十壯凡人脾腧無定所隨¶
　　　四季月應病即灸藏腧是脾穴此法甚妙¶
治脾風者總忽為八風猥腿風半身不遂失音不語者¶
<pb:KR3e0067_WYG_417-17a>¶
　　穴　百㑹灸百壯　次本神　次承漿　次風府¶
　　　次肩髃　次手五冊　次手隨孔　次手少陽¶
　　　次足五冊　次足髓孔　次足陽明各灸五百壯¶
治中風失瘖不能言語緩縱不隨及風痱不能語手足¶
不隨卒病欲死不能語肺中風不能言¶
　　穴天牕先灸五十壯(息火/)百㑹仍移灸五壯畢天¶
　　牕還灸五十壯若發先灸百㑹則風氣不得泄内¶
　　攻五藏喜閉伏仍失音也所以先灸天牕次百㑹¶
<pb:KR3e0067_WYG_417-17b>¶
　　佳一灸五十壯悉泄火勢復灸之視病輕重重者¶
　　一處三百壯大効凡中風服藥益劇者但是風穴¶
　　悉皆灸三壯無不愈神良决定勿疑不至心者勿¶
　　浪為灸¶
　巢氏云脾脉絡胃夾咽連舌本㪚舌下心之别脉繫¶
　舌本心脾受風邪故舌强不語三陽之經並絡入頷¶
　頰夾於口諸陽為風寒所客則筋急故口噤不得開¶
治卒中風口噤不得開¶
<pb:KR3e0067_WYG_417-18a>¶
　　機關(千金翼/名頰車)二穴各灸五壯即得語又灸隨年壯¶
　　僻者逐僻左右灸¶
治卒中風口喎¶
　　葦筒長五寸以一頭刺耳孔中四畔以麫密塞勿¶
　　令泄氣一頭内大豆一顆并艾燒令燃灸七壯差¶
　　右灸左左灸右千金不傳耳病亦灸之¶
治中風口喎¶
　　手交脉灸三壯左灸右右灸左炷如鼠屎形横安¶
<pb:KR3e0067_WYG_417-18b>¶
　　兩頭下火¶
治口喎　穴　刺承泣¶
治風中脉口眼喎斜(若久不治亦傳/入藏慎不可忽)¶
　　穴　聽㑹　頰車　　地倉¶
　經驗方云自崇寧壬午年五月間忽口眼喎斜灸聽¶
　㑹等穴即正後右手足麻木無力灸百㑹髪際等七¶
　穴得愈癸未年八月間氣塞涎上不能語取金虎丹¶
　膩粉服至四丸半氣不通涎不下藥從鼻中出魂魄¶
<pb:KR3e0067_WYG_417-19a>¶
　飛揚如墜江湖中頃刻欲絶灸百㑹風池等左右共¶
　十二穴氣遂通吐涎㡬一碗許繼又下十餘行伏枕¶
　半月餘遂平復方覺意思惶快每遇心中憒亂即灸¶
　百㑹風池等穴無不立效固知灸有神聖之功非藥¶
　所能及也甲申十月既望正思識¶
治風口喎¶
　穴　列缺二穴别走陽明者灸三壯患左灸右患右灸左¶
治風失音不語　　穴　合谷各灸三壯¶
<pb:KR3e0067_WYG_417-19b>¶
治不能言　　　穴　通理¶
治中風口喎僻¶
　　口吻口横絞間灸覺火熱便去艾即愈勿盡艾則¶
　　大過若口左僻灸右吻右僻左吻又手中指節上¶
　　灸一炷¶
治口喎斜¶
　　耳垂下麥粒大艾灸三壯左灸右右灸左¶
治風寒之氣客於藏間滯而不能發故瘖不能言及候¶
<pb:KR3e0067_WYG_417-20a>¶
痺失聲皆風邪所為也入藏皆能殺人¶
　　穴　百㑹灸百壯鍼入三分補一¶
治中風卒失聲聲噎不出¶
　穴　大椎旁一寸五分　　又刺其下停針之¶
治風痱不能語手足不遂¶
　　度病者手小指内岐間至指端為度以置臍上直¶
　　望心下以丹注度上端畢又作兩度續所注上合¶
　　其下開其上取其本度横置其間上令三合其壯¶
<pb:KR3e0067_WYG_417-20b>¶
　　如倒作某字形男度左女度右手嫌不分了故上¶
　　丹注三處同時起火灸之各一百壯愈¶
治中風口噤牙關不開¶
　　刺水溝針入四分　次針頰車令人側卧張口取¶
　　之針入四分得氣㵼¶
治中風不能語　　　第二顀或第五顀上灸五十壯¶
治風入臟使人瘖啞卒口眼相引牙車急舌不轉喎僻者¶
　　口吻邊横紋赤白際逐左右灸隨年壯報之至三日¶
<pb:KR3e0067_WYG_417-21a>¶
　　不瘥更報之¶
治中風氣塞涎上不語昏危者¶
　　穴　百㑹　風池　大顴　肩井　曲池¶
　　　　間使　三里等七穴左治右右治左以取盡¶
　　風氣精神為度其病並依穴針灸或有不愈者一¶
　　則不中穴二則雖中穴刺之不及其分三則雖及¶
　　其分氣不至出針四則雖氣至不明補㵼故其病¶
　　或有隨針而卒者一則不知刺禁假令刺中心即¶
<pb:KR3e0067_WYG_417-21b>¶
　　死之類是也二則不明脉候假令下痢其脉忽大¶
　　者死不可刺之凡針灸者先須詳審脉候觀察病¶
　　證然後知其刺禁辨其經絡穴道遠近氣候息數¶
　　深淺分寸其病刺之獲時而愈者矣不可一途而¶
　　取不可一理而推¶
治中風失音¶
　　刺任脉天突一穴在結喉下一寸宛宛中陰維之¶
　　㑹針入五分次針手少陰經神門二穴在掌後兊¶
<pb:KR3e0067_WYG_417-22a>¶
　　骨之端䧟中刺入三分次針手少陽經支溝二穴¶
　　在腕後三寸兩骨之間䧟中針入三分次針足少¶
　　陰經湧泉二穴在足心屈足卷指宛宛中針入五¶
　　分如舌急不語刺瘖門一穴在頂中央入髪際五¶
　　分宛宛中仰頭取之針入二分如舌緩不語刺風¶
　　府一穴在頂髪際上一寸大筋内宛宛中針入三¶
　　分¶
　　　偏風¶
<pb:KR3e0067_WYG_417-22b>¶
治偏風口喎手腕無力半身不遂欬嗽掌中熱口噤不¶
開　　　穴　列缺¶
治偏風口目喎牙車急　　穴　下關¶
治偏風口面喎頸項痛不得顧小便赤黄喉痺頰腫¶
　　穴　完骨¶
治偏風口喎面腫¶
　　穴　承漿¶
治偏風口喎　　穴　衝陽　地倉¶
<pb:KR3e0067_WYG_417-23a>¶
治偏風口喎面痒浮腫風動葉葉狀如蟲行或唇腫痛¶
　　穴　迎香¶
治冷風濕痺風疹偏風半身不遂腰胯痛不得轉¶
　　穴　環跳¶
治偏風不遂熱風癮疹手臂攣急捉物不得挽弓不開¶
臂細無力筋骨酸疼又治手不得向頭¶
　　穴　肩髃(若灸偏風可七/七壯不宜多)¶
治偏風半身不遂刺風疹疼痛冷緩捉物不得挽弓不¶
<pb:KR3e0067_WYG_417-23b>¶
開屈身難隠脉風臂肘細無力¶
　　穴　曲池¶
治偏風不遂　穴　陽陵泉　環跳　曲池¶
治大風偏枯半身不遂　　穴　照海¶
治偏風腰腿手足不仁　　穴　上㢘¶
治半身不遂　　穴　下崑崙　委中¶
治偏風　　穴　地倉　承山　上㢘　下㢘¶
治手足偏枯　　穴　陰蹻¶
<pb:KR3e0067_WYG_417-24a>¶
治猥腿半身不遂失音　　穴　灸百㑹¶
　半身不遂男女皆有此患但男尤忌左女忌右耳若¶
　得此疾後風藥不宜暫闕常令身上有灸瘡可也最¶
　忌房室或能如道釋修養方能保其無他若灸則當¶
　先百㑹𩕄㑹次風池肩髃曲池合谷環跳風市三里¶
　絶骨不必拘舊經病左灸右病右灸左之説但按酸¶
　疼處灸之若兩邊灸亦佳但當自上而下灸之¶
治偏枯手足不能伸　　穴　刺委中¶
<pb:KR3e0067_WYG_417-24b>¶
　試効方云陜師郭巨濟病偏枯二指著足底不能伸¶
　迎先師于京師治之至則以長鍼刺委中深至骨而¶
　不知痛出血三升其色如墨又且繆刺之如是者六¶
　七刺服藥三月病良愈¶
治偏風宜針下項七處灸亦得¶
　　穴　風池　肩髃　曲池　支溝　五樞¶
　　　　陽陵泉　巨虚　下亷¶
治風腰脚不隨不能跪起¶
<pb:KR3e0067_WYG_417-25a>¶
　　穴　上髎　環跳　陽陵泉　巨虚　下亷¶
　　　風勞¶
治風勞氣欬嗽胷中鬰鬰身熱目眩　　穴　大杼¶
治風勞食氣　　穴　大椎¶
治風勞嘔逆上氣胷背痛喘氣卧不安　穴　風門¶
治風勞腰脊痛　　穴　膀胱腧¶
治風勞驚恐吐血肘臂痛嗜卧四肢不得動　穴　五里¶
治風勞臂肘不仁　　穴　附分¶
<pb:KR3e0067_WYG_417-25b>¶
治風勞失精身體極痛洩水下痢膿血陰腫䯒痛¶
　　穴　曲泉¶
治風勞腰痛　　穴　膀胱腧　關元腧¶
治風勞痺逆狂邪膝冷手節攣縮身[病-丙+(穩-禾)]疹腹脹少氣頭¶
重風勞　　穴　伏兎　灸腦户五壯針三分補之¶
治風勞發背癰疽¶
　　用麻䋲一條蠟過從手中指第二節量至心坎骨¶
　　截斷須直伸臂折過自前項下取中纒至後心相¶
<pb:KR3e0067_WYG_417-26a>¶
　　對合齊閉口量兩吻闊狹以此為則對灸七壯神¶
　　効¶
　　　風痙¶
治風痙　穴　顱𩕄¶
治風痙口噤牙疼頰腫惡寒舌强不能言　穴　大迎¶
治寒熱風痙脊强反折瘈瘲　　穴　瘂&KR0146;¶
治癲疾風痙牙齗腫善驚　穴　天衝¶
治熱痙引骨痛　　穴　脾腧　膀胱腧¶
<pb:KR3e0067_WYG_417-26b>¶
治瘈瘲沫出寒熱痙引骨痛　穴　上關¶
治寒熱痙反折　　穴　腎腧　中膂腧　長强¶
治筋寒熱痙筋急手相引　　穴　肝腧¶
治痙上氣失音不能言　穴魚際　治反折　穴腰腧¶
治角弓反張　　穴　百㑹¶
治脊强反折　　穴　上窌　腰腧¶
　　　風眩¶
治風眩項痛頭强寒熱　　穴　完骨¶
<pb:KR3e0067_WYG_417-27a>¶
治卒不識人風眩鼻塞　穴　當陽　臨泣¶
治風眩　　穴　後頂　玉枕　頷厭¶
治風眩擎手棬(甲乙手棬/作手腕痛)泄風汗出腰項急　穴陽谷¶
治風眩頭痛嘔吐心煩　　穴　承光¶
治坐如在舟車中　　穴　申脉¶
治風頭眩　穴神庭　上星　𩕄㑹¶
治風眩　穴　天牖　前頂¶
治頭目風眩　穴　攅竹¶
<pb:KR3e0067_WYG_417-27b>¶
　王氏云千金方載徐嗣之言曰風眩之病起於心氣¶
　不足胷上蓄熱實痰熱相感而動風風心相亂則悶¶
　瞀故謂之風眩瞀大人曰癲小兒曰癎則是風眩癲¶
　癎本一疾也不知後人何為拆而三之予因分為三¶
　門且從為之辭以釋世醫之疑云¶
治醉酒風熱發两目眩痛及治不能飲煩憊嘔吐¶
　　穴　率谷¶
治風眩　　穴　天柱¶
<pb:KR3e0067_WYG_417-28a>¶
治風眩心中恍惚不定¶
　以繩横度口至兩邊既得口寸數便以其繩一頭度¶
　鼻盡其兩邊兩孔間得鼻寸數中屈之取半合於口¶
　之全度中屈之先覔頭上廻髪當廻髪灸之以度四¶
　邊左右前後當䋲端灸之前以面為正並依年壯多¶
　少一年凡三灸皆須瘡瘥又灸壯數如前若數處廻¶
　髪則灸其近當鼻者或廻髪近額一宜灸¶
治諸風眩暈¶
<pb:KR3e0067_WYG_417-28b>¶
　　穴𩕄㑹灸七壯真頭痛者其痛上穿風府䧟入于¶
　　泥丸宫不可以藥愈夕發旦死旦發夕死盖頭中¶
　　風人之根氣死絶也¶
　　　風痺¶
治驚悸瘈瘲風痺臂肘痛捉物不得　　穴　天井¶
治風痺手臂不舉肩中熱痛　　穴　肩真¶
治風痺攣手臂不舉　　穴　尺澤¶
治寒熱風痺項痛肩背急頭痛　　穴　消濼¶
<pb:KR3e0067_WYG_417-29a>¶
治風痺膝内痛引臏不可屈伸喉咽痛　穴　膝關¶
治痿厥風痺頭重䪼痛髀樞股䯒痛瘈瘲風痺不仁時¶
有寒熱四肢不舉　　穴　附陽¶
治風痺不仁　　穴陽輔　陽關¶
治風痺　　穴　委中　　又穴　少海¶
治風濕痺　　穴　委中　下㢘¶
治冷風濕痺及治卒病肉痺不知人　　穴　環跳¶
治週身痺大風　　穴　膈腧二穴各灸二壯¶
<pb:KR3e0067_WYG_417-29b>¶
　岐伯曰中風大法有四四曰風痺巢氏曰風寒湿三氣¶
　合而為痺風多者為風痺風痺之状飢膚盡痛復手¶
　足不随也治當以此求之速與續命湯依腧穴灸之¶
　　　風癎¶
治癲風不識人羊鳴　　穴　神庭¶
治風癎青風心風角弓反張羊鳴多哭言語不擇發時¶
即死吐沫心熱悶頭風多睡心煩驚悸無力忘前失後¶
食無味頭重飲酒面赤鼻及療登髙而歌棄衣而走角¶
<pb:KR3e0067_WYG_417-30a>¶
弓反張羊鳴吐舌　　　穴　百㑹¶
治風癎中風角弓反張或多哭言語不擇發即無時盛¶
即吐沫心煩驚悸　　穴　百㑹¶
治風癎目在上不識人　　穴　神庭　絲竹空¶
治心中煩悶熱風風癎浪言或作鳥聲不能食無心力¶
　　穴　巨關¶
治肌膚痛耳聲風癎　　穴　㑹宗¶
治風癎　穴　脊中　湧泉¶
<pb:KR3e0067_WYG_417-30b>¶
治風癎　穴　前頂¶
治風癎熱痛可㵼而後補　　　穴　上管¶
治風癎癲邪　　穴　脊腧¶
治風癎　　穴　湧泉　神封　强間¶
治癎病羊鳴吐舌　　穴　天井¶
治馬癎張口搖頭馬鳴欲反折　穴項風府¶
　　臍中灸三壯¶
治牛癎目正直視腹脹　穴鳩尾骨　大椎各灸三壯¶
<pb:KR3e0067_WYG_417-31a>¶
治羊癎喜揚目吐舌　　穴　大椎灸三壯¶
治猪癎喜吐沫　　穴　完骨兩旁各一寸灸七壯¶
治犬癎手屈拳攣　穴　兩手心　足太陽　肋户各¶
　　灸一壯¶
治雞癎搖頭反折喜驚自搖　穴足諸陽灸各三壯¶
治風癎　　穴　神庭　脊腧¶
　徐嗣曰風眩之病起於心氣不足胷上蓄熱實痰熱¶
　相感而動風風心相亂則悶瞀故謂之風眩瞀大人¶
<pb:KR3e0067_WYG_417-31b>¶
　曰癲小兒曰癎此方為治萬無不愈困急時但度灸¶
　穴使大針鍼之無不瘥者初得針竟便灸最良余業¶
　此以來三十餘年所救活者數千百人病此而死不¶
　逢嗣故也(續命湯主眩發煩悶無知口沫出血體角/弓月反上口噤不得言竹瀝一升二合生)¶
　(地黄汁一升龍齒沫生姜防風麻黄去節各四兩防/己附子炮三兩石膏十兩桂二兩右十味水一斗煮)¶
　(三升分三服有氣加附子/一兩紫蘇五合橘皮一両)其諭風眩癲癎甚有理故¶
　併其方附於此(更有意此湯/詳見千金方)但小兒癎非心氣不足¶
　爾千金有風食驚癎三種本事有陰陽癎慢脾風三¶
<pb:KR3e0067_WYG_417-32a>¶
　證(慢脾即言食癎宜/醒脾充人参散)古方有癎元治小兒百二十種¶
　驚癎(荆芥穗一兩礬一兩半生半枯為末/糊丸黍米大硃沙衣姜湯下二十丸)吾謂慢驚¶
　用來復丹急驚三癎丸食癎醒脾丸可也¶
治癲疾馬癎　　穴　金門　僕参¶
治目五般癎頭痛鼻塞　　穴　眉衝¶
治風癎熱病心風驚悸霍亂吐痢伏梁氣狀如覆杯¶
　　穴　上脘(一穴/)　三里(二穴/)¶
　凡灸癎當先下便虚乃乗虚而灸之未嘗有實而灸¶
<pb:KR3e0067_WYG_417-32b>¶
　者氣逼前後不通殺人若身體不甚熱心腹不脹滿¶
　便可灸之若壯熱滿者須先下後灸¶
　　　癲癎¶
治卒暴癎眩足不任身　　穴　天柱¶
治癎發瘈狂走不得心中煩¶
　　穴　攅竹　小海後頂　强間¶
治癲癎癲疾涎沫狂煩滿　穴　絲竹空　通谷¶
治癲癎　　陰囊下谷道正門當中門灸隨年壯¶
<pb:KR3e0067_WYG_417-33a>¶
治癲羊癎吐舌羊鳴戾頸　　穴　天井　小海¶
治癲疾恆善驚羊鳴　　穴　懸釐　束骨¶
治驚癎狂走癲疾¶
　　穴　筋縮　曲骨　陰谷　行間¶
治熱癎驚而有所見　　穴　列缺¶
治失笑無時癲癎語不識尊卑乍喜乍哭牙關不開¶
　　穴　水溝¶
治發癎悲泣　　穴　心腧¶
<pb:KR3e0067_WYG_417-33b>¶
治驚癎狂走癲疾脊急强目轉上垂　　穴　筋縮¶
治癲癎　　穴　僕参　金門¶
治風癲癎邪　　穴　脊中¶
治大人小兒五癎　　穴　神門¶
治腫氣風癎癲風不識人羊鳴角弓反張披髪而上歌¶
下哭多學人語驚悸不安寢　　穴　神庭¶
治癲癎吐舌沫出羊鳴　　穴　少海¶
治癲癎　　穴　肺腧　僕参¶
<pb:KR3e0067_WYG_417-34a>¶
治狂癎風癎吐血　　穴　胃管灸百壯不針¶
治狂癎不識人癲眩亂　　穴　百㑹灸九壯¶
　難經䟽云狂病之後不愛眠卧不消飲食自言賢智¶
　歌樂行走此是陽氣盛之所為故經言重陽者狂今¶
　世以此為癲病謬矣癲病發即僵仆倒地故有癲蹶¶
　之言陰氣大盛故不得行立而倒也今世以為癎病¶
　者誤也其剖析癲狂之病曉然如此而人終不信豈¶
　亦傳習之誤難以改歟¶
<pb:KR3e0067_WYG_417-34b>¶
　凡發狂則欲走或自髙貴稱神聖皆須備諸火灸之¶
　乃得求瘥悲泣呻吟此則為邪非狂也自依邪方治¶
　法¶
治驚風癲癎痓病發搐神昏不語¶
　　穴百㑹灸七壯至七七壯量輕重加減艾壯○又¶
　　兩足外踝下赤白肉際陷中金門穴灸七壯至七¶
　　七壯¶
　　　癲疾¶
<pb:KR3e0067_WYG_417-35a>¶
治癲疾煩心悲泣　　穴　觧谿¶
治癲疾頭重　　穴　瘂門¶
治癲疾頭面浮腫齒齲　　穴　完骨¶
治頭痛癲疾風痙牙斷腫善驚　　穴　天衝¶
治癲疾脊强　　穴　筋縮¶
治癲疾　　穴　申脉　後谿　前谷¶
治癲疾嘔逆吐舌　　穴　骨肉門¶
治癲疾吐沫　　穴　本神　兊端¶
<pb:KR3e0067_WYG_417-35b>¶
治癲疾寒痛　　穴　飛揚¶
治寒熱癲疾　　穴　承山　崑崙¶
治癲疾不可尚手臂不得尚頭　　穴　尺澤¶
治癲疾　　穴　解谿　陽蹻¶
治癲疾嘔　　穴　神庭　上星　百㑹　聽㑹¶
　　聽官　偏厯　攅竹　身本　築賔　陽谿¶
　　後頂　强間　腦户　絡却　玉枕¶
治癲疾嘔沫寒熱痙互引¶
<pb:KR3e0067_WYG_417-36a>¶
　　穴　兊端　斷交　承漿　大迎　絲竹空¶
　　𩕄㑹　天柱　商立¶
治寒熱悽&KR0008;鼓頷癲痙口噤　　穴　承漿　大迎¶
治癲疾膝氣　　穴　臑㑹　申脉¶
治癲疾手臂不得尚頭　　穴　尺澤　然谷¶
治癲疾多言耳鳴口僻　　穴　偏厯¶
治癲疾互引善驚羊鳴　　穴　懸釐　束骨¶
治癲疾大痩頭痛　　　　穴　腦空　束骨¶
<pb:KR3e0067_WYG_417-36b>¶
治頭痛癲疾互引數驚　　穴　天衝¶
治心中憒憒數欠癲心下悸恐咽中澹澹　穴　通谷¶
治寒熱癲仆　　穴　風池　聽㑹　復溜¶
治癲疾僵仆狂瘧　　穴　完骨¶
治癲疾　　穴　曲池¶
治狂癲　　穴　灸胃脘　或灸巨陽¶
　王氏云有人患癎疾發則僵仆在地久之方蘇予意¶
　其用心所致多灸百㑹又疑是痰厥致僵仆為灸中¶
<pb:KR3e0067_WYG_417-37a>¶
　管其疾稍减未除根也後關脉訣後通真子有愛養¶
　小兒謹䕶風池之説人來覔灸癎疾必為之按風池¶
　穴皆應手痠疼使灸之而愈(小兒癎悲/加可灸此)¶
治卒癲疾¶
　　兩乳頭灸三壯　足大指本業毛中灸七壯¶
　　足小指本節灸七壯¶
治狂癲癎疾　　穴　足少陽灸隨年壯¶
治癲¶
<pb:KR3e0067_WYG_417-37b>¶
　　背第二顀及下窮骨兩處以䋲度中折䋲端一處¶
　　是脊骨上也凡三處畢復斷䋲作三折令各等而¶
　　参合如某字以一角注中央灸下二角俠脊兩邊¶
　　凡五處各一百壯削竹皮為度勝於䋲足大指上¶
　　聚毛中又灸七壯¶
　　陰囊下縫又灸二七壯　兩乳頭又灸三壯¶
　　督脉又灸三十壯三報　天牕又灸至三百壯(炷惟小/作)¶
　　百㑹又灸至三百壯　　耳上髪際又灸各五壯¶
<pb:KR3e0067_WYG_417-38a>¶
　　　驚癎¶
治驚癎戴目上不識人　　穴　顖㑹¶
治驚癎破心吐血　　穴巨骨¶
治心驚癎發狀如鳥鳴破心吐血中氣悶不喜聞人語¶
心痛腹脹　　　穴　鳩尾¶
治驚癎吐舌沫出　　穴　少衝¶
治驚癎癲狂身寒熱頭痛目眩　　穴　束骨¶
治驚癎狂走癎病多言脊强兩目轉上及目瞪¶
<pb:KR3e0067_WYG_417-38b>¶
　　穴　筋縮¶
治狂邪驚癎及驚狂走　　穴　承命灸三十壯¶
治狂癲風驚厥逆心煩　　穴　巨陽灸五十壯¶
治驚癎　　穴　行間¶
治驚風　　穴　完骨¶
　　　風癲狂(附論/)¶
黄帝問曰人生而病癲疾者安所得之岐伯對曰此得¶
之在腹中時其母有所數大驚也氣上而不下精氣并¶
<pb:KR3e0067_WYG_417-39a>¶
居故令子發為癲疾病在諸陽脉且寒且熱諸分且寒¶
且熱名曰往刺之虚脉視分盡熱病已止病癲初發嵗¶
一發不治月一發不治四五日一發名曰癲疾刺諸分¶
其脉尤寒者以鍼補之病已止癲疾始生不先藥頭重¶
直視舉目赤其作極已而煩心候之於顔取手太陽陽¶
明太陰血變而癲疾始發而反强因而脊痛候之足太¶
陽陽明太陰手太陽變血而已癲疾始作而引口啼呼¶
者候之手陽明太陽右强者攻其左左强者攻其右血¶
<pb:KR3e0067_WYG_417-39b>¶
變而止治癲疾者常與之居察其所當取之處病至視¶
之有過者即㵼之置其血於瓠壺之中至其發時血獨¶
動矣不動灸窮骨二十壯窮骨者尾骶也筋癲疾者身¶
拳變急脉大刺項大經之本嘔多涎沫氣下泄不&KR1276;癲¶
疾者暴仆四肢脉皆脹而從滿脉盡刺之出血不滿俠¶
項灸太陽又灸帯脉於腰相去三寸諸分肉本腧嘔多¶
涎沫氣泄不&KR1276;¶
　　　法¶
<pb:KR3e0067_WYG_417-40a>¶
治癲狂吐舌　　穴　飛揚　太乙　滑肉門¶
治風狂¶
　　先以錢五枚内頭髻中以器盛之水新布覆之横¶
　　大口於上乃矜莊呼視其人其人必欲起走慎勿¶
　　聽因取水一噴之一呵視三次乃熱拭去水指彈額¶
　　上迎髪際間欲愈乎真人必不肯答如此二七彈¶
　　乃答仗鍼刺鼻下人中近孔内側空停針兩耳根¶
　　前宛動中停針又刺鼻直上入髪際一寸横刺又¶
<pb:KR3e0067_WYG_417-40b>¶
　　刺鼻直上醒悟乃止¶
治狂易多言不休　　穴　風府　崑崙　束骨¶
治風癲　　兩乳頭(灸各/三壯)　又大指甲後聚毛中(灸各/七壯)¶
治狂仆　　穴　温溜　掖門　京骨¶
治笑若狂　　穴　神門　陽谷¶
治風熱喜怒心中悲喜思慕歔欷喜笑不止¶
　　穴　勞宮　太陵¶
治癲疾吐舌鼓頷狂言見鬼　　穴　温溜　僕参¶
<pb:KR3e0067_WYG_417-41a>¶
治癲發如狂面皮敦敦者不治及療癲狂　穴　長强¶
治狂走欲自殺及目注視　　穴　風府　肺腧¶
治驚癎狂走癲疾　穴　筋縮　曲骨　陰谷　行間¶
治狂走瘈瘲恍惚不樂　穴　終却　聽㑹　身柱¶
治癎瘈瘲狂走不得卧　穴　攅竹　小海　後頂　强間¶
治狂妄行登髙而歌棄衣而走　穴　衝陽　豐隆¶
治狂易多言不休目上反　　穴　天柱　臨泣¶
治狂言　穴　止正　魚際　合谷　少海　曲池　腕骨¶
<pb:KR3e0067_WYG_417-41b>¶
治狂言非常　　穴　下亷　丘墟¶
治狂易妄言怒罵　　穴　巨關　築賔¶
治吐舌戾頸妄言　　穴　陽谿　陽谷¶
治驚狂喜悲面赤目黄瘖不言　　穴　間使¶
治驚癎狂走癲疾脊急强目轉上垂　　穴　筋縮¶
治癲疾强走　　穴　陽谷　身柱　腦空　京骨¶
治狂走欲自殺目反妄視　　穴　風府¶
治癲狂　　穴　束骨　　治卒狂　穴　光明¶
<pb:KR3e0067_WYG_417-42a>¶
治尸厥癲邪神狂鬼魅　　穴　攅竹¶
治久狂登髙而歌棄衣而走　　穴　衝陽¶
治卒狂胷中澹澹惡風寒嘔吐怵惕寒中少氣掌熱腋¶
腫肘變及療卒狂驚悸　　穴　間使¶
治小腹熱欲走　　穴　胃腧¶
治發狂吐涎沫　　穴　絲竹空¶
治癲疾狂走心煩吐舌　　穴　太杼¶
治癲疾狂走　　穴　陽谷¶
<pb:KR3e0067_WYG_417-42b>¶
治心中風狂走發癎語悲泣心胷悶亂煩滿汗不出結¶
積寒熱嘔吐不下食欬唾血　　穴　心腧¶
治狂易　　穴　完骨¶
治發狂不識人驚悸少氣　　穴　巨關¶
治發狂　　穴　曲泉　膏肓¶
治身熱狂悲哭　　穴　神門¶
治寒厥驚狂　　穴　陽交¶
治目眩發狂嘔吐涎沫煩不得顧　　穴　少海¶
<pb:KR3e0067_WYG_417-43a>¶
治風虚狂易　　穴　支正¶
治狂言不樂　　穴　太陵¶
治妄言左右顧瘈瘲目眩　　穴　陽谷¶
治狂言喜笑見鬼　　穴　陽谿¶
治癲癎狂言見鬼　　穴　僕参¶
治癲疾多言　　穴　偏厯¶
治癲疾吐涎狂言見鬼又治癲癎吐舌鼓頷狂言¶
　　穴　温溜¶
<pb:KR3e0067_WYG_417-43b>¶
治狂言　　穴　下㢘¶
治癲疾狂言又治小兒癲病吐舌　　穴　築賔¶
治卒面腫煩心狂言　　穴　公孫¶
治狂言口僻　　穴　太淵¶
治驚悸妄言　　　穴　液門¶
治吐舌戾頸妄言不得左右顧瘈瘲頭痛目痛¶
　　穴　陽谷¶
治癎病多言　　穴　筋縮¶
<pb:KR3e0067_WYG_417-44a>¶
治癲癎狂歌不擇言　　穴　鳩尾¶
治鬼邪魅及癲狂語不擇尊卑¶
　　灸上唇裏面中央内絃上一壯炷如小麥又用鋼¶
　　刀决斷更佳¶
治語不識尊卑　　穴　水溝¶
治妄言　　穴　掖門¶
治狂言恍惚　　穴　天樞灸百壯¶
治狂邪發無常披頭大喚欲殺人不避水火及狂言妄¶
<pb:KR3e0067_WYG_417-44b>¶
語驚飛歌哭　　穴　間使灸三十壯¶
治狂癲鬼語　　穴　足太陽灸四十壯¶
治狂癲驚走風恍惚嗔喜罵笑歌哭鬼語¶
　　穴　腦户　風池　手陽明　太陽　太陰¶
　　足陽明　　陽蹻　少陽　　少陰　陰蹻¶
　　足跟　悉灸皆隨年壯¶
治狂走刺人或欲自死罵言不息稱神鬼語¶
　　灸口吻頭赤白際一壯　又兩肘内屈中五壯¶
<pb:KR3e0067_WYG_417-45a>¶
　　又背胓中間三壯報灸之倉公法神効¶
治卒狂言鬼語¶
　　以甑大急合聮兩手大指便灸左右脇下對屈肋¶
　　頭兩處火俱起各七壯須臾鬼自到姓名乞徐徐¶
　　問之乃解其手¶
治卒狂鬼語　針其足大拇指爪甲下入少許即止¶
治邪病語不止及諸雜候¶
　　穴　人中　凡人中惡先搯鼻下是也¶
<pb:KR3e0067_WYG_417-45b>¶
治邪鬼妄言　　穴　懸命灸十四壯¶
治肺中風狂言狂邪鬼語　　穴　天窻　伏兎¶
治悲泣鬼語　　穴　天府　慈門¶
　王氏云有四人妄語異常且欲打人病數月矣予意¶
　其是心疾為灸百㑹百㑹治心疾故也又疑是鬼邪¶
　用李承祖灸鬼邪法併兩手大拇指用軟帛䋲急縳¶
　定當肉甲相接處灸七壯四處皆着火而後愈更有¶
　二貴子亦有此患有醫僧亦為灸此穴愈¶
<pb:KR3e0067_WYG_417-46a>¶
治狂走癲疾　　穴　項後二寸灸百壯¶
治狂走瘲　　穴　玉枕上三寸灸百壯(一法項後一/寸灸百壯)¶
治狂走驚癎　　穴　河口灸五十壯¶
治狂走癲疾　　穴　大幽灸百壯¶
治狂走癲癎　　穴　季肋端灸三十壯¶
治狂走喜怒悲泣　　穴　巨覔灸隨年壯¶
治狂走驚恍惚　　穴　足陽明灸三十壯¶
治狂走易罵　　　穴　百㑹灸隨年壯¶
<pb:KR3e0067_WYG_417-46b>¶
治狂走　　穴　筋縮¶
治邪病大喚罵走遠　穴　三里¶
治狂走癲厥如死人　穴　足大指聚毛中灸九壯¶
治狂走易氣　　穴　灸絶骨¶
　凡鬼語狂走當依法灸之若傷寒鬼語癲狂惟宜用¶
　四物湯加黄蓍等分七八錢重作一服水一碗煎七¶
　分服滓即用水一碗煎半碗連服嘗用之屢神効故¶
　附著於此¶
<pb:KR3e0067_WYG_417-47a>¶
治卒發癲狂病　陰莖上宛宛中灸三壯得小便通則愈¶
　　陰囊下縫灸二七壯¶
治狂風罵撾打人灸熱陽風¶
　　灸口兩吻邊燕口處赤白際各一壯又陰囊縫三¶
　　十壯仍勿近前中狠核恐害陽氣也¶
　　　癲邪¶
治神邪鬼魅　　穴　灸間使　　又穴攅竹¶
治狐魅神邪及癲狂病醫治不瘥者¶
<pb:KR3e0067_WYG_417-47b>¶
　　併兩手大指用軟絲䋲急縳灸三壯艾炷著四處¶
　　半在甲上半在肉上四處盡燒一處不齊燒疾不¶
　　愈神効小兒胎癎妳癎依此灸一壯炷如麥¶
治狂言見鬼　　穴　陽谿　僕参　温溜¶
治狂邪鬼語　　穴　天窻灸九壯　或伏兎百壯¶
治悲泣鬼語　　穴　天府灸五十壯¶
治悲泣邪語鬼忙歌哭　　穴　慈門灸五十壯¶
治卒中邪魅恍惚振噤¶
<pb:KR3e0067_WYG_417-48a>¶
　　灸鼻下人中及兩手足大指爪甲本節令艾炷半¶
　　在爪上半在肉上各七壯不止十四壯炷如雀屎¶
治風邪　　穴　間使灸隨年壯　承漿又灸七壯¶
　　三里又灸七壯¶
治鬼魅　灸入髪一寸百壯　間使手心又各灸五十壯¶
治狐魅　合手大指縳指灸合間使三七壯當狐鳴即瘥¶
治邪病卧瞑瞑不自知　　穴　風府¶
治邪病鬼癲四肢腫　　　穴　顖上¶
<pb:KR3e0067_WYG_417-48b>¶
治邪病四肢腫痛諸雜候　　穴　尺澤¶
治狂癎哭泣　　穴　手逆注艾三十壯¶
　　　癲癎瘈瘲¶
治瘈瘲裏急腰腹相引痛　　穴　命門¶
治瘈瘲氣實脇滿　　穴　大杼¶
治瘈瘲不仁　　穴　屋醫¶
治瘈瘲　　穴　陽谷　又穴曲澤　又穴少澤¶
治瘈瘲脚酸　　穴　承筋¶
<pb:KR3e0067_WYG_417-49a>¶
治瘈瘲癲疾　　穴　少澤　曲池¶
治癲疾瘈瘲怒欲殺人身熱狂走讇言見鬼　穴　身柱¶
治癲瘈　　穴　商丘¶
治癎發瘈瘲狂走　　穴　攅竹　少海　後項　强間¶
治癎瘈口閉不開　　穴　崑崙¶
治驚瘲　　穴　陽谿　井肩¶
治瘈瘲而驚　　穴　解谿¶
治瘈瘲沫出寒熱痙引骨痛　　穴　上關¶
<pb:KR3e0067_WYG_417-49b>¶
治瘈瘲引臍腹短氣　　穴　巨關　照海¶
治骨痠眩狂瘈瘲口噤喉鳴沫出瘖不能言¶
　　穴　腦户　聽㑹　聽官　風府　醫風¶
治脊强反折瘈瘲癲疾頭痛¶
　　穴　五處　身柱　委中　委陽　崑崙¶
治狂走瘈瘲恍惚不樂　　穴　&KR0008;脚　聽㑹　身柱¶
治寒熱風痙脊强反折瘈瘲癲疾頭重　　穴瘂門¶
治頭風目眩瘈瘲目戴上不識人　　穴　五處¶
<pb:KR3e0067_WYG_417-50a>¶
治瘈瘲口喎　　穴　巨髎¶
治瘈瘲口沫出目眩牙車不開口噤　穴　上關¶
治臂痛瘈瘲咳𠻳頸項急不可顧　　穴　少澤¶
治瘈瘲　　穴　付陽　天井¶
治驚風瘈瘲五指掣　　穴　腕骨¶
治癲病瘈瘲身熱目眩項急卧不安　　穴　大椎¶
治癲癎瘈瘲　　穴　陽蹻　晝發者灸二七壯¶
　　陰蹻　夜發者灸二七壯¶
<pb:KR3e0067_WYG_417-50b>¶
　　　風疹¶
治風疹臂肘腕善動揺　　穴　曲澤¶
治熱風[病-丙+(穩-禾)]疹及刺風風虚　　穴　肩髃¶
治風[病-丙+(穩-禾)]疹舉體痒如虫行搔之成瘡¶
　　穴　曲池　隨年壯灸¶
治風疹　　穴　湧泉　環跳¶
治刺風疹熱風冷痺　　穴　下崑崙¶
治刺風疹疼痛　　穴　曲池¶
<pb:KR3e0067_WYG_417-51a>¶
治癮疹　　穴　伏兎¶
治大小人偏身風疹　　穴　合谷　曲池¶
　資生經云人有風疹多必眼暗先攻其風其暗自瘥¶
　然則人之目暗亦有多因風疹而得者風疹可不先¶
　治乎¶
治風熱赤疹癢搔之逐手作瘡¶
　　以一條艾蒿長者以兩手極意尋之着壁立兩手¶
　　并蒿芉拓着壁伸十指當中指頭以大艾炷灸蒿¶
<pb:KR3e0067_WYG_417-51b>¶
　　芉上令蒿芉斷即止灸十十瘥瘥後重發更依法¶
　　灸永瘥¶
治[病-丙+(穩-禾)]疹　　穴　曲池　灸隨年壯¶
治頭痛[病-丙+(穩-禾)]疹¶
　　穴曲池二穴各灸年壯發即灸之神良○又兩手¶
　　約指中理左右及手足指兩虎口中各灸隨年壯¶
　　一云各灸三壯¶
　　　厯節風¶
<pb:KR3e0067_WYG_417-52a>¶
治厯節汗出　　穴　後頂　飛揚　湧泉　頷厭¶
治厯節風足指不得屈伸頭目眩逆氣　　穴　飛揚¶
　資生經云射香丸尤治白虎厯節諸風疼痛遊走無¶
　定狀如虫行晝夜劇許叔微在歙川有一貴家婦人¶
　遍身走注疼痛至夜則發如蟲嚙其肌多作鬼邪治¶
　王氏曰此正厯節病也三服愈¶
治體痛癢如蟲嚙搔之皮便脱作瘡¶
　　穴　曲池　灸七壯又隨年壯¶
<pb:KR3e0067_WYG_417-52b>¶
　王氏云良方服治癩藥半月兩膝眼灸二七壯丞相¶
　長安公醫人無數麻風惡疾千金諸方藥甚多或効¶
　或不効惟兼絲細末地暴米糊丸梧子大日二三服¶
　每服四五十丸茶湯下調藥末服尤効速只難服爾¶
　病去後亦宜服屢施與人神効若更灸曲池合谷三¶
　里絡骨等穴尤佳予與人按此等穴皆痠疼故也¶
　¶
　普濟方卷四百十七¶
