# -*- mode: mandoku-view; -*-
#+TITLE: 普濟方
#+DATE: 2015-08-24 23:06:58.787376
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四百一
<pb:KR3e0067_WYG_401-1a>¶
欽定四庫全書¶
　普濟方卷四百一　　　明　周王朱橚　撰¶
　　嬰兒雜病門¶
　　　客忤(附論/)¶
少小所以有客忤病是外來&KR0148;息忤之一名中人是為¶
客忤也雖是家人或别房異戸雖是乳母及父母或從¶
外還衣服襟履鬼神粗氣暴&KR0148;或牛馬&KR0148;者為忤也勢¶
作喘息乳氣未足者皆為客忤其乳母遇醉及勞喘後¶
<pb:KR3e0067_WYG_401-1b>¶
乳兒最劇能殺兒也不可不慎凡諸乘馬行得馬汗氣¶
臭未盥洗易衣裝便向兒邊及兒卒見馬來及聞馬鳴¶
驚皆令小兒中馬客忤慎䕶之持重凡小兒衣布帛綿¶
中不得有頭髮履中亦爾白衣青帶青衣白帶皆令中¶
忤凡非常人及諸物從外來亦能驚小兒治病豫防之¶
法諸有從外來人及有異物入戸當將兒避之勿令見¶
也若不避者燒牛屎令常有煙氣置戸前則善　小兒¶
中客為病者無時不有此病也而秋初一切小兒皆病¶
<pb:KR3e0067_WYG_401-2a>¶
者豈是小兒一切悉中客邪夫小兒所以春冬少病秋¶
夏多病者秋夏小兒陽&KR0148;在外血脉嫩弱秋初夏末晨¶
夕時有暴冷小兒嫩弱其外則易傷暴冷拆其陽則壯¶
熱胃冷則下痢是故夏末秋初小兒多壯熱而下痢也¶
未必皆是中客及魃也慎不可先下之皆先殺毒後下¶
之耳　凡中客忤之為病類皆吐下青黄色水榖解離¶
腹痛妖札面色變易其候似癎但眼不上挿耳其脉急¶
數者是也宜與龍膽湯下之加人參當歸各等分多少¶
<pb:KR3e0067_WYG_401-2b>¶
亦宜蘇合香丸真珠散　小兒中客急視其口中懸癰¶
左右當有青黒腫脉核如麻豆大或赤或白或青如此¶
便當用針速刺漬去之亦可爪摘决之并以綿纒&KR0107;頭¶
拭去血也¶
　　　方¶
蘇合香丸(出楊氏/寳書)治傳尸鬼注客忤卒驚及治骨蒸殗¶
　殢肺痿&KR0148;卒心痛霍亂吐痢時氣鬼魅瘴瘧赤白暴¶
　痢瘀血月閉痃癖丁腫驚癎小兒吐乳大人猢狸等¶
<pb:KR3e0067_WYG_401-3a>¶
　病¶
　　蘇合香油(一兩入安息/香膏内和)白术　丁香　青木香¶
　　白檀香　薫陸香(别/研)沉香　硃砂(水/飛)香附子(二兩/)¶
　　烏犀角(剉/屑)　　安息香(已上各二兩用無灰/酒熬膏和蘇合油)蓽撥¶
　　(二/兩)訶子　龍腦(一/兩)麝香(二/兩)¶
　右為末研勻用安息香膏并煉白蜜和劑每服旋丸¶
　如菉豆大空心井花水下四五丸老人小兒三丸温酒¶
　化亦得並用早朝用蠟紙褁一丸如彈子大絳紗袋¶
<pb:KR3e0067_WYG_401-3b>¶
　盛當心帶之能辟一切邪祟故治客忤中惡中鬼也¶
　又方研雄黄麝香煎降真香湯下¶
真珠散(出醫方/集成)治客忤驚風鬼注驚邪痰熱心舍不寜¶
　精神不定心常怔忡睡卧驚跳時或咬牙五心煩熱¶
　有汗煎啼面赤舌白呵發煩渇小便赤色或吐痢黄¶
　沫常服辟驚邪順經安神舍¶
　　真珠末(二/分)海螵蛸　滑石(各一/錢)茯苓　人參　白¶
　　附子(各二/分)甘草(炙半/錢)全蝎(五/分)犀角(一錢/别研)腦子(半錢/别入)¶
<pb:KR3e0067_WYG_401-4a>¶
　　麝香(半錢/别入)金銀箔(金三片/銀三片)¶
　右為末每服半錢煎燈心麥門冬湯入蜜調下日午¶
　臨卧服之¶
人參湯　治小兒客忤腹滿痛大便不通¶
　　人參　龍腦　釣藤　茈胡(去/苗)黄芩(去黒/心)桔梗(炒/)¶
　　赤芍藥　茯神(去/木)當歸(切焙各/半兩)大黄(剉炒/二兩)蜣蜋(去/足)¶
　　(炙二/枚)¶
　右粗搗篩每服一錢水一盞煎至五分去滓分温二¶
<pb:KR3e0067_WYG_401-4b>¶
　服量兒大小加减¶
雄黄丸(出聖/惠方)辟小兒諸般驚呌顫瘛瘲初飬不便與服乳¶
　母帶辟諸驚忤之氣¶
　　雄黄(二/兩)虎頭骨(三分/微炙)麝香(一/分)猢猻頭骨(三分/微炙)白龍¶
　　腦(一/分)大蛇頭(一枚/微炙)乳香(一/分)降真香(一兩/末)煎香(一/兩)白¶
　　膠香(一/兩)鬼臼(一兩去/毛為末)¶
　右都研令細用熟棗肉和丸如彈子大初生兒當先¶
　燒一丸次用緑絹袋帶一丸於身上辟一切驚忤之¶
<pb:KR3e0067_WYG_401-5a>¶
　氣¶
麝香丸(出聖/惠方)治小兒新生中客忤發熱乳哺不消及中¶
　風反踧口出舌并吐逆面青目戴上視腹滿或癎羸¶
　瘦及三歳不行¶
　　麝香　牛黄(各半兩/細研)黃連(一兩/去鬚)特生礜石(半兩/細研)附¶
　　子(半兩炮製/去皮臍)雄黃(半兩/細研)丹砂(半兩細研/水飛過)桂心(半/兩)烏¶
　　賊魚骨(半/兩)巴豆(三十枚去皮/心别研如膏)赤頭蜈蚣(一條/炙焦)¶
　右為末都研令勻煉蜜和丸如黍米大兒生一月至¶
<pb:KR3e0067_WYG_401-5b>¶
　十月日服一丸四十日至百日服二丸一歳至三歳¶
　以上加减服之以乳汁下米飲亦得¶
犀角散(出危/氏方)治客忤驚啼壯熱¶
　　天麻　犀角　麥門冬　鈎藤(各一/錢)鐵粉(半/錢)朱砂¶
　　(研一/錢)雄黄(半/錢)麝香(少/許)¶
　右為末每服半錢以金銀煎湯調下薄荷湯亦可仍¶
　以母衣覆兒身以厭之即愈¶
白鮮皮湯(出千/金方)治小兒客魃挾實¶
<pb:KR3e0067_WYG_401-6a>¶
　　白鮮皮　大黄　甘草(各一/兩)芍藥　茯苓　細辛¶
　　桂心(各十/八銖)¶
　右㕮咀以水二升煮取九合分三服¶
犀角散(出聖/惠方)治小兒客忤驚啼壯熱¶
　　犀角(鎊/)鈎藤　丹砂(研各/一分)牛黄(研半/分)麝香(研三大/豆許)¶
　　麥門冬(去心焙/一分)¶
　右為末每服半錢煎金銀湯調下不計時候¶
安神丸(出直/指方)治客忤驚啼客熱¶
<pb:KR3e0067_WYG_401-6b>¶
　　生犀末　人參　茯苓　菖蒲　硃砂　雄黄(各/等)¶
　　(分/)¶
　右為末研桃仁膏為丸如麻子大每服三丸紫蘇湯¶
　下¶
麝香湯　治小兒客忤卒痛及滿氣常腹痛¶
　　半夏(湯浸十遍/生薑汁炙)黄耆(各一/兩)甘草(炙/)乾薑(炮/)桂(去粗/皮各)¶
　　(半/兩)¶
　右粗搗篩一二歳兒每一錢水七分煎至四分去滓¶
<pb:KR3e0067_WYG_401-7a>¶
　内麝香少許分温二服不拘時候更量兒大小加减¶
安神犀角丸　治小兒客忤驚邪鬼魅¶
　　犀角(鎊/)車前子　白茯苓(去黒/皮)人參(各半/兩)雄黄(研/一)¶
　　(兩/)¶
　右為末取柳白皮十兩桃仁十兩水二升煎一升去¶
　滓煎成膏和前藥丸如菉豆大每服三丸桃柳枝湯¶
　下¶
白石脂湯　治小兒客忤吐痢¶
<pb:KR3e0067_WYG_401-7b>¶
　　白石脂(一/兩)蜀漆(半/兩)牡蠣(煆一/兩)附子(炮製去皮/臍一分)¶
　右剉如麻豆一二歳兒每一錢水七分煎至四分去¶
　滓温服分為二空心一午後一量兒大小加減¶
伏龍肝膏(出千/金方)治小兒卒中客忤驚啼大呌¶
　　伏龍肝(研二/兩)鷄子(去殻/二枚)地龍糞(研一/兩)¶
　右研勻或乾更入少許水調如膏先用桃柳湯浴兒¶
　後將藥𡍼兒五心及頂門上¶
母衣髮乳(出千/金方)治中客忤¶
<pb:KR3e0067_WYG_401-8a>¶
　用燒母衣帶三寸併髮合乳汁服之¶
雄黄散(出聖/惠方)治客忤腹痛危急¶
　　雄黄(一/錢)明乳香(半/錢)生麝(一/字)¶
　右為末每一字刺鷄冠血調灌之一方無乳香¶
還䰟湯　救卒死客忤死¶
　　麻黄(三兩/去節)杏仁(去皮尖/三十箇)甘草(一兩/炙)¶
　右水八升煮取三升去滓分令咽之通治諸感忤¶
韭菜根散　治證同前¶
<pb:KR3e0067_WYG_401-8b>¶
　　韭根(一/把)烏梅(二七/箇)吳茱萸(半升/炒)¶
　右水一斗煮之以病人櫛内中三沸櫛浮者生沉者¶
　死煮取三升去滓分飲之¶
龍骨散　治小兒中客忤體熱¶
　　白龍骨(一/分)牛黄(半分/細研)葛根(一分/剉)¶
　右為散每服以温水調下半錢日三四服¶
治小兒客忤病(出千/金方)¶
　右用豉數合水拌令濕搗熟丸如鷄子大以摩兒&KR0479;¶
<pb:KR3e0067_WYG_401-9a>¶
　上手足心各五六遍畢以摩兒心及臍上下行轉摩¶
　之食頃破視其中當有細毛即擲丸道中痛即止¶
三物燒髪散(出千/金方)治少小見人來卒不佳腹中作聲者¶
　右用向來者人&KR0479;上髮十莖斷兒衣帶少許合燒灰¶
　細末和乳飲兒即便安愈¶
又方¶
　用水二升煮萹蓄冬𤓰各四兩取浴之¶
牛黄乳(出聖/惠方)治小兒客忤驚啼¶
<pb:KR3e0067_WYG_401-9b>¶
　　牛黄(一/字)猪乳(一粟/殻許)¶
　右相和漸漸滴兒口中一方竹&KR0377;一字¶
雀屎丸(出聖/惠方)治小兒卒忤躽啼腹堅滿¶
　　雀屎(一兩/一分)當歸(切焙/半兩)¶
　右為末煉蜜丸如麻子大五十日兒每服一丸以妳¶
　汁下空心午後服量兒大小加减¶
桂參湯(出十便/良方)治小兒中客忤吐青白沫及食飲皆出¶
　腹中痛¶
<pb:KR3e0067_WYG_401-10a>¶
　　桂(去粗皮/一兩)人參(一/分)¶
　右粗搗篩一二百日兒每服半錢匕水半盞煎至二¶
　分去滓分温三服兒大以意増之¶
治卒客忤停屍不能言者¶
　右燒桔梗二兩為末米飲服仍吞麝香如大豆許佳¶
又方¶
　用細辛桂心等分内口中¶
治小兒客忤中人吐下黄水¶
<pb:KR3e0067_WYG_401-10b>¶
　右用水一斗煮錢十四枚以浴之又取水和粉及熟¶
　艾各為丸鷄子大摩小兒五心良乆擘開毛出差¶
桂枝湯　治小兒中客忤吐青白沫及飲食皆出腹中¶
　痛氣欲絶¶
　右用桂一味去粗皮一兩粗搗篩一二百日兒每服¶
　半錢匕以水半盞煎至三分去滓分温三服空心午¶
　後更量兒大小加减或濃煎去滓𡍼兒五心¶
麝香飲　治客忤口噤項强欲死¶
<pb:KR3e0067_WYG_401-11a>¶
　右用麝香少許研細乳汁調𡍼口中仍以母衣覆其¶
　身即愈一方醋調服一方吞麝香大豆許立愈¶
一物猪通浴湯　治小兒中人忤躽啼面目青腹強者¶
　右猳猪通二升以熱湯灌之適寒温浴之¶
治少小中客忤項強欲死¶
　右取衣中白魚十枚為末以傅乳頭上令兒飲之入¶
　咽立愈一方二枚著兒母手掩兒臍中兒吐下愈亦¶
　以摩兒頂及脊強處一方書中白魚亦可一方治少¶
<pb:KR3e0067_WYG_401-11b>¶
　小犯客忤發作有時用母月衣覆兒身良一方冶卒¶
　中忤剪取驢前膊脾上旋毛大如彈子以乳汁煎之¶
　令毛消藥成著乳頭飲之下喉即愈又方取牛口沫¶
　傅乳頭飲之一方取牛鼻津服之¶
治少小卒中客忤不知人者¶
　右取熱馬屎一丸絞取汁飲兒下咽便愈亦治客忤¶
　而躽啼面青腹強者一方以馬通三升燒令烟絶以¶
　酒一斗煮三沸浴兒名馬通浴湯¶
<pb:KR3e0067_WYG_401-12a>¶
治小兒驚悸客忤催生&KR0377;瘍白癜風¶
　右用蛇蛻皮煎汁傅入藥並炙用¶
治客忤者中惡之類也多於道間門外得之令人心腹¶
　絞痛脹滿氣衝心胸不即治亦殺人¶
　右用鉛丹一方寸匕蜜二合和服之口噤者折齒灌¶
　之一方用墨水和服一錢匕一方治小兒卒中客忤¶
　用銅照子鼻燒令赤着少許酒中淬過少與兒服之¶
　即愈¶
<pb:KR3e0067_WYG_401-12b>¶
治小兒客忤蠱毒¶
　用烏雌鷄糞燒服之又方治小兒驚癎客忤用家桑¶
　東行根煖無毒研汁服大驗¶
冶小兒客忤欲狼狽方¶
　抱兒於厠前取屎草燒灰為末水調服少許即愈¶
伏龍肝方¶
　竈中黄土和醋搗丸如毬子大摩兒頭及五心¶
客忤夜啼¶
<pb:KR3e0067_WYG_401-13a>¶
　　竈心土　蚯蚓糞(各等/分)¶
　右研水傅頭上五心¶
伏龍肝散　治客忤驚啼不止¶
　　伏龍肝　硃砂　山藥　麝香(各等/分)¶
　右為末薄荷湯調服或煉蜜丸如菉豆大燈心湯下¶
睡驚丸　治小兒客忤驚熱夜啼煩躁搐搦口噤上視¶
　或冷或熱痰涎壅甚¶
　　青黛　硼砂　腦子　麝香　山藥　茯苓　甘¶
<pb:KR3e0067_WYG_401-13b>¶
　　草　金箔(各等/分)¶
　右為末煉蜜為丸如皂角子大硃砂為衣薄荷湯臨¶
　眠化下¶
治客忤驚啼不止(出傅氏/活嬰方)¶
　　栢子仁　白茯苓　甘草(各等/分)¶
　右為末每服一錢麝香湯調下¶
龍齒散(出傅氏/活嬰方)治客忤夜啼驚悸¶
　　石膏　人參　龍齒　硃砂　麝香　甘草(各等/分)¶
<pb:KR3e0067_WYG_401-14a>¶
　右為末每服一錢金銀薄荷湯㸃服¶
當歸飲(出傅氏/活嬰方)治客忤腹内有惡血夜啼如鬼祟腹痛¶
　唇青口紫¶
　　當歸　赤芍藥　白术　甘草　桂皮(等/分)¶
　右為末每服一字初生兒腹有血惡而成血病者有¶
　效¶
治客忤躽啼晝夜不止思忖間忽然而啼(出傳/氏方)¶
　　川芎　當歸(等/分)¶
<pb:KR3e0067_WYG_401-14b>¶
　右為末乳汁調下¶
治客忤狂啼腹痛(出傅氏/活嬰方)¶
　　硃砂　麝香　雄黄(各等/分)¶
　右研勻𡍼乳上令吮之¶
治小兒客忤驚啼呌方¶
　　竈中黄土(二兩/研)鷄子(一枚/去殻)¶
　右件藥相和入少許水調先以桃柳湯浴兒後將此¶
　藥𡍼五心及頂門上¶
<pb:KR3e0067_WYG_401-15a>¶
治小兒客忤吐妳不乳頭面青黄色脉結急浴法(出聖/惠方)¶
　　青銅錢(一百二/十文)¶
　右水一斗煮取五升適寒温以浴兒立効¶
治小兒客忤壯熱浴方(出聖/惠方)¶
　　白芷根苗　苦參¶
　右件藥等分粗搗為散用清漿水煎入鹽少許以浴¶
　了用粉摩佳¶
治小兒客忤消食及冷氣(本草/方)¶
<pb:KR3e0067_WYG_401-15b>¶
　以鉄屑煎汁服之¶
治小兒客忤¶
　以熊骨煮湯浴之¶
又方¶
　用墨搗篩和水温服之¶
又方(俱出/本草)¶
　以殭蠶七枚為末用酒調下量服之¶
　　　中馬毒(附論/)¶
<pb:KR3e0067_WYG_401-16a>¶
凡人乘馬到人家身有馬汗不暇湯浴則須換衣服不¶
暇換衣服即食頃間歇定方得親近小兒若不如此則¶
小兒中馬毒客忤或初卸馬馬氣未歇將鞍轡等物逼¶
近小兒聞馬嘶便驚皆因中馬毒客忤其肚腹痛吐下¶
青黄色水糓解離甚者致大患也¶
　　　方¶
治小兒中馬毒汗&KR0148;臭忤馬嘶驚忤宜服此方(出聖/惠方)¶
　右取馬尾於小兒前燒令小兒咽&KR0148;及每日燒之差¶
<pb:KR3e0067_WYG_401-16b>¶
　為度¶
又方¶
　取馬口角沫𡍼兒口中効¶
　　　卒死(附論/)¶
夫小兒卒死者是三虚遇賊風病倉卒而死也三虚者¶
乘年之衰一也逢月之空二也失時之和三也有此三¶
虚復為賊風所傷便隂氣偏竭於内陽&KR0148;阻隔於外胸¶
間隂陽不通故暴絶如死若臟腑未竭良乆而蘇亦有¶
<pb:KR3e0067_WYG_401-17a>¶
挾鬼神氣者皆須邪退乃生宜以藥療之也¶
　　　方¶
治小兒卒死方(出聖/惠方)¶
　右取女青末半錢用牛乳汁調服之¶
又方(同/前)¶
　取牛糞絞汁内少許口中差¶
又方(同/前)¶
　右燒獖猪糞水解取汁服¶
<pb:KR3e0067_WYG_401-17b>¶
又方(同/前)¶
　右以苦參醋煮取汁少許内口中即蘇水煮亦得¶
又方(出聖/惠方)¶
　用爛棺木板酒煮取汁服少許効¶
又方(同/前)¶
　右煎鹽湯令極鹽以物開口灌之令入腹即活¶
又方(同/前)¶
　右以熱湯和灰厚擁身上逡巡即蘇¶
<pb:KR3e0067_WYG_401-18a>¶
破棺散(一名半夏丸/朱氏集騐方)治魘死縊死溺死卒死惡死五絶¶
　心頭暖者宜服此方¶
　用生半夏末量大小或一字或半錢吹鼻中一方以¶
　水調塞鼻中一方用皂角末吹鼻中並差一方用雄¶
　黄末桃枝湯灌之愈¶
治小兒卒死而吐利不知是何病者(出肘/後方)¶
　用馬屎一丸絞取汁以吞之無濕者水煮取汁¶
救小兒卒死而吐利不知是何病者(出金/匱方)¶
<pb:KR3e0067_WYG_401-18b>¶
　用狗屎一丸絞取汁以灌之無濕者水煮乾者取汁¶
　一方狗齒燒灰服之¶
治氣閉不通死絶方但尸厥脉動者可治¶
　用菖蒲末納鼻兩孔中吹之又以桂着舌下又剔取¶
　左角髮方寸燒末酒和入喉立愈¶
　　　卒腹皮青黒(附論/)¶
夫小兒因汗腠理則開而為風冷所乘冷搏於血随肌¶
肉虚處停之則血氣沉澀不能榮其皮膚而風冷客於¶
<pb:KR3e0067_WYG_401-19a>¶
腹皮故青黒也¶
　　　方¶
七&KR0148;湯(出危/氏方)治挾冷作痛面色或白或青四肢冷甚¶
　　青皮　陳皮　桔梗　蓬莪术(煨/)辣桂　藿香¶
　　益智仁(各一/兩)香附子(一兩/半)半夏(湯洗/三分)甘草(炙三/分)¶
　右剉散每服三錢水一盞薑三片棗一枚煎三分服¶
　不拘時候¶
治小兒卒然腹皮青黒若不急治須臾即死(出聖/惠方)¶
<pb:KR3e0067_WYG_401-19b>¶
　右用酒和胡粉𡍼其腹乾再𡍼又灸臍下上左右去¶
　臍各半寸并鳩尾骨下一寸凡五處各灸三壯¶
治小兒卒腹皮青黒赤不能喘息及吐利卒死(出聖/惠方)¶
　右用女青末内口中酒服之亦治大人¶
又方(出聖/惠方)¶
　以苦參一兩搗羅為散不計時以醋湯調下半錢更¶
　量兒大小加减¶
又方(出聖/惠方)¶
<pb:KR3e0067_WYG_401-20a>¶
　取爛棺木半兩以醋一中盞煎至六分去滓温服半¶
　合量兒大小加减¶
又方(出聖/惠方)¶
　右取荆子搗入少水絞取汁䁔服半合量兒大小以¶
　意加减¶
　　　五硬五軟¶
湯氏五硬五軟集歌云仰頭取氣動揺難氣壅疼連胸¶
膈間脚手心如氷様冷硬頭直頸未能灣　肚大青筯¶
<pb:KR3e0067_WYG_401-20b>¶
急不寛(急亦/作硬)冷風積氣病難安面青心腹還多硬性命¶
當時已自拚　五疳　喜怒無常度看人不轉睛眼乾¶
啼少淚此候實堪驚　此乃肝疳也　搭口揺頭熱呼漿¶
上膈乾脾間津液竭多睡不堪看　此脾臟疳也¶
乾熱大膓結啞啼汗似珠便時多泄氣性命在須臾¶
此肺疳極候　熱極腎肝病瘡痍發不安便時乾澀痛¶
體熱四肢寒　此腎疳也　憔瘁更喉乾多啼睡不安¶
皮膚無色澤骨立不堪看　此心疳也　五軟(天柱骨/倒軟)¶
<pb:KR3e0067_WYG_401-21a>¶
無故如何不舉頭都縁項頸軟難收腎乾熱病今雖减¶
難保他年發不休　懐抱何縁脚手垂四肢無力懶揚¶
眉若還受食聲音響脾裏風寒漸可醫　喫食如何不¶
長肌皮寛肉少痛支離莫教㵼痢當時作靈藥難醫命¶
即危　五嵗孩兒不解行脚虛軟弱痛難名若將榮衛¶
多培植長大應教肉自生(參耆等藥可榮氣亦/可服錢氏地黄丸)唏嘘舌¶
軟却無妨陽盛隂虛着意防此證不須先治膈唇青氣¶
喘命須亡　雖然天柱倒難醫此証原來不在脾患後¶
<pb:KR3e0067_WYG_401-21b>¶
也須曽吐㵼本非久病與尫羸　亦有傷寒無汗脉應須¶
妙藥辨幾微無事卒然成此疾人形不痩四肢肥　項軟¶
還知頭似石面紅唇赤臉如緋此病只因肝膽熱致令¶
筋軟不相隨　肝受熱風天柱倒祛風退熱速為之項軟¶
更貼强筋藥立見安和請勿疑(全嬰方云髙伸承務女/三歲七月間洩㵼一醫)¶
(治之月餘不効其證大渇不止羸瘦不食手足漸冷召/予視之曰&KR0148;已將脱急以木附膏四服手足微温但一)¶
(時辰内可三十餘次飲水與魚涎散一服立止再木附/膏二服并麝沉膏没石膏六甲丸參术散等服五日减)¶
(半愚曰此病虚中有積當以黄土丸㵼三五行再煎藥/補之主人曰首因㵼今乃漸退何再㵼也答曰譬之不)¶
<pb:KR3e0067_WYG_401-22a>¶
(去稂莠則禾稼不實不去奸猾則良民不寜主人曰何/治也答曰補不足㵼有餘也補者補其乆㵼脾虚不足)¶
(之&KR0148;㵼者㵼其乆滯腸中有餘之積主人曰此理出何/書答曰素問云實㵼虚補此所謂順天之道損有餘補)¶
(不足盖醫合隂陽藥合天道主人聼用黄土丸㵼三五/行再前藥相間進五日疾除八分一日忽天柱骨倒主)¶
(人甚驚愚曰無慮㵼乆則傷脾脾引於肝風肝受賊風/故頭&KR0183;而頸筋軟也所幸者㵼已退遂用金靈散一服)¶
(生筋散貼項一日如舊/後更前藥二服安全)¶
　　　方¶
小鹿茸丸(出醫方/集成)治胎中受熱遍身筋軟¶
　　鹿茸　川牛膝　蓯蓉　木𤓰　杜仲　兎絲子¶
<pb:KR3e0067_WYG_401-22b>¶
　　當歸　熟地黄　天麻　青鹽(各等/分)¶
　右為末用蜜丸鹽湯温酒化下皆可¶
羚羊角散(出醫方/大成)治面紅唇白腸熱項軟¶
　　熟地黄(酒/浸)白茯苓　羚羊角　酸棗仁(炒/)虎脛骨¶
　　(酒/炙)肉桂　防風　甘草(各等/分)¶
　右為末温酒鹽湯化下皆可¶
貼項方(出醫方/妙選)治肝膽停熱致令筋軟用此藥貼項¶
　　附子(生去/皮臍)南星(各等/分)¶
<pb:KR3e0067_WYG_401-23a>¶
　右為末生薑自然汁調攤貼患處次服防風丸并㵼青¶
　丸¶
五加皮散(出仁/存方)治小兒頸軟¶
　用五加皮為末酒浸調𡍼傅頸上¶
徤骨散(出仁/存方)治小兒乆病疳疾體虚不實飲食不進及¶
　諸病後天柱骨倒醫者不識謂之五軟¶
　用白殭蠶為末三歳兒半錢薄荷酒調下後用生筋¶
　散貼上¶
<pb:KR3e0067_WYG_401-23b>¶
生筋散(出鮑/氏方)治如前¶
　　木鱉子(六箇/去殻)萆麻子(六十箇/去殻)¶
　右研細先抱起顱摩頂上令熱津唾調貼之二方全¶
　愈¶
天柱丸(出仁/存方)治風氣頸起軟頭不得正或去前或去後¶
　　蛇含石(一大塊煅七次/用醋淬七次)川欝金末(少/許)¶
　右碾細又入鉢内研極細和前藥末入麝香少許和勻¶
　用雪白大米飯丸如龍眼大每服一丸荆芥湯化下或¶
<pb:KR3e0067_WYG_401-24a>¶
　又入生薑汁一二滴或用金銀薄荷湯早晨不拘時¶
　下風熱項軟合用凉肝丸¶
　　　手拳不展(附論/)¶
夫小兒手拳者由在胞之時其母臟腑氣虚為風冷所¶
乘兒生之後肝氣不足致筋脉攣縮不得伸展故令拳¶
不展也¶
　　　方¶
薏苡仁散(出聖/惠方)治小兒手拳不展是肝氣不足内傷風¶
<pb:KR3e0067_WYG_401-24b>¶
　邪¶
　　薏苡仁(三/分)當歸(一分剉/微炒)秦艽(半兩/去苖)防風(半兩/去蘆)桂心¶
　　(一/分)甘草(半兩炙/微赤剉)酸棗仁(半兩/微炒)¶
　右為散每服一錢水一小盞煎至五分去滓量兒大¶
　小分减不計時¶
羚羊角散(出聖/惠方)治小兒手拳不展是風邪滯氣所客令¶
　榮衞不通¶
　　羚羊角屑　羌活　五加皮　白鮮皮　桂心(已/上)¶
<pb:KR3e0067_WYG_401-25a>¶
　　(各一/分)麻黄(半兩去/根節)甘草(半分炙/微炒)¶
　右為散毎服一錢水一鍾煎至八分去滓量兒大小¶
　加减不時温服¶
又方¶
　　麻黄(半兩去/根節)桂心　赤芍藥　羌活　細辛　甘¶
　　草(炙微赤剉已/上各一分)¶
　右為散每服一錢水一鍾煎至五分去滓不計時服¶
　量兒大小加减分増温服¶
<pb:KR3e0067_WYG_401-25b>¶
薏苡丹(出醫方/妙選)治手拳不展所受肝氣怯弱致兩脉攣¶
　縮或伸展無力¶
　　薏苡仁(一兩湯浸/去皮細研)當歸(一兩洗/焙乾)秦艽(一兩/去苗)防風(一/兩)¶
　　酸棗仁(一/兩)羌活(一/兩)¶
　右件搗羅為末蜜和如鷄頭實大每服一粒至二粒¶
　麝香荆芥湯化下不拘時候¶
　　　脚拳不展(附論/)¶
夫小兒脚拳者由在胞之時其母臟腑内有冷積為風¶
<pb:KR3e0067_WYG_401-26a>¶
邪所乗兒生之後腎氣不足血&KR0148;未榮故令脚指拳¶
縮不展也¶
　　　方¶
當歸散　治小兒脚不展指拳縮¶
　　當歸(剉微/炒)麻黄(去根節/各半兩)羌活　酸棗仁(炒/)人參(去/蘆)¶
　　(頭/)杜仲(去粗皮/微灸剉)桂心(已上各/一分)¶
　右為散每服一錢水一小盞入生薑少許煎至五分¶
　去滓量兒大小乳食前分减服¶
<pb:KR3e0067_WYG_401-26b>¶
山茱萸散　治小兒脚拳不展筋急乾細¶
　　山茱萸　羌活　薏苡仁　桂心　羚羊角屑¶
　　當歸(剉微/炒)甘草(炙微/赤剉)黒豆(炒/熱)白茯苓　防風(去蘆/頭已)¶
　　(上各/一分)生乾地黄(半/兩)麻黄(半兩去/根節)¶
　右為散每服一錢水一盞煎至五分去滓於乳食前¶
　量兒大小分减温服¶
生乾地黄丸　治小兒脚指拳縮¶
　　生乾地黄(半/兩)郁李仁(半兩湯浸去/皮尖微炒)牛膝(去/苗)防風(去/蘆)¶
<pb:KR3e0067_WYG_401-27a>¶
　　(頭/)桂心　海桐皮　羌活　白茯苓　薏苡仁(巳/上)¶
　　(各一/分)¶
　右為末煉&KR0097;丸如菉豆大每於乳食前以温酒下七¶
　丸量兒大小加減¶
　　　行遲(附論/)¶
凡兒生週歳三百六十日膝骨成乃能行近世小兒多¶
因父母&KR0148;血弱故令胎&KR0148;不强骨&KR0148;軟弱筋脉無力不¶
能行步又有所受肝&KR0148;怯弱致筋脉攣縮兩手伸展無¶
<pb:KR3e0067_WYG_401-27b>¶
力又縁稟受腎&KR0148;不足者血&KR0148;未榮脚指拳縮無力不¶
能伸展此皆不能依常期以致此疾　治法當以錢氏¶
補腎地黄丸再加鹿茸五加皮麝香髓生而骨强自然¶
行矣外甥黄知録之子還僧三歳不行遂處此方服之¶
有驗¶
　　　方¶
羚羊角丸　治小兒五六歳不能行者骨&KR0148;虚筋脉弱¶
　宜服益肝腎二臟¶
<pb:KR3e0067_WYG_401-28a>¶
　　羚羊角屑　白茯苓　虎脛骨(醋塗/炙黄)酸棗仁(炒/)生¶
　　乾地黄(各半/兩)黃耆　桂心　防風(去蘆/頭)當歸(炒各/一錢)¶
　右件𢷬羅為末煉蜜為丸如菉豆大食前以温酒研¶
　破五丸服之漸漸即行也¶
五加皮散　治小兒三嵗不能行者由受&KR0148;不足體力¶
　虚怯腰脊脚膝筋骨軟故不能行¶
　用五加皮為末粥引調下用酒少許調每服一錢日¶
　進三次¶
<pb:KR3e0067_WYG_401-28b>¶
麝茸丹　治數歳不能行者曽經大効¶
　　麝香(别/研)茄茸(酥炙/黄)生乾地黄　當歸(洗/焙)黃耆(剉/)虎¶
　　脛骨(塗醋/炙黄)¶
　右為末用羊骨髓四兩煮爛和成膏如黍米大每服¶
　十粒磨沉香下食前日三服¶
虎骨丸　治小兒五六歳不能行者骨&KR0148;虚筋脉弱宜¶
　服益肝腎二臟¶
　　虎脛骨(酒炙/赤)生乾地黄　酸棗仁(酒浸去/皮炒香)白茯苓¶
<pb:KR3e0067_WYG_401-29a>¶
　　辣桂　防風　當歸　川芎　牛膝(等/分)¶
　右為末煉蜜和丸麻子大每服五丸酒吞下或木𤓰¶
　湯下夫骨者髓之所養小兒&KR0148;血不充則髓不滿骨¶
　故軟弱不能行抑亦肝腎俱虚得之肝主筋弱而不¶
　能束之一方有黄耆無牛膝¶
海桐皮散　治稟受腎&KR0148;不足血氣未榮脚指拳縮無¶
　力不能伸展¶
　　海桐皮　牡丹皮　當歸(焙/)熟地黄　牛膝(各一/兩酒)¶
<pb:KR3e0067_WYG_401-29b>¶
　　(浸/焙)山茱萸　補骨脂(各等/分)¶
　右為末每服一錢水八分葱白二寸煎食前服¶
生乾地黄丸　治小兒十歳已來血脉不流筋脉緩弱¶
　脚膝無力不能行步¶
　　生乾地黄　當歸(剉微/炒)防風(去蘆/頭)酸棗仁(微/炒)赤茯¶
　　苓　黄耆(剉/)芎藭　羚羊角屑　羌活　甘草(炙/微)¶
　　(赤/剉)桂心(已上各/等分)¶
　右為末煉蜜丸如菉豆大食前以温酒下十丸更量¶
<pb:KR3e0067_WYG_401-30a>¶
　兒大小加减服之¶
五加皮散(出直/指方)治十二歳不能行者¶
　　真五加皮(一/分)牛膝　酸木𤓰乾(各半/分)¶
　右為末每服一錢半粥飲調次入好酒兩㸃再調食¶
　前服二劑¶
八味丸(出如/宜方)治稟&KR0148;虚骨弱七八歳不能行立¶
　　牡丹皮　茯苓　澤㵼(各三/兩)山茱萸　山藥(各四/兩)¶
　　附子(製/)桂(各二/兩)熟地黄(八/兩)¶
<pb:KR3e0067_WYG_401-30b>¶
　右為末蜜丸梧子大每服十二三丸至二十五丸温¶
　酒空心日二服服一料自愈功在澤㵼耳¶
治小兒數歳不能行方(出千/金方)¶
　用䘮家未開戶時盗食以哺之日三便行起¶
　　　鶴節(附論/)¶
夫小兒鶴節者由稟賦不足血氣不榮肌肉瘦脊則骨¶
節背露如鶴之足皆腎虚不生骨髓之故夫腎者神精¶
之所舍原氣之所繫若其&KR0148;强則骨髓滿溢肌體盛充¶
<pb:KR3e0067_WYG_401-31a>¶
若&KR0148;不足者臟腑勞傷真氣不守邪氣所侵腎氣虚弱¶
骨髓枯竭而不榮故令骨痿而羸瘦也治法當補腎宜¶
服錢氏地黄丸本方加鹿茸醋炙川牛膝各二錢修合¶
餌服一週三歳以下與十丸三歳以上與十五丸¶
　　　方¶
錢氏地黄丸(出錢/氏方)治小兒鶴節數歳不能行又治頭&KR0479;¶
　不合體瘦露皆由稟受血氣不足則髓不滿骨故軟¶
　弱腎虚故以此藥補之疾自愈¶
<pb:KR3e0067_WYG_401-31b>¶
　　熟乾地黄(八/錢)山茱萸　乾山藥(各四/錢)澤㵼(二/錢)牡丹¶
　　皮　白茯苓(各三/錢)加鹿茸(炙/)牛膝(各四/錢)¶
　右為末煉蜜丸如麻子大空心温水送下三歳以下¶
　十丸以上倍之¶
　　　龜背龜胸(附論/)¶
夫嬰兒生後一百八十日始骼骨成方能獨坐若强令¶
小兒坐之太早即客風寒吹著兒背及背脊至骨傳入¶
於髓使背髙如龜之狀乃曰龜背又乳母乳兒當揑其¶
<pb:KR3e0067_WYG_401-32a>¶
宿乳夏常洗乳揑去熱乳若兒感餘熱即傷肺氣胸膈¶
脹滿令兒胸髙如龜乃名龜胸又稟受血氣不足不能¶
榮於髮故頭髮不生呼為疳病非也及稟受腎氣不足¶
者則髓不强骨不堅葢骨之所絡而為髓髓不足不能¶
充於齒故不生且心之聲為言若兒稍長合語而遲語¶
由姙娠時母因有驚佈内動於兒藏邪&KR0148;乘於心使心¶
氣不足舌本無力故語遲也¶
　　　方¶
<pb:KR3e0067_WYG_401-32b>¶
松蕋丹(出危/氏方)治龜胸龜背嬰兒生下不能䕶背客風吹¶
　脊入骨髓致之又或坐太早亦致傴僂背髙如龜多¶
　成痼疾　凡兒生至周歳三百六十日膝骨成始能¶
　行近世小兒多因父母氣血虚弱故令胎氣軟弱筋¶
　脉攣縮兩手伸展無力又縁稟受腎&KR0148;不足者氣血¶
　未榮脚指拳縮無力不能伸展此皆不依常期並集¶
　經用得効方治之¶
　　松花(焙/)枳殻(炒/)防風(去/蘆)獨活(各一/兩)麻黄(去/根)川大黄¶
<pb:KR3e0067_WYG_401-33a>¶
　　(炮/)前胡　桂心(各半/兩)¶
　右為末蜜丸如黍米大每服十粒粥飲下量兒加减¶
百合丹(出聖/惠方)治龜胸龜背胸髙脹滿其狀如龜此肺經¶
　受熱所致也乳母酒麵無度或夏月熱煩熱乳與兒¶
　得之或乳母多食五辛兒亦成此疾¶
　　川大黄(三分/焙)天門冬(去心/焙)杏仁(去皮/尖炒)百合　木通¶
　　　桑白皮(炒/)甜葶&KR1047;(紙上/炒)爛石膏(各半/兩)¶
　右為末煉蜜丸如菉豆大每服五丸食後卧熟水化¶
<pb:KR3e0067_WYG_401-33b>¶
　下一方有朴硝無爛石膏名大黄丸三歳已上化二¶
　丸¶
又方(出聖/惠方)¶
　　甜葶&KR1047;(隔紙炒/令紫色)杏仁(湯浸去皮尖䨇/仁麩炒微黄)麻黄(去節/根)川¶
　　大黄(剉微炙已/上各半兩)桂心(一/分)¶
　右羅為末煉蜜丸如菉豆大許不時以温水研下五¶
　丸量兒大小臨時加减¶
麻黄丸　治小兒龜胸¶
<pb:KR3e0067_WYG_401-34a>¶
　　麻黄(三分去/根節)桂心　獨活　防風(去蘆/頭)赤芍藥¶
　　川大黄(炒/剉)枳殻(去穰麩/炒微黄)松花(已上各/半兩)¶
　右羅為末煉蜜丸如菉豆大每服以粥飲下五丸日¶
　三服量兒大小加减¶
又方¶
　　㯽榔(半/兩)川大黄(半兩剉/微炒)桂心　前胡　防風　赤¶
　　芍藥　獨活　訶梨勒皮　枳殻(炒微黄/去穰)麻黄(去/根)¶
　　(節已上/各一兩)¶
<pb:KR3e0067_WYG_401-34b>¶
　右羅為末煉蜜丸如麻子大每服以粥飲下五丸日¶
　三服量兒大小加减¶
治小兒龜背¶
　右龜尿摩背上㸃背上骨節瘥　取龜尿之法放龜¶
　於荷葉上候龜頭四顧急用鏡子照之其尿自出¶
百合丹　治龜胸病¶
　　百合(一/兩)川朴硝(半/兩)杏仁(半兩湯浸/去皮尖)桑根白皮(半/兩)木¶
　　通(半/兩)天門冬(半兩/去心)川大黄(半/兩)¶
<pb:KR3e0067_WYG_401-35a>¶
　右件搗羅為細末煉蜜和丸如黍米大每服十粒米¶
　飲下量大小加减¶
龜背散¶
　　大黄(三分/炒)天門冬(去心/焙)百合　杏仁(去皮/尖炒)木通¶
　　桑白皮(蜜/炙)甜葶&KR1047;(隔紙/炒)朴硝　製枳殻(各等/分)¶
　右為末蜜丸食後温湯化下¶
　　　誤吞諸物(附論/)¶
夫小兒多以珠璣&KR0107;鐶之類為玩弄之具或藏放口中¶
<pb:KR3e0067_WYG_401-35b>¶
因驚或啼遂誤吞咽倉卒不得出為害亦大當隨物所¶
宜以方術治之¶
　　　方¶
治誤吞錢在喉中不下¶
　用麩炭研為末以指彈少許入喉中少頃自吐出¶
治誤吞針¶
　用磁石一塊小彈子大吸鐵緊者入口内吸令針出¶
　或絲繋定送咽喉引出或如棗核大磨令光鑽作孔¶
<pb:KR3e0067_WYG_401-36a>¶
　絲穿令含亦得¶
治誤吞鈎繩¶
　凡吞鈎繩猶在手者莫伸引但以珠璫若穿了薏苡¶
　子之類就其繩穿稍稍推去至鈎畔即急推前入纔¶
　鈎離刺處復緩緩引出¶
治誤吞珠璫方¶
　燒銅弩牙令赤淬水一碗旋引其物即出¶
治誤吞銀鐶及&KR0107;方¶
<pb:KR3e0067_WYG_401-36b>¶
　以飴糖隨兒大小多少食之若能多食飲釵鐶即隨¶
　出¶
治誤吞金銀及錢在腹内不下(孫用/和方)¶
　石灰一杏核大硫黄一皂角子大用研為末酒調下¶
　不計時候服¶
治誤吞髮¶
　用木梳燒灰細研粥飲調下半錢匕不下再服¶
治誤吞梅李核¶
<pb:KR3e0067_WYG_401-37a>¶
　以温水旋從小兒頭淋下却接其水與兒飲之¶
治誤吞銅鐵在咽喉内不下¶
　用南燭根燒細研熟水調一盞服之¶
又方¶
　用艾蒿一把剉以水五升煮取一升半服之即下¶
又方¶
　取貘齒骨燒灰細研如粉每服以磨刀水調下一錢¶
治誤吞鐶若指彄方¶
<pb:KR3e0067_WYG_401-37b>¶
　取鵞毛半兩燒灰細研如粉以粥飲調半錢服之末¶
　効再服¶
治誤吞鈎繩方¶
　取常思草頭一把以水一大盞搗絞取汁分三四遍¶
　飲之効¶
又方¶
　若是桃枝竹釵哽但數數多食白糖即自消¶
治誤吞鈎方¶
<pb:KR3e0067_WYG_401-38a>¶
　以琥珀珠穿貫著鈎繩上推令前入至鈎所又復推¶
　以牽引出¶
療小兒桃李骾¶
　用狗頭煮湯磨頭上瘥¶
治誤吞錢入腹¶
　用羊脛骨燒成灰研為末每服二錢用温水調下或¶
　米飲下薺苨取汁呷之自化¶
又方(出海上/名方)¶
<pb:KR3e0067_WYG_401-38b>¶
　用蛀栗子燒灰存性為末每服半錢米飲調下¶
治小兒誤吞銅錢等物不出(出聖/惠方)¶
　煮葵菜多食之即下如神一方用冬葵子根煮汁飲¶
　之即出¶
治誤吞銅鐵物(出經驗/良方)¶
　細研硬炭為末飯飲調下於大便㵼下如烏梅狀方¶
　用炭燒通紅急搗為末米飲調下亦治誤吞針釘等¶
　物連數服乃驗¶
<pb:KR3e0067_WYG_401-39a>¶
又方(經驗/良方)¶
　用荸薺不拘多少研爛水嚥喫即下非時收下乾為¶
　末冷水調灌¶
治骨鯁方(楊氏/寳書)¶
　用筒子極硬白炭碾為末濃米飲調下無効再喫神¶
　驗¶
治小兒大人一切骨鯁或竹木簽刺喉中不下(出肘/後方)¶
　於臘月中取鱖魚膽懸北簷下令乾每有魚鯁取一¶
<pb:KR3e0067_WYG_401-39b>¶
　皂角子許以酒煎化温服若得吐其骨即隨涎出若¶
　未吐更飲温酒但以吐為度酒隨量飲之若不便出¶
　再煎一塊無有不出者若鯁在臟腑中日乆黄瘦甚¶
　者服之亦得出於倉卒不得鱖魚或蠡魚鯇魚鯽魚¶
　俱可皆以臘月收之為佳¶
治小兒誤為諸骨及魚骨刺入肉不出者(同/前)¶
　煮白梅肉研爛後調象牙末厚傅骨刺處自軟一方¶
　無象牙末用沙糖含須臾自下¶
<pb:KR3e0067_WYG_401-40a>¶
誤吞錢(出傳言/適用方)¶
　濃煎艾湯一二盞入餳頓服半斤¶
通&KR0148;散(出醫方/妙選)治誤吞銅錢鐵物及鈎繩之類在咽喉¶
　不下¶
　　鵞毛(一錢/燒灰)磁石(一皂角子/大燒灰)象牙末(一錢燒/存性)¶
　右件搗細末每服半錢新水調下¶
　　　食治諸病(附論/)¶
夫生民之道莫不自小至大若無其小卒不成大故易¶
<pb:KR3e0067_WYG_401-40b>¶
曰積小成髙大也凡小兒之病狀證甚多造次之間徧¶
載不盡其諸藥方備在諸經今聊舉食治單方以救倉¶
卒之要爾¶
　　　方¶
四味粱米湯　治小兒泄注¶
　　粱米　稻米　黍米(各三/合)蠟(如半彈/丸大)¶
　右以東流水二升煮粱米三沸絞去滓以汁煮稻米¶
　三沸去滓用汁煮黍米三沸絞去滓置蠟於汁中候¶
<pb:KR3e0067_WYG_401-41a>¶
　消每服半合空心午後各一隨兒大小加减¶
牡丹粥方　治小兒癖瘕病¶
　　牡丹葉　漏蘆(去蘆/頭)决明(各一/兩半)雄猪肝(去筋膜切/碎二兩)¶
　右水三升煎牡丹葉等三味去滓取一升半入猪肝¶
　及純粳米二合煮如常粥空腹食之随兒大小加减¶
人參粥方(出聖/惠方)治小兒冷傷脾胃嘔逆及痢驚癎¶
　　人參(半兩去/蘆頭)白茯苓(三/分)粟米(半/合)麥門冬(一兩/去心)¶
　右細剉每服半兩以水一大盞煎諸藥至七分去滓¶
<pb:KR3e0067_WYG_401-41b>¶
　下米作粥食¶
鷄子餅　治小兒秋夏中暴冷忽下痢腹脹乍寒乍熱¶
　渇甚食之¶
　　鷄子(二枚/去殻)胡粉(半兩炒/令黄)黄蠟(一棗/大)¶
　右先下蠟於銚内微火上鎔次下鷄子黄及胡粉調¶
　和候冷作餅與兒空心午後食之量大小加减¶
淡竹葉粥方(出聖/惠方)治小兒心臟風熱精神恍惚¶
　　淡竹葉(一/握)粳米(一/合)茵陳(半/兩)¶
<pb:KR3e0067_WYG_401-42a>¶
　右水二大盞煎二味取汁一盞去滓後投米作粥食¶
　之¶
郁李仁粥方(出聖/惠方)治小兒水氣腹肚虚脹頭面浮腫小¶
　便不利¶
　　郁李仁(一兩湯浸去/皮尖微炒)桑根白皮(一兩/剉)粟米(一/合)¶
　右搗碎每服半兩以水一大盞煎至七分去滓下米¶
　作粥入少生薑汁任意食之¶
黍米粥方(出聖/惠方)治小兒下痢日夜數十行漸至困弱¶
<pb:KR3e0067_WYG_401-42b>¶
　　黍米(一/合)鷄子(一/枚)黄蠟(半/兩)¶
　右煮粥臨熟下鷄子蠟攪令勻空腹服之¶
馬齒菜汁粥方(出聖/惠方)治小兒血痢不&KR0980;¶
　　馬齒菜汁(一/合)蜜(半/合)粟米(一/合)¶
　右以水一大盞煮作粥後入二味和調食前服之¶
扁豆粥方　治小兒霍亂母食¶
　　扁豆莖(切焙/一升)人參(二/兩)¶
　右以水三升煮扁豆莖全熟下人參煎至二升去滓¶
<pb:KR3e0067_WYG_401-43a>¶
　取汁煮粟三合為粥與乳母食臨乳兒時先挼去少¶
　許冷乳汁然後乳兒母常食此粥佳¶
牛乳飲　治小兒噦吐¶
　　牛乳(一/合)生薑汁(半/合)¶
　右於銀器中慢火同煎約至六七沸一歳兒飲半合¶
　仍量兒大小以意加減¶
牛蒡粥方(出聖/惠方)治小兒心臟積熱煩躁恍惚¶
　　牛蒡根汁(一/合)粳米(一/合)¶
<pb:KR3e0067_WYG_401-43b>¶
　右以水一大盞煮粥臨熟投牛蒡汁攪勻空腹温温¶
　服之¶
鷄子粥方(出聖/惠方)治小兒下痢不止瘦弱¶
　　鷄子(一/枚)糯米(一/合)¶
　右煮粥臨熟破鷄子相和令食之¶
梨湯粥方(出聖/惠方)治小兒心臟風熱昏憒躁悶不能下食¶
　　梨(三枚/切)粳米(一/合)¶
　右以水二升煮梨取汁一盞去滓投米煮粥食之¶
<pb:KR3e0067_WYG_401-44a>¶
葛根粥方(出聖/惠方)治小兒風熱嘔吐頭痛驚啼¶
　　葛根(一兩/剉)粳米(一/合)¶
　右以水二盞煎至一盞去滓下米作粥入生薑蜜各¶
　少許食之¶
蘆根粥方(出聖/惠方)治小兒嘔吐心煩熱渇¶
　　生蘆根(二兩/剉)粟米(一/合)¶
　右以水二大盞煎至一盞去滓投米作粥入生薑蜜¶
　汁少許食之¶
<pb:KR3e0067_WYG_401-44b>¶
漿水葱白粥方(出聖/惠方)治小兒小便不通肚痛¶
　　粟米(二/合)葱白(三七莖去/鬚細切)¶
　右以漿水煮作稀粥臨熟投葱白攪勻温温食之¶
治小兒驚風方¶
　用白羊頭一箇丁香一兩同熬至軟同乳母空心盡¶
　食之¶
猪子肝　治小兒乆痢¶
　用猪子肝一具切片炙熟空心食之¶
<pb:KR3e0067_WYG_401-45a>¶
　　　落床損瘀(附論/)¶
夫人血之在身隨氣而行常無停積凡小兒若因墮落¶
傷損則血行失度隨傷損之處則停積若流入腹内亦¶
積聚不散皆成瘀血在内顔色痿黄氣息微喘嗇嗇小¶
寒翕翕微熱或時刺痛也¶
　　　方¶
地黄散(出聖/惠方)治小兒落床傷於肢節青瘀疼痛¶
　　生乾地黄　甜𤓰子　蒲黄　桂心　赤芍藥¶
<pb:KR3e0067_WYG_401-45b>¶
　　川大黄(剉微/炒)當歸(剉微/炒)桃仁(浸去皮尖䨇仁/炒黄各一分)¶
　右為細散每服不計時候用酒半合生地黄汁半合¶
　相和煖令酒勻調下半錢量兒大小加减服之¶
蒲黄湯(出聖/惠方)治小兒落床墮地如有瘀血腹中隂隂寒¶
　熱不肯乳哺但啼哭呌喚者¶
　　蒲黄　麥門冬　大黄　黄芩(各十/銖)甘草(八/銖)芒硝¶
　　(七/銖)黄連(十二/銖)¶
　右㕮咀以水二升煮取一升去滓内芒硝分三服消息¶
<pb:KR3e0067_WYG_401-46a>¶
　視兒羸瘦半之大小便血即愈忌冷食¶
茯神散　治小兒落床體熱驚悸¶
　　茯神(半/兩)龍膽(去蘆/頭)犀角屑　子芩　麥門冬(去心/焙)¶
　　人參(去蘆/頭)甘草(炙微赤剉已/上各一分)¶
　右為麄散每服一錢以水一盞煎至五分去滓不拘¶
　時候量兒大小加减温服¶
蒲黄湯(出醫方/妙選)治打撲或落床墮地至損血氣羸瘦痿¶
　黄或時刺痛遊走不定¶
<pb:KR3e0067_WYG_401-46b>¶
　　蒲黄　當歸(洗/焙)生地黄(各一/兩)琥珀　赤芍藥　桂¶
　　心(各半/兩)¶
　右為細末每服一錢水一小盞煎至五分去滓温服¶
　大小加减服之又一方川大黄剉微炒¶
茯神丹(出醫方/妙選)治證同前¶
　　茯神　當歸　麥門冬(去心各/一兩)人參　黄芩　草¶
　　龍膽　桃仁(湯浸去皮/炒各半兩)¶
　右為細末拌勻煉蜜和如黍米大每服十粒生地黄¶
<pb:KR3e0067_WYG_401-47a>¶
　汁少許同酒下大小加减¶
犀角散　治小兒落床體熱疼痛¶
　　犀角屑　赤芍藥　芎藭　當歸(剉微/炒)甘草(炙微/赤剉)¶
　　(已上各/一分)川大黄(半兩剉/微炒)¶
　右為麄散每服以水一小盞煎至五分去滓不計時¶
　候温服量兒大小加减服之¶
治攧撲傷損(出楊氏/寶書)¶
　用蘿蔔切細片研碎以罨之用紗帛裹患處過宿臭¶
<pb:KR3e0067_WYG_401-47b>¶
　甚即愈如覺骨損絞生藕汁和酒飲之即効一方用¶
　蘿蔔子湯¶
又方(出楊氏/寳書)¶
　用半兩錢不拘多少煆通紅醋淬令酥脆研令細麝¶
　香酒調下如攧撲折損立見接續微響其効如神¶
接骨丹(出微生/家寳)治小兒攧撲傷折筋骨通神¶
　　大礬(六/箇)臘月猪脂(去膜净熬/過四兩)黄蠟(熬净/秤)蜜陀僧(别/研)¶
　　(秤/)自然銅(如荔枝皮/者細研秤)黄丹(細研秤四/味各二兩)血竭(别研/秤)没¶
<pb:KR3e0067_WYG_401-48a>¶
　　藥(别研/秤)滳乳香(别研細秤/各半兩)¶
　右研各製精細先將猪脂再熬成汁次下蠟攪勻次¶
　下蜜陀僧及大礬等六味皆逐旋下只留乳香末下¶
　用微火不得住手攪火纔猛即藥無力矣將欲成膏¶
　取下一茶少頃候藥不至大熱投乳香攪勻衆手乘¶
　温熱急丸如彈子大以新磁礶子收之須厚葢扎之¶
　每一大丸治兩人大人可治一人或作小丸乳香酒¶
　下空心服但不可多喫恐生骨耳¶
<pb:KR3e0067_WYG_401-48b>¶
　¶
　¶
　¶
　¶
　¶
　¶
　¶
　普濟方卷四百一¶
