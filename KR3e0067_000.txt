# -*- mode: mandoku-view; -*-
#+TITLE: 普濟方
#+DATE: 2015-08-24 23:06:44.735446
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 提要
<pb:KR3e0067_WYG_000-1a>¶
欽定四庫全書　　　　　子部五¶
　普濟方　　　　　　　　醫家類¶
　　提要¶
　　　　(臣/)等謹案普濟方四百二十六卷明周王朱¶
　　　　橚撰橚太祖第五子初封吳王洪武十一年¶
　　　　改封周十四年就藩開封洪熙元年薨諡曰¶
　　　　定事蹟見明史諸王列𫝊橚好學能文留心¶
　　　　民事嘗作救荒本草已著於録是書取古今¶
<pb:KR3e0067_WYG_000-1b>¶
　　　　方劑彚輯成編乃橚所自訂而教授滕碩長¶
　　　　史劉醇等同攷定之凡一千九百六十論二¶
　　　　千一百七十五類七百七十八法六萬一千¶
　　　　七百三十九方二百三十九圖可謂集方書¶
　　　　之大全者李時珍本草綱目采録其方至多¶
　　　　然時珍稱為周憲王則以為橚子有燉所作¶
　　　　未免舛誤明史藝文志作六十八卷與此不¶
　　　　合則又誤脱一百二字也其書捃摭浩博重¶
<pb:KR3e0067_WYG_000-2a>¶
　　　　複牴牾頗不免雜糅之弊然醫理至深寒凉温¶
　　　　補用各攸宜虚實隂陽時亦有當俗師見聞¶
　　　　不廣往往株守一偏用之適足以致誤是書¶
　　　　於一症之下備列諸方使學者依類推求於¶
　　　　異同出入之間得以窺見古人之用意因而¶
　　　　折衷參伍不致為成法所拘其有益於醫術¶
　　　　者甚大正不必以繁蕪為病矣乾隆四十四¶
　　　　年正月恭校上¶
<pb:KR3e0067_WYG_000-2b>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
