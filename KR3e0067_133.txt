# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.497811
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR3e0067_WYG_133-1a>¶
欽定四庫全書¶
　普濟方卷一百三十四　明　周王朱橚　撰¶
　　傷寒門¶
　　　傷寒發豌豆瘡(論/)¶
凡傷寒熱毒内盛多發皰瘡者以病人裏實表虚故也¶
裏實則毒氣不能内消表虚故乗虚發於肌肉而成瘡¶
也其病大小形如豌豆其色或白或赤若頭作瘭浆戴¶
白膿者其毒則輕若紫黑色作根根在肌肉裏者其毒¶
<pb:KR3e0067_WYG_133-1b>¶
則重甚者周匝徧身五内七竅皆有也夫表虚裏實熱¶
毒内盛攻於臟腑餘氣留於肌肉遂於皮膚毛孔之中¶
結成此瘡重者匝遍其身狀如火瘡若根赤頭白則毒¶
輕若色紫黑則毒重其瘡形如豌豆亦名豌豆瘡脉洪¶
數者是其候也¶
　　　方¶
黄連飲子　治傷寒毒氣未散發豌豆瘡¶
　　黄連(一兩/去鬚)糯米(一/合)寒水石(三/兩)¶
<pb:KR3e0067_WYG_133-2a>¶
　右搗篩以水二大盞煎至一盞半去滓不計時分温¶
　　服¶
大青散　治傷寒壮熱頭痛發瘡如豌豆徧身¶
　　大青　梔子仁　川大黄(剉碎/㣲炒)犀角屑¶
　　川升麻　甘草(炙㣲赤剉以/上各一兩)¶
　右為散每服五錢以水一大盞煎至五分去滓温服¶
　　不計時¶
治傷寒熱毒未解欲生豌豆瘡發熱疼痛宜服解肌出¶
<pb:KR3e0067_WYG_133-2b>¶
　汗方¶
　　葛根(一兩/剉)石膏(一/兩)麻黄(一兩去/根節)黄芩(半/兩)¶
　　赤芍藥(半/兩)桂心(半/兩)甘草(半兩炙/㣲赤剉)¶
　右搗為細散每服不計時以煖酒調下二錢併三服¶
　　衣盖取汗¶
治傷寒病發豌豆瘡未成膿初覺冝服(出聖/惠方)¶
　　黄連(一兩/去鬚)¶
　右𢷬碎以水一大盞煎至六分去滓不計時候温服¶
<pb:KR3e0067_WYG_133-3a>¶
　　便消不成膿也¶
又方(出聖/惠方)¶
　　用好蜜徧磨瘡上亦可以蜜煎升麻摩之并數數¶
　　服之¶
又方(出聖/惠方)¶
　　木香(半/兩)¶
　右𢷬碎以水一大盞煎至六分去滓頓服之¶
治傷寒發豌豆瘡欲出宜服¶
<pb:KR3e0067_WYG_133-3b>¶
　　甘草(一兩炙/㣲赤剉)¶
　右𢷬碎以水一大盞煎至六分去滓任食前後細細¶
　　服之以防瘡出如已出即不服¶
又方(出聖/惠方)¶
　　用清油一小盞服之即不生¶
又方(出聖/惠方)¶
　　牛乳(四/兩)酥(一/兩)¶
　右先煖乳令㣲沸即下酥酥消盡便服空心頻頻温¶
<pb:KR3e0067_WYG_133-4a>¶
　　服即不生¶
治傷寒病壮熱頭痛發瘡徧身如豌豆¶
　　獖猪膽(一/枚)¶
　右以醋半小盞合膽汁煎一沸放温為一服不計時¶
治傷寒白頭瘡四邉赤腫欲發豌豆瘡(出聖/惠方)¶
　　麻黄(一兩去/根節)川大黄(一兩剉/碎㣲炒)¶
　右剉和勻每服半兩水一大盞煎至五分去滓不計¶
　　時温服¶
<pb:KR3e0067_WYG_133-4b>¶
治傷寒發豌豆瘡未作膿方一名青黛一物湯(出聖/惠方)¶
　　用青黛一兩細研以新汲水調下一錢不計時¶
石膏湯(出聖濟/總録)治傷寒天行壮熱頭痛發瘡如豌豆¶
　　石膏(碎二/兩)柴胡(去/苗)虎杖(各一/兩)知母(焙半/兩)芍藥(一/兩)¶
　　山梔子仁(三/分)¶
　右搗篩每服五錢水一盞半煎至八分去滓温服¶
參麻湯(出聖濟/總録)治傷寒熱病生豌豆并皰瘡煩渇昏迷¶
　　元參(一/兩)升麻(三/分)犀角(鎊半/兩)乾藍葉(一/兩)甘草(炙剉/三分)¶
<pb:KR3e0067_WYG_133-5a>¶
　右搗篩每服五錢水一盞半入葱白三寸豉一百粒¶
　　同煎至一盞去滓温服日二¶
二黄湯(出聖濟/總録)治傷寒天行熱病毒氣稍盛生豌豆并¶
　皰瘡煩躁昏迷¶
　　大黄(剉炒/半兩)黄芩(去黑/心)麥門冬(焙去/心)芍藥(各一/兩)¶
　　甘草(炙三/分剉)大青(半/兩)¶
　右𢷬篩每服五錢水一盞半煎至八分去滓温服¶
治傷寒發豌豆瘡四邊赤腫方(出聖濟/總録)¶
<pb:KR3e0067_WYG_133-5b>¶
　　胡荽(一/握)生地黄(一/兩)¶
　右細切搗絞汁空心頓服一盞許¶
升麻湯(出聖濟/總録)治傷寒熱毒氣盛發瘡如豌豆¶
　　升麻(半/兩)大黄(剉碎㣲/炒一兩)黄連(去/鬚)甘草(炙剉各/三兩)¶
　　山梔子仁(一/兩)¶
　右搗篩每服三錢水一盞煎至七分去滓温服日二¶
犀角湯(出聖濟/總録)治傷寒熱毒氣盛發瘡如豌豆¶
　　犀角(鎊二/兩)麻黄(去根/節)黄連(去鬚各/半兩)木香(一/兩)¶
<pb:KR3e0067_WYG_133-6a>¶
　右搗篩每服五錢水一盞半煎至八分去滓温服¶
大青湯(出聖濟/總録)治傷寒天行壮熱頭痛發瘡如豌豆徧¶
　身¶
　　大青(一/兩)山梔子仁　犀角(鎊各/半兩)¶
　右搗篩每服三錢水一盞入豉一百粒煎至七分去¶
　　滓温服¶
牡丹湯(出聖濟/總録)治傷寒熱毒發瘡如豌豆¶
　　牡丹皮　山梔子仁　黄芩(去黒/心)大黄(剉/炒)¶
<pb:KR3e0067_WYG_133-6b>¶
　　木香　麻黄(去根/節)¶
　右等分剉如麻豆大每服三錢水一盞煎至七分去¶
　　滓温服良¶
化毒湯(出聖濟/總録)治傷寒發斑豆瘡欲出¶
　　甘草(㣲炙/一兩)黄連(去鬚㣲/炒一兩)¶
　右剉如麻豆大每服五錢水一盞半去滓温服不計¶
　　時¶
内消散(出聖濟/總録)治傷寒熱病欲生豌豆瘡毒未出令不¶
<pb:KR3e0067_WYG_133-7a>¶
　成¶
　　用墨一分以酒二合磨令頓服之¶
紫草飲(出聖濟/總録)治傷寒熱病生皰瘡煩躁迷悶¶
　　用紫草并根細剉二兩搗篩每服三錢水一盞煎¶
　　至七分不計時温服¶
竹葉湯　治傷寒時氣發瘡如豌豆煩悶¶
　　苦竹葉(切/)小麥(各二/兩)石膏(碎三/兩)¶
　右搗篩每服五錢水一盞半煎至一盞去滓温服不¶
<pb:KR3e0067_WYG_133-7b>¶
　　計時¶
龍腦丸(出聖濟/總録)治傷寒時疾發豌豆瘡及赤瘡子未透¶
　心煩狂躁氣喘妄語或見神鬼¶
　　用龍腦一錢細研旋滴猪心血和丸如雞頭實大¶
　　每服一丸紫草湯化下少時心神便定得睡瘡復¶
　　發透依常将息安¶
黑散子(出聖濟/總録)治傷寒熱病初出豌豆瘡三五箇便服¶
　此令瘡不出¶
<pb:KR3e0067_WYG_133-8a>¶
　　用臘月猪糞以新砂瓶子盛瓦盖口炭火燒令通¶
　　赤取出安地上出火毒入乳鉢研細每服一錢空¶
　　心新汲水調下¶
紫草湯(出聖濟/總録)治傷寒發斑疹豆瘡¶
　　紫草　荆芥　惡實(等/分)¶
　右搗篩每服三錢水一盞煎至七分去滓温服¶
晉中書令王珉傷寒身騐方¶
　　用樺皮濃煮汁冷飲主傷寒時行熱毒瘡特良今¶
<pb:KR3e0067_WYG_133-8b>¶
　　之豌豆瘡也¶
治傷寒發豌豆未成膿(出千/金方)¶
　　用芒硝以猪膽相和塗瘡上立效(痂落無痕仍用/黄土抹上良)¶
木香散(出活/人書)治瘡煩痛者¶
　　青木香(一/兩)薫陸香　&KR0552;石　丁香(各一/兩)麝香(半/兩)¶
　右㕮咀以水四升煮取一升半分兩服熱毒盛者加¶
　　犀角一兩無犀角以升麻代病輕者去&KR0552;石神驗¶
治豌豆瘡初發覺欲作者方(出千/金方)¶
<pb:KR3e0067_WYG_133-9a>¶
　　用煮大黄五兩服之愈¶
　　　傷寒鼻衂(論/)¶
夫傷寒刼者鼻中血出者是也雜病衂者實熱在裏傷¶
寒衂者實熱在表何以言之病原曰凢人肝藏血肺主¶
氣開竅於鼻血得熱則散隨氣上從鼻中出則為衂是¶
雜病者實熱在表世經曰傷寒脉浮𦂳不發汗因致衂¶
者宜麻黄湯傷寒不大便六七日頭痛者熱實小承氣¶
湯其小便清者知不在裏仍在表也當須發汗頭痛者¶
<pb:KR3e0067_WYG_133-9b>¶
必衂宜桂枝湯以此觀之是傷寒衂者責其表熱也千¶
金翼曰吐血有三種一曰肺疸二曰傷胃三曰内衂既¶
吐血家謂之内衂其鼻中出血者可謂之外衂是經絡¶
之血妄行也經絡熱盛陽氣擁重迫血妄行出於鼻則¶
為衂經曰其人發煩目瞑劇者心衂衂乃解所以然者¶
陽氣重故也又曰陽盛則欲衂陰虚小便難言衂為經¶
中陽盛煩傷寒肺浮鼻中燥口燥但欲潄水不欲嚥者¶
是欲衂也經曰陽明病口乾鼻燥能食者則衂又有不¶
<pb:KR3e0067_WYG_133-10a>¶
應發汗而強發汗因致衂經曰十陰病但厥無汗而強¶
發之必動其血未知從何道出或從口鼻或從目出是¶
名下厥上竭為難治是也衂家雖為邪熱在經而又不¶
可發汗經曰衂家不可發汗發汗則頭上陷脉𦂳急直¶
視不能言不得眠前云桂枝湯麻黄湯治衂者非治衂¶
也即是發散經中邪氣耳若邪氣不得發散擁成於經¶
逼迫於血則因致衂也即非桂枝麻黄湯專治衂也太¶
陽病脉浮𦂳發熱身無汗自衂者愈是經中之邪隨血¶
<pb:KR3e0067_WYG_133-10b>¶
而散則解矣故知衂者不得桂枝湯麻黄湯發散之也¶
衂者若但頭汗出身無汗及汗出不至足者死黄帝云¶
此不治之疾臨病之際審而治則不失矣歌曰太陽發¶
衂病將解衂後仍将脉審詳有汗脉浮須用桂𦂳而無¶
汗用麻黄桂即桂枝湯也麻黄即麻黄湯也太陽病自¶
衂及服諸表藥後自衂者為欲解也有汗脉浮再用桂¶
枝湯無汗脉𦂳再與麻黄湯脉㣲者犀角地黄湯又黄¶
芩芍藥湯茅花湯衂而渇欲飲水入即吐先服五苓散¶
<pb:KR3e0067_WYG_133-11a>¶
次竹葉湯少陰証無縁有血少陰証但厥而無汗強發¶
之必動血動血者死或出口鼻或耳目也是謂下厥上¶
竭聖濟總録論云傷寒鼻衂者由熱氣盛血液妄行盖¶
心主血肝則藏之肺主氣鼻則通之心肝為熱邪所傷¶
血則隨氣行所以隨鼻出也昔人謂陽盛則衂者盖陽¶
盛則熱盛熱盛則宜衂故傷寒太陽証衂血乃解謂是¶
故也至於陰病則不宜衂盖陰証自無熱安得而衂故¶
少陰病但厥無汗強發之必動血從口鼻耳目出者是¶
<pb:KR3e0067_WYG_133-11b>¶
謂下厥上竭為難治也歌曰陽明口燥若頭疼水不下¶
咽得衂血瘀血停留定發狂病家外証無寒熱陽明身¶
熱頭疼鼻衂脉㣲者犀角地黄湯外証無寒熱者必發¶
狂此瘀血停留也輕者犀角桃仁承氣甚者抵當湯取¶
盡黑物為度¶
　　　方¶
茅花湯(出聖濟/總録)治傷寒衂血不止¶
　　茅花(一/把)¶
<pb:KR3e0067_WYG_133-12a>¶
　右剉碎以水三盞煎濃汁一盞分二服無花以根代¶
　　之一方加燈心¶
竹茹湯(出聖濟/總録)治傷寒鼻衂不止¶
　　青竹茹　黄芩(去黒心/各一兩)蒲黄　伏龍肝(各半/兩)¶
　右粗搗篩每服五錢水一盞半煎至八分去滓下藕¶
　　汁一合攪勻食後温服¶
犀角湯(出聖濟/總録)治傷寒鼻衂不止頭面俱熱¶
　　犀角(鎊/)大青　甘草(炙各/三分)升麻　雞蘇莖葉¶
<pb:KR3e0067_WYG_133-12b>¶
　　小薊(各一/兩)黄芩(去黑/心)芍藥(各一/兩半)生乾地黄(焙/)¶
　　朴硝(各二/兩)¶
　右㕮咀如麻豆每服五錢水一盞半煎至八分去滓¶
　　温服¶
阿膠湯(出聖濟/總録)治傷寒鼻衂不止此是陽毒攻腦¶
　　阿膠(炙令/燥)黄芩(去黑心/各一分)葱白(五寸/連鬚)豉(一百/粒)¶
　　乾艾葉(炒半/兩)¶
　右細剉分作二服每服用水一盞半煎至七分去滓¶
<pb:KR3e0067_WYG_133-13a>¶
　　下生地黄汁一合攪勻食後温服¶
黄芩湯(出聖濟/總録)治傷寒鼻衂不止¶
　　黄芩(去黒/心)梔子仁　大黄(剉/炒)蒲黄　荆芥穗(各半/兩)¶
　右剉如麻豆大每服三錢水一盞半煎至八分去滓¶
　　温服不拘時¶
金黄散(出聖濟/總録)治傷寒鼻衂不止¶
　　鬱金　甘草(炙各/一兩)黄藥子　黄蘗(去粗皮/各一兩)¶
　右𢷬羅為細散每服二錢冷水調下不拘時以止為¶
<pb:KR3e0067_WYG_133-13b>¶
　　度¶
鈎籐散(出聖濟/總録)治傷寒頭痛壮熱鼻衂不止¶
　　鈎籐　桑根白皮(剉/)馬牙硝(各一/兩)梔子仁¶
　　甘草(炙各/三分)大黄(剉/炒)黄芩(去黑心各/一兩半)¶
　右粗搗篩每服三錢水一盞竹葉三七片煎至六分¶
　　去滓下生地黄汁一合攪勻食後温服¶
竹茹湯(出聖濟/總録)治傷寒鼻衂不止¶
　　青竹茹(雞子大/一團)生地黄(半兩/拍碎)¶
<pb:KR3e0067_WYG_133-14a>¶
　右以水一盞半煎至八分去滓食後温服¶
羚羊角湯(出聖濟/總録)治傷寒肺熱鼻衂不止¶
　　羚羊角(鎊/)犀角　梔子仁　麥門冬(去心/焙)¶
　　紫苑(去苖毛/各三分)牛黄(研/)元參(各一/分)黄耆　人參¶
　　甘草(炙各/半兩)赤茯苓(厺黑皮/一兩)¶
　右搗粗篩每服五錢水一盞半煎至八分去滓食後¶
　　温服日二¶
前胡湯(出聖濟/總録)治傷寒内熱鼻衂痰壅吐逆¶
<pb:KR3e0067_WYG_133-14b>¶
　　前胡(去蘆/頭)甘草(炙/)白术　陳橘皮(湯浸去/白焙)¶
　　大腹皮(各三/分)赤茯苓(去黑/皮)旋覆花　桔梗(炒各/半兩)¶
　　半夏(湯浸七/遍一分)¶
　右搗粗篩每服五錢水一盞半生薑一棗大拍碎煎¶
　　至八分去滓食後温服¶
髪灰散(出聖濟/總録)治傷寒鼻衂不止¶
　　亂髪(一團如碗/大燒成灰)麝香(研錢/半)¶
　右同研極細每服一錢新水調下又取少許吹鼻中¶
<pb:KR3e0067_WYG_133-15a>¶
　　立差¶
四生飲　治傷寒衂血心胸煩滿¶
　　生地黄汁(三/合)生藕汁(二/合)生蘇薊汁(一/合)生薑汁(半/合)¶
　　白藥子(一分/細末)¶
　右和勻於銀石器中㣲温食後分二服¶
升麻湯(出聖濟/總録)治傷寒鼻衂不止頭痛壮熱¶
　　升麻　雞蘇莖葉　芍藥(各一/分)青蒿¶
　　犀角(鎊各/半兩)芒硝(三/分)¶
<pb:KR3e0067_WYG_133-15b>¶
　右粗搗篩每服五錢水一盞煎至六分去滓下地黄¶
　　汁一合食後温服¶
地黄飲(出聖濟/總録)治傷寒鼻衂¶
　　生地黄汁(二/合)蜜(二/合)¶
　右攪勻頓服¶
加减柴胡湯(出經驗/良方)治傷寒鼻衂¶
　　柴胡(去蘆/八錢)半夏(薑製二/錢半)黄芩(去黒/心)人參(去/蘆)¶
　　甘草(炙三/錢)加生熟地黄(共半/兩)¶
<pb:KR3e0067_WYG_133-16a>¶
　右㕮咀每服二錢水一盞半生薑二片棗一枚煎至¶
　　七分去滓温服大人倍加煎服¶
滑石湯(出本/事方)治傷寒衂血¶
　右用滑石末不拘多少飯丸如桐子大每服十丸㣲¶
　　嚼破新水嚥下立止只用藥末一錢以飯少許同¶
　　嚼下亦得老幼皆可服湯晦叔云鼻衂者當汗不¶
　　汗所致其血青黑時不以多少乃得止且服温和¶
　　藥以調其榮衛纔見血鮮急服此藥止之¶
<pb:KR3e0067_WYG_133-16b>¶
血溢湯　治少陰病氣厥發衂者¶
　　黄藥(二/兩)甘草(炙一/兩)¶
　右以水三升煮取一升去滓温分兩服¶
治傷寒鼻衂肺間有餘熱故也血因熱自行不止用此¶
　方¶
　　牡蠣(二兩/半)石膏(一兩/六錢)¶
　右治下篩酒服方寸匕日三四亦可蜜丸如桐子大¶
　　用治大病差後小勞便鼻衂者¶
<pb:KR3e0067_WYG_133-17a>¶
苦參湯　治鼻衂¶
　　苦參(三/分)黄連(二/兩)梔子(二七枚/擘破)大黄(一/兩)地黄(生乾/一兩)¶
　右切以水五升煮取二升半去滓分兩服吾期年已¶
　　療數十人無不差者都下地黄難得無使門冬亦¶
　　差忌蕪荑猪肉冷水¶
止血立效散(出徳/生堂)治鼻口出血不止立效¶
　　生地黄　熟地黄　枸杞　地骨皮(各半/兩)¶
　　白芍藥　當歸(各一/兩)¶
<pb:KR3e0067_WYG_133-17b>¶
　右為末每服三錢重冷酒半盞調服¶
㗜鼻神效散(出徳/生堂)止血¶
　　真膽礬(或緑&KR0552;/亦可)¶
　右碾為細末葦管吹入鼻血立止¶
麻黄升麻湯(出危/氏方)治傷寒發熱不行血隨氣壅俗謂紅¶
　汗者¶
　　麻黄(去根/節)升麻(一兩/一分)黄芩　芍藥　甘草¶
　　石膏　茯苓(各一/兩)¶
<pb:KR3e0067_WYG_133-18a>¶
　右剉散每服四大錢水一盞生薑三片煎熱服㣲汗¶
　　解¶
桂枝栝蔞湯(出危/氏方)治傷風汗下不解鬱於經絡隨氣泄¶
　衂出而衂則為清血或清道閉流入胃管清血遇寒¶
　搏之色變瘀黑者¶
　　桂心　白芍藥　甘草　川芎　栝蔞根¶
　右搗分剉散每服四大錢水一盞半薑三片棗一枚¶
　　煎服頭疼可加石膏¶
<pb:KR3e0067_WYG_133-18b>¶
黄芩散(出聖/惠方)治傷寒上焦壅熱心神煩躁鼻衂不止¶
　　黄芩(三/分)川大黄(三分剉/碎㣲炒)梔子仁(一/分)犀角屑(三/分)¶
　　石膏(三/分)羚羊角(半/兩)藍葉(三/分)川朴硝(一/兩)甘草(半兩炙/㣲赤剉)¶
　右件搗篩為散每服五錢水一大盞煎至五分去滓¶
　　不計時温服¶
黄連散(出聖/惠方)治傷寒心肺熱毒鼻衂不止或兼唾血¶
　　黄連(三分/去鬚)黄芩(一/兩)梔子仁(半/兩)甘草(半兩炙/㣲赤剉)¶
　　伏龍肝(二/分)淡竹葉(一/兩)¶
<pb:KR3e0067_WYG_133-19a>¶
　右件搗篩為散每服五錢水一大盞入生薑半分煎¶
　　至五分去滓入生地黄汁一合亂髪灰一錢攪勻¶
　　更煎三兩沸不計時候温服以差為度¶
艾葉湯(出聖/惠方)治傷寒衂血及吐血連日不絶欲死¶
　　艾葉(半兩細剉/炒㣲黄)生乾地黄(半/兩)阿膠(一分杵研碎炒/令黄燥為末)¶
　右件藥都和勻分為二服水一中盞煎至五分去滓¶
　　下赤馬通汁一合攪令勻不計時温頻服以差為¶
　　度¶
<pb:KR3e0067_WYG_133-19b>¶
羚羊角散(出聖/惠方)治傷寒衂血不止宜服¶
　　羚羊角屑(三/分)犀角(二/分)牛黄(一分/細研)人參(半兩去/蘆頭)¶
　　白茯苓(一/兩)麥門冬(三分/去心)黄耆(三分/剉)梔子仁(三/分)¶
　　甘草(一兩炙/㣲赤剉)紫苑(三分去/苗土)丹參(半/兩)元參(三/分)¶
　右件搗篩為散每服五錢水一大盞煎至五分去滓¶
　　入牛黄末一字攪勻不計時放温頻服之以差為¶
　　度¶
升麻散(出聖/惠方)治傷寒鼻衂不止頭痛壮熱¶
<pb:KR3e0067_WYG_133-20a>¶
　　川升麻(一/兩)青蒿(半/兩)犀角屑(半/兩)雞蘇莖葉(一/兩)¶
　　麥門冬(一兩/去心)川朴硝¶
　右件搗篩為散每服四錢水一中盞煎至五分去滓¶
　　下地黄汁一合更煎一兩沸不計時温服¶
刺薊散(出聖/惠方)治傷寒鼻衂不止兼唾血¶
　　刺薊(一/兩)黄連(三分/去鬚)黄芩(一/兩)梔子仁(三/分)亂髪灰(一/分)¶
　　紫蘇莖葉(半/兩)阿膠(二兩杵研/炒令黄燥)甘草(三分炙/㣲赤)¶
　　羚羊角屑(三/分)¶
<pb:KR3e0067_WYG_133-20b>¶
　右件搗篩為散每服五錢水一大盞煎至五分去滓下¶
　　地黄汁生薑汁各羊兩和令勻不計時服之以差¶
　　為度¶
生乾地黄散(出聖/惠方)治傷寒發汗而汗不快致内有蓄熱¶
　及鼻衂血不止内有餘血者面色黄大便赤消化瘀¶
　血¶
　　乾生地黄(四/兩)赤芍藥(一/兩)牡丹皮(二/兩)犀角屑(一/兩)¶
　　黄芩(一/兩)茜根(一/兩)¶
<pb:KR3e0067_WYG_133-21a>¶
　右為散每服五錢水一盞煎至五分去滓不計時温¶
　　服¶
飛雪湯(出聖/惠方)治傷寒衂血數升不住者¶
　　麻黄(三兩去/根節)石膏(三兩/研碎)芫花(一/兩)川大黄(二/兩)¶
　右件藥都切水一斗半煮取七升放冷披髮仰卧以¶
　　淋其靣血住即止¶
苦參散(出聖/惠方)治傷寒鼻衂血¶
　　苦參(三兩/剉)黄連(二兩/去鬚)梔子仁(二七/枚)川大黄(一兩剉/碎㣲炒)¶
<pb:KR3e0067_WYG_133-21b>¶
　　生乾地黄(一/兩)石榴花(半兩/㣲炒)¶
　右件藥搗篩為散每服五錢水一中盞煎至五分去¶
　　滓不計時温服以差為度¶
蒲黄散(出聖/惠方)治傷寒鼻衂不止心胸煩悶¶
　　蒲黄(三/分)犀角屑(半/兩)子芩(三/分)紫蘇莖葉(半/兩)¶
　　側柏葉(半/兩)甘草(一分炙/㣲赤剉)¶
　右為粗散每服五錢水一大盞煎至六分去滓以伏¶
　　龍肝半兩水濾取清一合粗合令勻不計時分為¶
<pb:KR3e0067_WYG_133-22a>¶
　　二服以差為度¶
又方(一名雞蘇散/出聖惠方)¶
　　甘草(一兩炙/㣲赤剉)雞蘇莖葉(一/兩)淡竹葉(一/握)¶
　右件藥搗碎水一大盞半煎至八分去滓不計時分¶
　　為二服以差為度¶
治傷寒衂血不止(出聖/惠方)¶
　　阿膠(一兩杵碎/炒令黄燥)貝母(半兩煨/令㣲黄)¶
　右搗羅為散每服不計時以温水調下一錢¶
<pb:KR3e0067_WYG_133-22b>¶
又方(出聖/惠方)¶
　　赤馬糞(半兩燒/為灰)石耳(半/兩)龍骨(半/兩)¶
　右搗羅為散更研令極細取少許吹入鼻内未定相¶
　　續用之¶
治傷寒口鼻俱出血可及三五升宜服此方(出聖/惠方)¶
　　亂髪灰(半/兩)伏龍肝(一/兩)¶
　右件藥同研令細每服不計時以新汲水調下二錢¶
　　頻服以差為度¶
<pb:KR3e0067_WYG_133-23a>¶
雞冠花散(出聖/惠方)治傷寒鼻衂不止¶
　　雞冠花　麝香(一分/細研)¶
　右件細羅為散與麝香同研令勻以生地黄汁一合¶
　　冷水半盞攪令勻不計時調下二錢頻服以差為¶
　　度¶
治傷寒胸膈間有餘熱衂血不止(出聖/惠方)¶
　　牡蠣(二兩燒/為粉)石膏(二/兩)¶
　右件藥搗細羅為散每服二錢不計時以生薑調下¶
<pb:KR3e0067_WYG_133-23b>¶
　　頻服以差為度¶
刺薊散(出聖/惠方)治傷寒毒熱盛鼻衂不止¶
　　刺薊(半/兩)土𤓰根(半/兩)子芩(半/兩)蠟面茶(一/分)麝香(半錢/研)¶
　右件藥為細散入麝香研令勻每服不計時以冷蜜¶
　　水調下二錢以差為度¶
黄藥散(出聖/惠方)治傷寒鼻衂可及一斗已來不止方¶
　　黄藥(一/兩)¶
　右搗細羅為散每服二錢不計時以新汲水調下¶
<pb:KR3e0067_WYG_133-24a>¶
犀角地黄湯(出鮑/氏方)治鼻衂傷寒陽氣重不得汗或薑附¶
　侵於陰者¶
　　芍藥(七錢/半)生地黄(八/兩)牡丹皮(一/兩)犀角屑(一兩或/升麻代)¶
　右為散每服三錢重煎¶
桃仁承氣湯(出徳/生堂)治傷寒鼻口出血及大便秘結小便¶
　黑赤如血此小腹中有瘀血故也¶
　　枳實(一/錢)厚朴(二/錢)桃仁(二十四個去/皮尖切碎)大黄(三錢另/研下)¶
　右㕮咀如法修製作一服水盞半煎一盞却下大黄¶
<pb:KR3e0067_WYG_133-24b>¶
　　每二三沸去滓温服大便内下黒白血糞為愈¶
又方止血(出徳/生堂)¶
　　右用山梔子亂頭髮燒灰研為細末吹入鼻孔¶
治傷寒熱毒氣攻於肝心兩臟毒氣煩盛上衝於肺血¶
　隨氣逆鼻中衂血口中吐血甚則耳中眼中皆有血¶
　出(出護/命方)¶
　　杏仁　貝母(去/心)射干　連翹　牡丹皮(去/心)¶
　　羌活　元參　黄芩　山梔　大黄　升麻¶
<pb:KR3e0067_WYG_133-25a>¶
　　滑石　荆芥穗　麥門冬(去心各/一分)鬱金(三/枚)¶
　　牽牛(一/兩)麻黄(去根節/半兩)¶
　右細杵羅為末每服四錢以水一盞半同煎一兩沸¶
　　便㵼出食後臨卧去滓徐徐吃不要煉過即無驗¶
黄芩芍藥散(出活/人書)治傷寒衂血¶
　　黄芩(三/分)芍藥　甘草(各半/兩)¶
　右為粗末每服三錢水一盞煎至六分去滓温服¶
治大病差後小勞便鼻衂(出肘/後方)¶
<pb:KR3e0067_WYG_133-25b>¶
　　牡蠣散　味鹹平㣲寒無毒貝母為之使得甘草¶
　　牛膝逺志蛇牀良惡麻黄茣茱萸辛荑凡用東流¶
　　水煮過火燒令通赤亦同搗末酒服方寸匕日三¶
　　四亦可蜜丸如梧桐子大服之¶
　　　傷寒後熱毒攻眼(論/)¶
夫五臟六腑精氣皆上注於目諸脉之所屬也傷寒差¶
後餘毒未盡内乗於肝邪熱上衝血脉壅滯故令眼目¶
赤痛甚者成瘡或生翳膜毒障瞳人治宜凉肝經以消¶
<pb:KR3e0067_WYG_133-26a>¶
熱毒目者臟腑之精華肝之外候也傷寒熱毒擁滯薫¶
蒸於肝上攻於目則令目赤腫痛若毒氣盛者眼生翳¶
膜又肝開竅於目肝氣虚熱上衝於目故目赤痛重者¶
生瘡翳白膜息肉¶
　　　方¶
麥門冬散(出聖/惠方)治傷寒熱氣攻眼昏暗及有熱淚瞼下¶
　澁痛漸漸至重¶
　　麥門冬(去/心)羚羊角屑　防風(去蘆/頭)决明子¶
<pb:KR3e0067_WYG_133-26b>¶
　　甘草(炙㣲赤剉/各一兩)赤茯苓　赤芍藥　㽔仁¶
　　地骨皮(各半/兩)¶
　右搗篩為散每服五錢水一大盞煎至五分去滓不¶
　　計時温服¶
治傷寒熱毒氣攻眼赤澁浮翳宜服(出聖/惠方)¶
　　川升麻　川朴硝(各一/兩)黄芩　甘草(炙㣲赤剉/各三分)¶
　右搗篩為散每服五錢水一盞入竹葉三七片煎至¶
　　五分去滓不計時温服一方有黄連¶
<pb:KR3e0067_WYG_133-27a>¶
蕤仁散(出聖/惠方)治傷寒熱毒攻目障翳赤腫¶
　　㽔仁　漏蘆　黄芩　犀角屑　連翹¶
　　川升麻　甘草(炙㣲/赤剉)　川大黄(剉碎㣲/炒一兩)¶
　　梔子仁　枳實(麩炒㣲黄/各一兩)¶
　右搗篩每服五錢水一大盞入竹葉三七片煎至五¶
　　分去滓不計時温服¶
柴胡散(出聖/惠方)治傷寒熱毒攻眼障翳赤澁疼痛¶
　　柴胡(去/苗)地骨皮　黄芩　甘菊花(各三/分)元胡索(半/兩)¶
<pb:KR3e0067_WYG_133-27b>¶
　　石膏(一/兩)甘草(炙㣲/赤剉)羌活　防風(去蘆頭/各半兩)川椒¶
　　川朴硝(一兩/半)¶
　右搗篩為散每服五錢水一大盞入竹葉三七片煎¶
　　至五分去滓不計時温服一方有元參無元胡索¶
羚羊角散(出聖/惠方)治傷寒熱氣毒攻眼赤澁昏暗疼痛¶
　　羚羊角屑　决明子　芎藭　羌活　石膏¶
　　柴胡(去/苗)　黄芩　人參(去蘆/頭)川大黄(剉碎㣲炒已/上各一兩)¶
　　梔子仁(半/兩)¶
<pb:KR3e0067_WYG_133-28a>¶
　右為散每服五錢水一大盞入竹葉三七片煎至五¶
　　分去滓不計時温服¶
黄芩散(出聖/惠方)治傷寒熱毒氣攻眼翳膜赤腫¶
　　黄芩　黄連(去/鬚)決明子　元參　柴胡(去苗已上/各一兩)¶
　右為散每服五錢水一大盞入竹葉三七片煎至五¶
　　分去滓不計時温服¶
秦皮散(出聖/惠方)治傷寒熱攻眼忽生赤翳疼痛不可視明¶
　或眼外浮腫¶
<pb:KR3e0067_WYG_133-28b>¶
　　秦皮　前胡(去蘆/頭)㽔仁　黄芩　川升麻¶
　　赤芍藥　枳殻(麩炒㣲/黄去穰)甘草(炙㣲赤剉/各一兩)¶
　　梔子仁(半/兩)川大黄(剉碎/㣲炒)川芒硝(各二/兩)¶
　右為粗散每服五錢水一大盞煎至五分去滓不計¶
　　時温服¶
石膏散(出聖/惠方)治傷寒未解熱毒氣上衝頭痛目赤澁¶
　　石膏　柴胡(去苗各/一兩)葛根(剉/)赤芍藥　黄苓¶
　　梔子仁(各半/兩)甘草(一分炙/㣲赤剉)¶
<pb:KR3e0067_WYG_133-29a>¶
　右為散每服四錢水一中盞入生薑半分葱白二莖¶
　　豉五十粒煎至六分去滓不計時温服¶
決明子散(出聖/惠方)治傷寒熱毒氣攻眼目生赤白翳澀痛¶
　不可忍¶
　　決明子　川升麻　黄蘗(剉/)秦皮　川芒硝(各一/兩)¶
　　㽔仁(半/兩)　黄連(一兩半/去鬚)甘草(半兩炙/㣲赤剉)¶
　右粗羅為散每服五錢水一中盞煎至五分去滓不¶
　　計時温服¶
<pb:KR3e0067_WYG_133-29b>¶
升麻散(出聖/惠方)治傷寒熱毒攻眼生翳¶
　　升麻　黄芩(各一/兩)黄連(去/鬚)青箱子¶
　　甘草(炙㣲赤剉/各三兩)川芒硝(一/兩)¶
　右粗羅為散每服五錢水一大盞煎至五分去滓不¶
　　計時温服¶
青箱子圓(出聖/惠方)治傷寒熱毒攻眼赤痛兼有翳暈¶
　　青箱子　川大黄(剉碎/㣲炒)黄連(去/鬚)黄芩　川升麻¶
　　梔子仁(已上各/一兩)兔肝(三分/㣲炙)川朴硝(二/兩)苦參(三/分)¶
<pb:KR3e0067_WYG_133-30a>¶
　右為末煉蜜和丸如梧桐子大每服不計時以温浆¶
　　下三十丸¶
治傷寒熱毒氣攻眼生赤白翳宜服此方(出聖/惠方)¶
　　用烏賊魚骨一兩不用大皮為細散入龍腦少許¶
　　更研令細取小許㸃眼日三四度¶
治傷寒大病後熱毒氣攻眼(出聖/惠方)¶
　　用露蜂房二兩以水三盞煎至二盞去滓放温洗¶
　　㸃日三五度¶
<pb:KR3e0067_WYG_133-30b>¶
治傷寒熱毒氣攻眼生翳(出聖/惠方)¶
　　用豉三七粒燒為灰細研如粉以少許㸃翳上日¶
　　三四度一方為末以管吹入鼻中¶
羚羊角湯(出聖濟/總録)治傷寒後熱毒風壅攻衝眼目昏暗¶
　疼痛¶
　　羚羊角屑　決明子　芎藭　羌活(去蘆/頭)¶
　　石膏(碎各/一兩)茈胡(去/苗)黄芩(去黑/心)人參(各半/兩)¶
　右粗搗篩每服三錢水一盞入竹葉三七片煎至六¶
<pb:KR3e0067_WYG_133-31a>¶
　　分去滓温服早晩食後各一¶
黄連湯(出聖濟/總録)治傷寒後毒氣上攻眼生浮翳赤痛¶
　　黄連(去/鬚)黄芩(去黒/心)升麻(各三/兩)甘草(炙三/分)朴硝(研半/兩)¶
　右粗搗篩每服三錢水一盞入竹葉三七片煎至六¶
　　分去滓温服早晚食後各一¶
連翹湯(出聖濟/總録)治傷寒後毒氣上攻眼目赤痛及生障¶
　翳¶
　　連翹　漏蘆(去蘆/頭)黄連(去/鬚)升麻　麻黄(去根/節)¶
<pb:KR3e0067_WYG_133-31b>¶
　　白斂　大黄(剉/炒)甘草(炙/剉)朴硝¶
　右粗搗篩每服三錢水一盞入竹葉三七片煎至六¶
　　分去滓温服早晚食後各一¶
地膚子丸(出聖濟/總録)治傷寒熱病後眼目諸疾¶
　　地膚子　決明子　沙參　羚羊角屑　菊花¶
　　秦皮　枳殻(去穰/麩炒)大黄(剉碎已上/各一兩)¶
　右為末煉蜜和丸如梧桐子大每服食後下二十丸¶
決明丸(出聖濟/總録)治傷寒後眼目昏暗生瘡赤痛¶
<pb:KR3e0067_WYG_133-32a>¶
　　石決明　黄連(去/鬚)車前子　細辛(去苗/葉)梔子仁¶
　　枳殻(去穰麩炒/各一兩)大黄(剉/炒)黄芩(去黒/心)羚羊角屑(各半/兩)¶
　右為末鍊蜜為丸如梧桐子大每服二十丸食後煎¶
　　竹葉湯下¶
麥門冬丸(出聖濟/總録)治傷寒熱病後眼暗有翳及赤澀疼¶
　痛¶
　　麥門冬(去/心)澤㵼　茺蔚子　枸杞子　枳殻(去穰/麩炒)¶
　　生乾地黄(焙/)石決明(刮/淨)黄連(去鬚已上/各一兩)細辛(去苗葉/半兩)¶
<pb:KR3e0067_WYG_133-32b>¶
　右為末煉蜜和丸如梧桐子大每服二十丸食後米¶
　　飲下¶
犀角湯(出聖濟/總録)治傷寒後肝氣實目中磣痛或生翳暈¶
　　犀角屑(三/分)瞿麥穗　黄芩(去黒/心)黄連(去/鬚)木通(剉/)¶
　　梔子仁　大黄(剉/炒)車前子(各半/兩)人參(一/兩)¶
　右粗搗篩每服三錢入竹葉三七片煎至六分去滓¶
　　温服早晩食後各一¶
洗眼秦皮湯(出聖濟/總録)治傷寒後熱氣上衝目生瘡翳¶
<pb:KR3e0067_WYG_133-33a>¶
　　秦皮(一/分)竹葉(一/握)防風(去/蘆)菊花　萎㽔(各半/兩)¶
　　㽔仁(去殻研/一分)甘草(生用/三分)¶
　右粗搗篩用水二升煮取一升綿濾去滓放温洗眼¶
　　不拘時¶
防風湯(出聖濟/總録)治傷寒後肝虚目暗視物不明或見黑¶
　花¶
　　防風(去/蘆)芎藭　甘草(炙/剉)人參　茯神(去/木)¶
　　獨活　前胡(去蘆頭/各一兩)細辛(去苗/葉)菊花¶
<pb:KR3e0067_WYG_133-33b>¶
　右粗㨶篩每服五錢水一盞半煎至一盞去滓温服¶
　　早晚食後各一¶
漏蘆連翹湯(出千/金方)治傷寒熱毒變作赤色癰疽丹疹腫¶
　毒及眼赤痛生障翳悉主之此方兼療天行¶
　　漏蘆　連翹　黄芩　麻黄(去根/節)白斂　升麻¶
　　甘草(炙各/二兩)大黄(切/)枳實(炙各/三兩)¶
　右切以水九升煮取三升去滓温服分三服相去二¶
　　食頃更服熱甚者可加芒硝二兩忌海藻菘菜等¶
<pb:KR3e0067_WYG_133-34a>¶
　　物¶
秦皮湯　治毒病衝眼忽生赤翳或白或腫膚起赤痛¶
　不得視光痛入肝心或眼外浮腫如吹淚出生膜覆¶
　珠子¶
　　秦皮　前胡　常山　黄芩　升麻　芍藥¶
　　白㣲　枳實(炙/)甘草(炙已上/各二兩)大黄(三/兩)¶
　右以水八升煮取三升分二服相去二食頃更服若¶
　　盛熱者可加芒硝二兩忌海藻菘菜生葱生菜一¶
<pb:KR3e0067_WYG_133-34b>¶
　　方加㽔仁一兩梔子仁半兩¶
秦皮湯(出聖/惠方)治傷寒病熱毒氣入眼生赤脉赤膜白膚¶
　翳者及赤痛不得見光痛毒煩惱者神效¶
　　秦皮　升麻　黄連(各一/兩)¶
　右切以水洗去塵用水四升煮取二升半冷之分用¶
　　三合仰眼以綿繞筯頭取湯以滴眼中如屋漏状¶
　　盡三合止須臾復用日五六遍乃佳忌猪肉冷水¶
又方(出聖/惠方)¶
<pb:KR3e0067_WYG_133-35a>¶
　　用冷水漬青布以掩目¶
治傷寒熱毒在肝善怒筋脉疼痛神昏不欲見人兩脇¶
　脹滿不思飲食診其脉左手闗脉一指大𦂳急宜服¶
　此方(出護/命方)¶
　　薄荷　荆芥穗　羌活　獨活　山梔¶
　　牡丹皮　黄芩　連翹　大黄(各一/兩)硝石(四/銖)¶
　　牽牛(一兩/半)半夏(二/銖)¶
　右件藥除牽牛半夏硝石三味獨作一處杵所餘衆¶
<pb:KR3e0067_WYG_133-35b>¶
　　藥只合作一處杵每服六錢衆藥末四錢牽牛等¶
　　末二錢以水一盞半先煎湯令服方入衆藥末四¶
　　錢葱三枝煎一沸急漏㵼取汁一盞調下牽牛等¶
　　末食後和滓服¶
　　　傷寒咽喉痛(論/)¶
夫傷寒過經而不愈脉反沉遲手足厥冷者此為下部¶
脉逆致陰陽隔絶邪客於足少陰之經毒氣上熏故咽¶
喉或痛而生瘡也傷寒咽喉痛者少陰受邪邪毒壅遏¶
<pb:KR3e0067_WYG_133-36a>¶
於上焦㣲則咽喉痛甚則痛而生瘡又傷寒過經邪熱¶
内盛熏於上焦令人咽喉腫痛各隨其証以法治之歌¶
曰發斑唾血成陽毒陰証咽中必有瘡汗出陰陽俱𦂳¶
澀法當咽痛號亡陽又論曰隂證者少陰也陰陽脉俱¶
𦂳主無汗有汗者曰亡陽屬少陰法當咽痛也治在自¶
汗亡陽條大抵咽痛甘桔湯猪膚湯不論陰陽証皆可¶
用也証法論口瘡赤爛蜜漬黄蘗嚥汁又升麻六物湯¶
又有非其暴寒伏於少陰之經脉㣲弱而咽痛次必下¶
<pb:KR3e0067_WYG_133-36b>¶
利古方謂之腎傷寒先用半夏桂甘湯次四逆湯一二¶
日當差應少陰經傷皆謂腎傷寒也亦多表裏無熱但¶
苦煩憒黙而極不欲見光明有時腹痛或脉沉細舊用¶
四順湯古人以其烈不堪用云腎病而體猶有熱者可¶
服黄連龍骨湯若已至十餘日下利不止手足徹冷無¶
熱証者四順湯諸方書中皆不曽載黄連龍骨湯即於¶
黄連雞子湯去雞子加龍骨半兩也四順湯即理中湯¶
中加甘草一倍是也咽喉痛陽毒發成斑肢冷咽瘡腎¶
<pb:KR3e0067_WYG_133-37a>¶
証着脉𦂳無陽咽亦痛脉㣲下利傷寒又論云咽喉不¶
利或痛或瘡榖不入而嘔吐者毒氣上衝所致也陽毒¶
必然發斑少陰四肢必冷其有不利者可與之甘桔湯¶
半夏散入甘草生薑下之其不至下利或小便赤而去¶
衣者可與桔梗湯入元參枳殻使大便順道則黑奥之¶
毒泄矣續以甘草生薑煎湯調之甘草生薑解其毒也¶
腎病咽痛不利身猶熱者未可用四順湯且與黄連龍¶
骨湯即黄連雞子湯去雞子加龍骨湯陽毒咽痛發斑¶
<pb:KR3e0067_WYG_133-37b>¶
吐膿血脉洪數用藥有本條各少陰咽痛咽瘡脉沉遲¶
厥冷可吐利又陰陽脉俱𦂳反自汗為無陽法當咽痛¶
而後吐利亦屬少陰並不可汗下重熨汗出冝以藁本¶
粉傅之咽痛用甘桔湯猪膚湯若沉冷甚者半夏散通¶
脉四逆去芍藥加北梗與之咽痛通用甘桔湯上焦壅¶
熱加枳殻北前胡腎傷寒一証乃非時暴寒中於人伏¶
於少陰之經頭疼腰痛其脉㣲若初咽痛似傷寒次必¶
下利非咽閉之比咽痛半夏桂甘湯即半夏散是也下¶
<pb:KR3e0067_WYG_133-38a>¶
利四逆湯或四順湯主之証治論口瘡赤爛用蜜浸黄¶
蘗一宿取汁含嚥升麻六物湯咽中閉塞烏扇湯傷寒¶
六七日大下之寸脉沉遲尺脉不至咽喉不利唾膿血¶
手足厥利不止者難治麻黄升麻湯夫咽喉痛有陰陽¶
二証脉浮數而赤斑斑如錦紋咽喉痛唾膿血者此陽¶
証也脉沉遲手足厥冷或吐利而咽中痛此少陰証也¶
病源云此為下部脉都不至陰陽隔絶邪客於足少陰¶
之絡毒上衝故咽喉不利或痛而生瘡也傷寒脉陰陽¶
<pb:KR3e0067_WYG_133-38b>¶
俱𦂳及汗出者亡陽也此屬少陰法當咽痛而腹脹吐¶
利此候汗下熏熨俱不可汗出者以藁本粉傅之咽喉¶
痛者甘草湯桔梗湯猪膚湯半夏散通脉四逆去芍藥¶
加桔梗湯麻黄升麻湯可選而用之又有伏氣之病謂¶
非時有暴露中人伏氣於少陰經始不覺病旬月乃發¶
脉㣲弱沈先咽痛似傷寒非喉障之病次必下利始用¶
半夏桂甘湯次四逆散主之此病只一二日便差古方¶
謂之腎傷寒也¶
<pb:KR3e0067_WYG_133-39a>¶
　　　方¶
射干散(出聖/惠方)治傷寒毒氣攻咽喉痛心煩躁熱胸膈滯¶
　悶大小便難¶
　　射干　枳殻(麩炒㣲/黄去穰)川升麻　馬牙硝　木通(剉/)¶
　　川大黄(剉碎/㣲炒)元參(各一/兩)犀角屑(三/分)甘草(半兩/生用)¶
　右為散每服四錢水一中盞煎至六分去滓不計時¶
　　温服¶
馬蘭子散(出聖/惠方)治傷寒毒氣攻咽喉閉塞疼痛不可忍¶
<pb:KR3e0067_WYG_133-39b>¶
　　馬蘭子(㣲/炒)地骨皮　川升麻　黄芩　犀角屑¶
　　甘草(生/用)大青(各半/兩)馬牙硝(二/兩)苦竹葉(三兩/剉)¶
　右為散以水三大盞煎至一盞濾去滓入蜜二合同¶
　　熬令稠不計時取一茶匙含嚥津¶
木通散(出聖/惠方)治傷寒咽喉閉塞不通小便赤澀¶
　　木通(剉/)羚羊角屑　川升麻　射干　蘆根(剉/)¶
　　甘草(生用各/一兩)赤芍藥(半/兩)¶
　右為散每服五錢水一大盞煎至五分去滓温服不¶
<pb:KR3e0067_WYG_133-40a>¶
　　計時¶
麥門冬散(出聖/惠方)治傷寒熱毒在心脾口舌乾燥咽喉腫¶
　痛¶
　　麥門冬(去/心)川大黄(剉碎/㣲炒)漢防己　葛根(剉/)滑石¶
　　元參　木通(剉各/半兩)木香　甘草(生用各/一分)¶
　右為散每服五錢水一大盞入生薑半分葱白二莖¶
　　煎至五分去滓温服不計時¶
升麻散(出聖/惠方)治傷寒心胸氣壅閉塞不通咽喉疼痛¶
<pb:KR3e0067_WYG_133-40b>¶
　　川升麻　木通(剉/)羚羊角屑　前胡(去蘆/頭)¶
　　桑根白皮(剉/)川大黄(剉碎㣲炒/各半兩)馬蘭根¶
　　川朴硝(各一/兩)¶
　右為散每服五錢水一大盞煎至五分去滓不計時¶
　　温服¶
羚羊角散(出聖/惠方)治傷寒咽喉疼痛心神煩悶¶
　　羚羊角屑　木通(剉/)射干　川升麻¶
　　地骨皮(各一/兩)蘆根(剉三/兩)¶
<pb:KR3e0067_WYG_133-41a>¶
　右為散每服五錢水一大盞煎至五分去滓温服不¶
　　計時¶
治傷寒經數日胸中妨悶咽喉噎塞痛不能飲食(出聖/惠方)¶
　　射干　川升麻　人參(去蘆頭/各三分)甘草(生/用)¶
　　陳橘皮(湯浸去白穰/焙各半兩)¶
　右為散每服三錢水一中盞入生薑半分煎至六分¶
　　去滓温服不計時¶
桔梗散(出聖/惠方)治傷寒二三日咽喉痛¶
<pb:KR3e0067_WYG_133-41b>¶
　　桔梗(去蘆/頭)甘草(二兩/生用)苦參(半兩/剉)¶
　右為散每服五錢水一大盞煎至五分去滓温服不¶
　　計時¶
硼砂丸(出聖/惠方)治傷寒舌𦂳強硬黑色咽喉閉塞腫痛¶
　　硼砂　馬牙硝　鬱金　苦葫蘆子¶
　　川大黄(剉碎/㣲炒)鼠粘子(㣲/炒)白礬灰　黄藥¶
　　梔子仁　甘草(生/用)黄芩(已上各/半兩)¶
　右為末煉蜜并沙糖和丸如雞頭實大每服一丸用¶
<pb:KR3e0067_WYG_133-42a>¶
　　綿褁含化嚥津以差為度¶
甘草散(出聖/惠方)治傷寒二三日毒氣攻咽喉痛腫¶
　　甘草(一兩/生用)川升麻　射干(各半/兩)¶
　右細剉以水三大盞煎至二盞去滓分為四服日三¶
　　服夜一服¶
苦酒湯(出聖濟/總録)治少陰病中咽痛生瘡不能語言聲不¶
　出者¶
　　半夏(十四枚湯洗/七遍切焙)生雞子(一/枚)¶
<pb:KR3e0067_WYG_133-42b>¶
　右將雞子破殻去黄入半夏在内并苦酒滿雞子殻¶
　　置剪刀鐶中安火上令三四沸去滓少少含嚥之¶
　　不差便再服¶
半夏湯(出活/人書)治伏氣之病謂非時有暴寒人中伏氣干¶
　少陰中經始不覺病旬月乃發脉便㣲弱沈遲咽痛¶
　似傷寒非咽痺之病次必下利如用半夏桂心甘草¶
　湯又以四逆散主之此病只二日便差古方謂之腎¶
　傷寒¶
<pb:KR3e0067_WYG_133-43a>¶
　　半夏(湯洗七/遍切焙)桂(去粗/皮)甘草(炙/剉)¶
　右等分粗搗篩每服先以水一盞煎七沸入藥兩方¶
　　寸匕更煮三沸下火放冷少少嚥之用生薑三片¶
　　同煎¶
麝干湯(出聖濟/總録)治傷寒咽喉閉塞痛欬𠻳多腥氣¶
　　麝干　木通(剉/)升麻(各一/兩)桔梗　元參¶
　　黄芩(去黑/心)甘草(炙剉各/三分)¶
　右粗搗篩每服五錢水一盞半煎至八分去滓食後¶
<pb:KR3e0067_WYG_133-43b>¶
　　温服¶
麥門冬湯(出聖濟/總録)治傷寒咽喉壅塞小便不通氣腹脹¶
　口舌乾燥¶
　　麥門冬(去心/焙)大黄(剉/炒)防己　元參　葛根¶
　　木通(剉/)青竹茹　滑石(碎各/半兩)甘草(炙剉/一分)木香(一分/半)¶
　右粗搗每服五錢水一盞半入生薑半分拍碎葱白¶
　　五寸切同煎至八分去滓食後温服¶
連翹散(出聖濟/總録)治傷寒熱毒未解咽喉壅塞口内生瘡¶
<pb:KR3e0067_WYG_133-44a>¶
　　連翹(半/兩)白藥子(三/分)丹參(半/兩)山梔子仁(半/兩)惡實¶
　　黄蘗(去粗蜜/炙半兩)茈胡(去苗/半兩)甘草(炙剉/一分)¶
　右為細末每服二錢食後蜜水調下日二服¶
地黄煎(出聖濟/總録)治傷寒時氣肺熱欬𠻳咽喉痛如有瘡¶
　　生地汁(半/升)升麻　元參　芍藥　茈胡(去苗各/一兩)¶
　　貝母(去心/三分)麥門冬(去心焙/各一兩)竹葉(一/兩)白蜜(五/兩)¶
　右除地黄蜜外細剉用水五大盞煎至二盞去滓下¶
　　蜜及地黄汁慢火煎成膏每服半匙不計時嚥津¶
<pb:KR3e0067_WYG_133-44b>¶
𤣥參煎(出聖濟/總録)治傷寒咽喉痛壅塞不通口苦¶
　　𤣥參(剉煮/一兩)羚羊角(鎊/)升麻　射干(各三/分)¶
　　芍藥　木通(剉各/半兩)¶
　右粗搗篩每服五錢水一盞半生薑半分拍碎同煎¶
　　至八分去滓食後温服¶
茯苓湯(出聖濟/總録)治傷寒毒氣上衝喉中痛悶塞不通¶
　　赤茯苓(去黒皮/半兩)木通(剉三/分)升麻　羚羊角(鎊/)¶
　　前胡(去蘆/頭)大黄(剉炒各/半兩)桑白皮(剉三/分)馬蘭根¶
<pb:KR3e0067_WYG_133-45a>¶
　　朴硝¶
　右粗搗篩每服三錢水一盞至六分去滓食後温服¶
牛黄散(出聖濟/總録)治傷寒咽喉痛心中煩躁舌上生瘡¶
　　牛黄(研/)朴硝(研/)甘草(炙剉各/一兩)升麻　山梔子(去/皮)¶
　　芍藥(各半/兩)¶
　右搗研為細散同研令勻每服一錢食後煎薑蜜放¶
　　冷調下¶
犀角散(出聖濟/總録)治傷寒咽喉痛口中乾燥不止¶
<pb:KR3e0067_WYG_133-45b>¶
　　犀角屑(半/兩)黄連(去/鬚)鉛霜(研各/半兩)栝蔞根(半/兩)鬱金¶
　　甘草(炙剉各/半兩)¶
　右為細散并同研勻每服二錢食後用去心麥冬煎¶
　熱水調下¶
大丸(出聖濟/總録)治傷寒臟腑大熱毒氣及衝咽喉塞急痛¶
　　升麻(三/兩)甘草(生/用)射干(各二/兩)¶
　右為末入牛蒡汁和杵數百下丸如彈子大每服一¶
　　丸綿裹含化嚥津不拘時如和不成入煉蜜少許¶
<pb:KR3e0067_WYG_133-46a>¶
麻黄地骨湯(出聖濟/總録)治傷寒頭痛自熱咽喉壅塞語聲¶
　不出¶
　　麻黄(去節/三分)地骨皮　元參(各半/兩)五味子(三/分)甘草(剉/炙)¶
　　乾薑(炮各/一分)附子(炮製去皮/臍半兩)桔梗(炒/)知母¶
　　杏仁(湯浸去皮尖雙/仁炒各半兩)¶
　右剉如麻豆毎服五錢水一盞煎至六分去滓食後¶
　　温服¶
治傷寒熱病後口乾喜唾咽痛(出千/金方)¶
<pb:KR3e0067_WYG_133-46b>¶
　　大棗(二十/枚)烏梅(十/枚)¶
　右合搗蜜和丸如杏核大含嚥其汁甚驗¶
治傷寒熱病喉中痛閉塞不通(出活/人書)¶
　　生烏扇(切一/斤)猪脂(一/斤)¶
　右合煎成藥去滓取如半雞子大薄綿裹之内喉中¶
　　稍稍嚥之取差¶
又方(出千/金方)¶
　　升麻　芍藥　羚羊角(各三/兩)通草(四/兩)射干(二/兩)¶
<pb:KR3e0067_WYG_133-47a>¶
　　生蘆根(切一/斤)¶
　右㕮咀以水七升煮取二升半分三服¶
附子丸　治傷寒毒攻咽喉腫痛¶
　　附子(炮/)藜蘆(各等/分)¶
　右為末蜜和丸如梧桐子大飲下一枚含黄蘗亦佳¶
　　忌猪肉狸肉¶
一方(出肘/後方)治毒病攻咽喉腫痛¶
　右切當陸炙令熱以布藉喉以熨布上冷復易¶
<pb:KR3e0067_WYG_133-47b>¶
一方(出肘/後方)¶
　右取真閭茹爪甲口中牙小嚼汁以漬喉當㣲覺異¶
　　為佳¶
絡石散(出聖/惠方)治傷寒毒氣攻咽喉痛¶
　　絡石　元參　川升麻　射干　子芩¶
　　木通(剉各/半兩)甘草(一分/生用)¶
　右為散每服四錢水一盞煎至六分去滓不計時温¶
　　服¶
<pb:KR3e0067_WYG_133-48a>¶
五抝散　治感寒而語聲不出或至咽喉腫痛¶
　　麻黄(不去/根節)杏仁(不去/皮尖)甘草(生/用)桔梗　荆芥穗(各等/分)¶
　右㕮咀生薑三片同煎温頻頻嚥服咽喉痛甚者煎¶
　　熟後加朴硝少許¶
　¶
　¶
　¶
　¶
<pb:KR3e0067_WYG_133-48b>¶
　¶
　¶
　¶
　¶
　¶
　¶
　¶
　普濟方卷一百三十四¶
