# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.813897
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百五十四
<pb:KR3e0067_WYG_254-1a>¶
欽定四庫全書¶
　普濟方卷二百五十四　明　周王朱橚　撰¶
　　雜治門¶
　　　中惡(附論/)¶
夫病者卒心腹脹滿吐利不利如乾霍亂状世所謂衝¶
惡是也由人精神不全心志多憂遂為邪鬼所擊或復¶
附着沉沉黙黙寤言譫語誹謗罵詈訐露人事不避譏¶
嫌口中好言未然禍福至及其時毫髮無失人有起心¶
<pb:KR3e0067_WYG_254-1b>¶
已知其肇登髙渉險如履平地或悲泣呻吟不欲見人¶
其状萬端如醉如狂不可槩舉此皆神鬼及諸精魅附¶
着感人或復觸犯忌諱土地神靈為其所作非有真實¶
但隨方俗放驗治之中惡者是人精神衰弱為鬼邪之¶
氣卒中之也夫人隂陽順理榮衛調平神守則强邪不¶
干若将攝失宜精神衰弱便中鬼毒之氣其状卒然心¶
腹刺痛悶亂欲死又凡卒中惡腹大而滿者診其脉𦂳¶
大而浮者死𦂳細而微者生又中惡吐血數升脉数細¶
<pb:KR3e0067_WYG_254-2a>¶
者浮焱如疾者生中惡者差後餘勢尚滯發作則變成¶
疰也¶
　　　方¶
備急㪚(一名雄黄散/出聖惠方)治卒中惡客忤五尸入腹鬼刺鬼¶
　排及中蠱毒注吐血下血及心腹㽲痛腹滿寒熱毒¶
　病¶
　　雄黄(研二/兩)丹砂(研一/兩)附子(炮裂去皮臍/一兩一分)桂(去粗/皮)藜¶
　　蘆(各一/分)蜀椒(去目并閉口/炒出汗半兩)野葛(三/分)芫花(醋炒/四分)巴豆¶
<pb:KR3e0067_WYG_254-2b>¶
　　仁(三十五箇/去心熬)¶
　右将巴豆别治如脂餘細為散以巴豆合搗令勻瓷¶
　器貯之宻封勿泄氣遇急病水服一分許加至半錢¶
　零老㓜减半病在頭當鼻衂在膈上則吐在膈下則¶
　利在四肢則汗出而愈¶
辟穢丹　能辟穢氣¶
　　細辛(半/兩)甘松(一/兩)川芎(二/兩)¶
　右為細末水丸如弹子大乆窨妙毎焼一丸加麝香¶
<pb:KR3e0067_WYG_254-3a>¶
　少許如無亦可¶
又方　救卒中惡死及卒死¶
　右以猪脂如鷄子大苦酒一升煮沸以灌喉中又救¶
　治卒死亦可醋灌之¶
桃皮湯(出聖/惠方)治中惡喘急氣心腹痛胸脇脹滿短氣¶
　　桃皮(一握東/引者)白楊皮(一/握)梔子仁(十四/枚)真珠(研/)當歸¶
　　(切/焙)桂(去粗皮/各二兩)附子(炮裂去皮/臍一兩)吴茱茰(湯洗焙/炒半兩)¶
　右除真珠外剉如麻豆毎服五錢水一盞半入生薑¶
<pb:KR3e0067_WYG_254-3b>¶
　大&KR0037;煎至一盞去滓内真珠末半錢攪勻温服一方¶
　無白楊皮¶
當歸散(出聖/惠方)治中惡心腹痛胸脇短氣¶
　　當歸(二兩剉/碎微炒)梔子仁(一/兩)桃白皮(二/兩)附子(一兩炮裂/去皮臍)¶
　　赤芍藥(一/兩)蓬莪荗(一/兩)桂心(一/兩)吴茱茰(一兩湯浸十/遍焙乾微炒)¶
　右為散毎服三錢水一盞入豉五十粒煎至六分去¶
　滓不時温服¶
桃皮湯　治中惡心痛胸脇㽲刺喘急¶
<pb:KR3e0067_WYG_254-4a>¶
　　桃東行白枝皮(剉一/握)丹砂(研一/兩)梔子仁(十四/枚)當歸¶
　　(切焙/三兩)桂(去粗皮/三兩)附子(炮裂去盡/皮臍一兩)吴茱茰(湯浸焙/乾炒)香¶
　　䜴(炒各/五合)¶
　右除丹砂外剉如麻豆勻毎服五錢水一盞半入生¶
　薑半分切碎煎取七分去滓入丹砂末半錢温服¶
雄黄膏(一名五毒神/膏出肘後方)療中惡暴百病¶
　　雄黄(二/兩)硃砂(二/兩)當歸(二/兩)椒(二/兩)烏頭(一/升)薤白(一/升)¶
　右以苦酒漬一宿猪脂五斤東南陳蘆煎五上五下¶
<pb:KR3e0067_WYG_254-4b>¶
　絞去滓内雄黄朱砂末攪令相得畢諸卒百勞温酒¶
　服如&KR0037;核一枚不差更服得下即除四肢有病可摩¶
　癰腫諸病瘡皆摩傅之夜行及病冐霧露皆以塗人¶
　身中佳¶
朱砂丸(出聖/惠方)治中惡客忤垂死¶
　　朱砂(一兩細研/水飛過)雄黄(一兩研/水飛過)麝香(一分别/研入)附子(一/兩)¶
　　(炮裂去皮/臍為末)巴豆(二十枚去皮心/研紙裏壓去油)¶
　右細研令匀煉蜜和搗三五百杵丸如麻子大毎服¶
<pb:KR3e0067_WYG_254-5a>¶
　不計時以粥飲下三丸不利更服三丸漸加至五丸¶
　七丸以利為度¶
空青散(出聖/惠方)治中惡客忤垂死¶
　　空青(一兩/細研)麝香(一分/細研)硃砂(一兩細研/水飛過)雄黄(半兩/細研)¶
　右相和研令勻毎服醋一合相合調散半錢不計時¶
　候又用湯一合與醋相勻服之須臾即吐為妙¶
朱犀散(出經驗/良方)治中惡中忤鬼氣其證暮夜或登厠或¶
　出郊野或遊空屋或人所不至之地忽然眼見鬼物¶
<pb:KR3e0067_WYG_254-5b>¶
　鼻口吸着惡氣驀然倒地四肢厥冷兩手握拳鼻口¶
　出清血性命逡廵須臾不救此證與尸厥同但腹不¶
　鳴心脇俱煖切勿移動即令人圍繞打鼓焼火或焼¶
　麝香安息香蘇木樟木之類醒方可移歸¶
　　犀角(半兩鎊/硝研末)生麝香(一/分)大硃砂(一/分)¶
　右為細末毎服和勻二錢用井花水調嚾服如無前¶
　件藥只用單方¶
桃枝湯(出危/氏方)¶
<pb:KR3e0067_WYG_254-6a>¶
　右用雄黄為末毎服一錢桃枝葉煎湯嚾下如或無¶
　雄黄只用後方¶
又方(出危/氏方)¶
　右用故汗衣或觸衣者着在上身多時乆遭汗者佳¶
　用觸衣者乆着上身内衣也男用婦衣婦用男衣焼¶
　為灰毎服二錢百沸湯㸃灌服¶
雄黄丸(出聖/惠方)治患鬼氣出鬼毛方¶
　　獨顆蒜(一/枚)雄黄(一/錢)杏仁(一分湯浸去/皮尖䨇仁炒)¶
<pb:KR3e0067_WYG_254-6b>¶
　右都研為丸如麻子大毎日空心以粥飲下三丸静¶
　坐少時鬼毛自爪甲中間出矣當汗出即差¶
備急丸(一名追魂丹/出聖惠方)療心腹卒暴百病中惡客忤心腹¶
　脹滿卒痛如錐刀刺氣急口噤風氣忤迷絶不知人¶
　　巴豆(去心/出油)乾薑(炮二/兩)大黄(二/兩)¶
　右為細末以蜜為丸如梧桐子大毎服三丸温水送¶
　下不拘候服之一方為散研以水三合嚾之亦可&KR0037;¶
　瓤為丸及停尸卒死者以煖水服之若不下捧頭起¶
<pb:KR3e0067_WYG_254-7a>¶
　灌令下喉須臾差未知更與三丸腹當鳴轉即吐下¶
　便愈若口已須噤亦當拆齒嚾之藥入喉即差此藥¶
　無問一切雜病並能治之¶
麝香散(出聖/惠方)治卒中惡心腹刺痛去惡氣¶
　　麝香(研一/分)犀角屑(半/兩)木香(半/兩)¶
　右為散拌勻毎服二錢空心熱水調下日未再止更¶
　服亦可漿水調服¶
呉茱茰散(出聖/惠方)治中惡心神煩悶腹脇刺痛宜服(金匱/方)¶
<pb:KR3e0067_WYG_254-7b>¶
　　韮根(一握/切)烏梅(十四/枚碎)呉茱茰(湯洗焙乾/炒二兩半)¶
　右以潦水五升煑之以病人&KR0808;内其中三沸&KR0808;浮者¶
　生沉者死煮取三升時飲之¶
備急散　治卒中惡心痛脹滿欲吐短氣¶
　　大黄(二/兩)桂心(四/兩)巴豆(一分去心/皮熬研)¶
　右為散取一錢以湯七合和服當吐下即愈¶
雄黄散(出聖/惠方)治卒中惡心腹㽲痛刺急脹滿¶
　　雄黄(半/兩)赤小豆(半兩/炒熟)𤓰蔕(半/兩)¶
<pb:KR3e0067_WYG_254-8a>¶
　右為散毎服不計時以温漿水調服一錢服至錢半¶
　當小吐立不吐加至二錢¶
又方(出聖/惠方)治中惡悶亂腹痛心膈不利宜服吐¶
　　桂心(一/兩)生薑(三/兩)梔子(十四/粒)䜴(五/合)人参蘆頭(一分/酒剉)¶
　右搗碎以酒二升微煑之去滓頓服之取吐為度一¶
　方無人參蘆頭¶
三神方　能辟死氣¶
　　蒼术(二兩米泔浸/兩宿焙乾)白术(半/兩)甘草(半/兩)¶
<pb:KR3e0067_WYG_254-8b>¶
　右為末毎服二錢入鹽少許百沸湯㸃服¶
治中惡吐血欲死¶
　右用煮水蘇汁一斗服之¶
治中惡(出千/金方)¶
　右用葱心黄刺鼻孔中血出愈肘後方云入七寸八¶
　寸深若使目中血出佳崔氏云男左女右¶
又方(出千/金方)¶
　右用大豆二七粒為末雞子黄并酒相和頓服雞子¶
<pb:KR3e0067_WYG_254-9a>¶
　白亦可¶
又方(出千/金方)¶
　右使人尿其面上可愈肘後云此扁鵲法¶
伏龍肝散(出千/金方)治中惡并蠱毒¶
　右冷水和伏龍肝如雞子大服之必吐¶
又方(出千/金方)¶
　右宜温二斗猪肪頓服之¶
又方(出千/金方)¶
<pb:KR3e0067_WYG_254-9b>¶
　用車&KR2343;脂如雞子大温酒烊令熱服之¶
又方(出聖/惠方)¶
　右用臘月野狐腸焼灰以水服方寸餘¶
又方(出本/草)¶
　右用京墨為末水服一錢零¶
犀角散　治卒中惡心痛及心胸煩悶熱毒筋骨中風¶
　右用犀角研為末和水服之¶
治中惡氣欲絶(出聖/惠方)¶
<pb:KR3e0067_WYG_254-10a>¶
　右取釡底墨半兩鹽一錢和滓研入熟水一盞調服¶
艾葉湯(出聖/惠方)治中惡遁尸心腹及身體痛者甚短氣不¶
　語以手按之得其痛處則病人色動恐人近之宜艾¶
　葉傅¶
　右取生艾小葉挼碎傅痛上厚寸餘以沸湯和灰作¶
　泥餅令熱傳艾上冷則易之不過再傅愈又一方以¶
　熨斗着火熨艾上¶
治中惡心氣欲絶(出聖/惠方)¶
<pb:KR3e0067_WYG_254-10b>¶
　右取新牛糞絞汁服無新者以乾者浸汁服乾者水¶
　煮之若口不開抝口内藥也¶
又方(出十便/良方)¶
　右仰卧以物塞兩耳以竹筒内病人鼻中使兩人用¶
　力吹之塞口傍無令氣得出半日病人即噫則勿復¶
　吹也¶
治卒中惡氣絶(出聖/惠方)¶
　右取真硃砂書舌作鬼字額上以書之大良¶
<pb:KR3e0067_WYG_254-11a>¶
又方(出肘/後方)¶
　右先以衣三重籍服上以銅器着衣上稍稍用少許¶
　茅於器中焼之茅盡益之勿頓多也取愈乃止¶
救卒中惡死及卒死(出肘/後方)¶
　右令二人以衣壅口吹其兩耳極則易又可以筒吹¶
　之宜並捧其肩上側身逺之莫臨死人上¶
又方(出肘/後方)¶
　右取雄鴨就死人口上㫁其頭以熱血&KR0377;口中并急¶
<pb:KR3e0067_WYG_254-11b>¶
　以竹筒吹其下部極則易人氣通下即活互吹之¶
治卒暴¶
　右用鯉魚齒焼灰酒服方寸餘¶
扁鵲䧟米丸(出肘/後方)療内脹病并蠱疰中惡等及蜂百毒¶
　溪毒射工¶
　　雄黄(一/兩)真丹砂(别研/一兩)礜石(&KR0392;一/兩)生礬石(一兩半/焼之)鬼¶
　　臼(一兩/半)蜈蚣(一枚赤足/者火炙)班猫(去翅/足)龍膽(炮七/枚)附子¶
　　(炮七/枚)藜蘆(七分/炙)杏仁(四十枚去/尖皮熬)¶
<pb:KR3e0067_WYG_254-12a>¶
　右搗篩蜜和搗干杵腹内脹滿病中惡邪氣飛尸遊¶
　走皆服二丸如小豆若積聚堅結服四丸取利洩下¶
　䖝蛇五色若蠱疰病中惡邪飛尸遊走皆服二三丸¶
　摩痛上若蛇蜂百病若溪毒射工其服者視强弱大¶
　小及病脹輕重加减服之¶
中和湯(出衛生/家寳)治忽感惡氣閉昏悶暈倒逆冷氣絶卒¶
　中驚氣四肢厥冷¶
　右用香附子不拘多少為末毎服二錢白湯調服心¶
<pb:KR3e0067_WYG_254-12b>¶
　中痛醋湯下¶
救卒死或先病痛或常居寝卧奄然而絶皆是中惡救¶
　之方(出肘/後方)¶
　右破白犬以搨心上無白犬白雞亦佳¶
又方(出肘/後方)¶
　右割丹雄雞冠血管吹内鼻中¶
治破腹中惡血殺蟲¶
　右用馬鞭草生搗水煎去滓盛煎如飴空心酒服一¶
<pb:KR3e0067_WYG_254-13a>¶
　匙後惡血皆下良¶
治中惡及救死或先病常居寝卧奄然而絶¶
　右以韭搗汁灌鼻中一方用薤汁¶
治中惡心痛(出孫真人/食忌本草)¶
　右用苦參一兩酒一升半煮取八合乘熱頓服¶
治鬼氣注忤中惡心腹痛背急氣喘惡夢悸常為鬼神¶
　所祟焼者¶
　右以古櫬板用水酒和東引桃枝同煎服當得吐下¶
<pb:KR3e0067_WYG_254-13b>¶
　取彌古者佳杉材㝡良千嵗通神¶
治心忽中惡口吐清水者(出本/草)¶
　右取髙良薑根如骰子塊含之嚥津逡巡即差若臭¶
　亦强含嚥更加草豆蔲同為末煎湯常飲之佳¶
辟惡氣(出本/草)¶
　右以臘月䑕焼灰為末服一錢水調之佳¶
辟惡氣(出本/草)¶
　右取兠納香焼之能辟逺近惡氣¶
<pb:KR3e0067_WYG_254-14a>¶
治惡氣令人身香羮(出本/草)¶
　右用白茅香煮服之亦可以作湯浴之¶
去惡氣(出本/草)¶
　右取橙子瓤和鹽蜜細細食之¶
治惡氣温中消食(出本/草)¶
　右取椒碾以豆醤汁食之芳香好味¶
治惡氣脹滿(出本/草)¶
　右以桃橛煮服之三載者良¶
<pb:KR3e0067_WYG_254-14b>¶
除身中一切惡氣不潔之疾令人白净肌體滑澤(出本/草)¶
　右以天門冬煑食¶
除邪辟惡(出本/草)¶
　右以麝香一劑安於枕合中枕之¶
治惡氣心痛(出本/草)¶
　右以土苦𤓰酒煑服一合¶
祛鬼氣(出本/草)¶
　右用迷迭香焼之去鬼¶
<pb:KR3e0067_WYG_254-15a>¶
辟惡(出本/草)¶
　右以五月五日取楝葉佩之¶
治中惡注忤心腹痛(出本/草)¶
　右以腐竹根先入地者煑服之一名鬼齒先入地者¶
　亦名為鬼針¶
治鬼氣中惡疰忤心腹痛惡夢鬼神(出本/草)¶
　右用糧甖中水進一合多飲令人心悶¶
伏鬼物惡氣(出本/草)¶
<pb:KR3e0067_WYG_254-15b>¶
　右用磨石焼赤熱投酒中飲之¶
治惡氣中惡心腹痛鬼疰(出本/草)¶
　右以釣樟材用酒煮服之¶
辟邪惡鬼(出本/草)¶
　右以火糟頭帶之¶
辟惡(出本/草)¶
　右以酒服之昔三人晨行一人健一人病一人死健¶
　者晨飲酒病者食粥死者空腹凡酒勢辟惡勝於作¶
<pb:KR3e0067_WYG_254-16a>¶
　食¶
治惡鬼神注刺痛霍亂(出本/草)¶
　右以茄子酒飲磨散服¶
治中惡鬼氣(出本/草)¶
　右取厠籌焼取熱氣徹上¶
治中惡與卒死鬼擊亦相類為治皆参取而用之若已¶
　死者并用(出本/草)¶
　右搗菖蒲生絞汁灌之立差尸厥之病卒死脉猶動¶
<pb:KR3e0067_WYG_254-16b>¶
　又聴其耳中如語聲股間煖是也亦此方治之¶
治中惡客忤垂死(出本/草)¶
　右以麝香一錢重研和醋二合服之即差¶
治中惡疰忤(出本/草)¶
　右用熱煖薑酒一椀服即止¶
治中惡脫肛(出本/草)¶
　右以年乆筆頭焼灰水飲之¶
治中惡心腹刺痛(出本/草)¶
<pb:KR3e0067_WYG_254-17a>¶
　右以羊屎焼薫鼻中¶
治惡病(出本/草)¶
　右以松葉隂乾搗為屑丸服無不差¶
辟惡(出本/草)¶
　右以琥珀帶之¶
辟邪惡氣(出本/草)¶
　右用降真香令小兒帶之¶
辟惡(出本/草)¶
<pb:KR3e0067_WYG_254-17b>¶
　右以丹砂帶之¶
辟惡鬼(出本/草)¶
　右以虎爪懸小兒臂上¶
殺鬼去邪氣(出本/草)¶
　右以桃木中蠧食之¶
治鬼氣(出本/草)¶
　右取樗木根皮一握細切以童兒小便二升䜴一合¶
　隔宿浸絞取汁温一沸三五日一度服¶
<pb:KR3e0067_WYG_254-18a>¶
辟邪惡去鬼氣(出本/草)¶
　右以蘇合香俗云獅子屎赤黒色焼之¶
治百病一切惡氣疰病(出本/草)¶
　右以麝香研了以水服之¶
療一切鬼氣(出本/草)¶
　右取初生艾實作乾菜食之¶
治鬼氣(出本/草)¶
　右取青蒿子為末酒服之方寸餘差¶
<pb:KR3e0067_WYG_254-18b>¶
治鬼氣(出本/草)¶
　右取必栗香煑服之并焼為香¶
殺鬼毒(出本/草)¶
　右用堇菜生取汁半升服即吐出一名薰葵¶
治鬼氣(出本/草)¶
　右以白蒿子末和酒服之良¶
治鬼氣注忤(出本/草)¶
　右以枕材煮汁服之¶
<pb:KR3e0067_WYG_254-19a>¶
治心腹惡氣¶
　右取艾葉擣汁飲之¶
治卒惡心腹不安¶
　右以茴香莖葉煮食之即差¶
治百惡氣¶
　右取艾子和乾薑搗作末蜜丸如梧桐子大空心服¶
　三十丸服以飯五三匙壓之再服其鬼神速走出頗¶
　能消一切冷血田野之人與此方相冝也¶
<pb:KR3e0067_WYG_254-19b>¶
療惡疾¶
　右以狼毒秦芄分兩等搗末酒服方寸餘日二常服¶
　之瘥¶
辟惡¶
　右以雄黄服之¶
　　　鬼魅(附論/)¶
夫心者精之合神之舎也心氣不足精神衰弱邪氣乘¶
虗而感則為鬼魅其状令人喜怒不常情思如醉或狂¶
<pb:KR3e0067_WYG_254-20a>¶
言驚怖向壁悲啼夣寐多魘與鬼交通病乍寒乍熱腹¶
滿短氣不能食診其脉人迎氣口乍大乍小乃鬼魅所¶
持之候也¶
　　　方¶
阿魏散　治夣與鬼神交通及狐狸精魅等方¶
　　野狐鼻(焙/炙)豹鼻(焙各/七枚)狐頭骨(一具/炙)雄黄　腽肭臍¶
　　鬼箭羽　露蜂房　白术　虎頭骨(炙各分/一兩)驢馬¶
　　駒駝牛等毛(各四分焼作灰若骨蒸氣/如泥加死人胸骨一兩炙)阿魏藥(二/兩)¶
<pb:KR3e0067_WYG_254-20b>¶
　　(炙/)¶
　右搗篩為散攪使調勻又先以水煑松脂候烊接取¶
　以和散和散之時勿以手攪将虎爪攪和為丸如弹¶
　子大以薰患者欲薰之時盖覆衣破物令藥煙洩别¶
　搗雄黄為末以籍藥焼藥莭度一如薰香法其藥一¶
　分於牀下薫彌善忌桃李雀肉等¶
雄黄散　治五臓六腑氣少亡魂失魄五臟不安忽喜¶
　忽悲恐怖如有鬼物皆發於大驚及當風從髙墜下¶
<pb:KR3e0067_WYG_254-21a>¶
　落水所致悉治之¶
　　雄黄(一兩/細研)黄芩(半/兩)黄連(三分/去鬚)黄蘖(一分/剉)川大黄(半/兩)¶
　　(剉碎/微炒)黄耆(半兩/剉)桂心(半/兩)細辛(半/兩)黄環(半/兩)澤瀉(半/兩)山¶
　　茱茰(半/兩)麻黄(半兩去/根莭)人參(半兩去/蘆頭)蒲黄(一/分)¶
　右羅為散毎服不計時以温酒調下一錢日三服不¶
　治稍増至二錢服羸劣者更加人參五分十分合一¶
　方有生地黄二分一方有蜀椒五分乾薑四分¶
九精丸　治感鬼魅邪氣驚怖悲啼休作無時一名九¶
<pb:KR3e0067_WYG_254-21b>¶
　物牛黄丸¶
　　牛黄(研/)荆實　曾青(研/)五屑(研/)雄黄(研/)空青(研/)赤¶
　　石脂(研/)元參　龍骨(各二/兩)¶
　右為末蜜丸如小豆大毎服一丸食前温酒下日三¶
　以知為度¶
黄環丸　治邪氣鬼魅脉見人迎氣口時大時小¶
　　黄環(五/兩)琥珀(研二/兩)丹砂(研/)生銀(水磨/細)龍膽(各二/兩)白¶
　　頭蚯蚓(微/炒)元參(去/心)大黄(剉/炒)䕡茹(各一/兩)¶
<pb:KR3e0067_WYG_254-22a>¶
　右為細末酒煮麵糊和丸如菉豆大雞鳴及日中時¶
　用温麝香酒下十丸稍加至二十丸以知為度¶
煞鬼五邪丸　治邪氣鬼魅所持妄言狂走恍惚不識¶
　人¶
　　丹砂(研/)雄黄(研/)龍骨　鬼臼(去毛/炙)赤小豆(各一/兩半)鬼¶
　　箭羽(去莖二/兩半)桃仁(湯浸去皮尖䨇/仁炒研五十枚)芫青(三十枚炒/去翅足)¶
　右除研者外搗羅為細末入雄黄丹砂再研拌勻鎔¶
　蠟和丸如弹子大囊盛之男左女右擊於臂上小兒¶
<pb:KR3e0067_WYG_254-22b>¶
　繫於頭合藥時勿令婦人雞犬見亦可用蜜和為丸¶
　如梧桐子大毎服一丸米飲下日三方用犀角屑亦¶
　可(外䑓秘要有/馬目毒公)¶
大殺鬼丸　絶一切鬼魅魍魎¶
　　虎頭骨(三/兩)雄黄(一兩/細研)鬼臼(一兩/去鬚)天雄(一兩/去臍)皂莢(去/皮)¶
　　(及子/一兩)蕪荑(一/兩)藜蘆(一兩去/蘆頭)¶
　右羅為末煉蜜和丸如杏核大伏屍惡疰為患者焼¶
　一丸安室四角熱疾時氣焼一丸安床頭邉牛馬疫¶
<pb:KR3e0067_WYG_254-23a>¶
　疾焼一丸安鼻中¶
虎爪丸　治狂邪鬼魅妄語狂走恍惚不識人(一名殺/鬼丸)¶
　　虎爪(焼三/兩)丹砂(研細一/作赤朱)雄黄(研/細)蟹爪(焼各/一兩)¶
　右除研者外為細末再入研者拌勻鎔蠟為丸如梧¶
　桐子毎至正旦及有狐魅處焚之甚妙以薫巫人即¶
　神去一方無蟹爪用鱉爪消松脂和丸如芡實大堂¶
　中焼¶
四物鳶頭散　治鬼魅¶
<pb:KR3e0067_WYG_254-23b>¶
　　東海鳶頭(是由/㧞根)黄牙石(又名/金牙)防葵(各一/分)莨菪子(一/分)¶
　　(水洵去浮者水煮令/芽出曝炒令黄色)¶
　右藥搗篩以酒服方寸匙欲病見鬼増防葵一分欲¶
　令知鬼主者復増一分㸔騐防葵莨菪並令人迷或¶
　恍惚如狂不可多服¶
又方　治女人與鬼物交通獨言笑或悲思恍惚¶
　　雄黄(一/兩)人參(一/兩)防風(一/兩)五味子(一/升)¶
　右為散早以井花水服方寸匙日三服¶
<pb:KR3e0067_WYG_254-24a>¶
又方¶
　　松脂(三兩/烊)雄黄(一/兩)¶
　右用虎爪攪令調如弹子丸一夜内籠中焼之令女¶
　祼坐籠上被急自䝉唯出頭耳過三薫即斷¶
鹿角散　治妖魅病人不言鬼若男女喜夢鬼通致恍惚¶
　右用鹿角鎊屑搗羅為細末水服方寸匙自言則差¶
　又一方用酒調服三服¶
治精魅感着語言狂亂悲怖不常不飲食¶
<pb:KR3e0067_WYG_254-24b>¶
　右用水銀一兩入漿水一盞炭火上煎取三分方去¶
　火取生水銀如豌豆大空服一丸晩再服一丸一日¶
　三作神符褁生水銀空腹吞之¶
雄黄散　治鬼迷不寤及卒魘¶
　右用雄黄研如粉吹入病人兩鼻中差桂亦佳¶
辟諸邪祟附着及小児驚哭恐悸¶
　右於安息處取一皂子焚焼令煙起邪自去¶
治百邪鬼魅¶
<pb:KR3e0067_WYG_254-25a>¶
　右服頭垢如小豆大¶
又方　治鬼魅¶
　右用水服獺肝末日三千金翼用獺肉末¶
療癲狂鬼魅及蠱毒等¶
　右用鵲巢多年者焼之亦傳瘘瘡良¶
治鬼魅𫝊尸温疫魍魎神等¶
　右取古厠木以太嵗所在日時當户焼薰之¶
辟百邪鬼魅¶
<pb:KR3e0067_WYG_254-25b>¶
　右以雄黄佩之鬼神不能近入山林虎狼伏濟川毒¶
　物不敢傷¶
辟邪魅¶
　右以白芥子焼及服¶
治鬼魅神邪及狐魅¶
　右以豹鼻和狐鼻煮服之¶
治妖魅¶
　右以狐心肝生服¶
<pb:KR3e0067_WYG_254-26a>¶
治人卧忽不寤¶
　右勿以火照照之殺人但痛齧其踵及足拇指甲際¶
　更多唾其面即活以菖蒲末吹兩鼻中又桂末吹舌¶
　下¶
治狐魅¶
　右以鷹嘴及爪焼灰為末和飲服之¶
治精魅邪氣¶
　右以桃符煑汁飲之亦以桃䨇丸散服之亦以桃仁¶
<pb:KR3e0067_WYG_254-26b>¶
　毎夜中嚼一顆和蜜塗手面良¶
治妖魅瘟瘵¶
　　硃砂　雄黄¶
　右為末法醋調入口鼻¶
　　　鬼魘(附論/)¶
夫卒魘者屈也謂夢裏為鬼邪之所屈也凡人其寐也¶
魂交其覺也形開若形數驚恐心氣妄亂精神慴欝志¶
有揺動則有鬼邪之氣乗虚而来入於寝寐使人魂魄¶
<pb:KR3e0067_WYG_254-27a>¶
飛蕩去離形幹故魘不得寤以致死必須人助喚并以¶
方術治之乃蘇若在燈光前魘者是䰟本由明出喚之¶
無忌若在夜暗䖏魘者忌火照火照則鬼䰟不復入乃¶
至於死又人魘須逺呼不得近而急喚恐神䰟或致飛¶
蕩也¶
　　　方¶
鎮心丸　治心氣怯弱常多魘夢恍惚謬忘¶
　　紫石英(研二/兩)丹砂(研一/兩)雄黄(研/)白茯苓(去黒/皮)茯神¶
<pb:KR3e0067_WYG_254-27b>¶
　　(去/木)銀屑　菖蒲　桔梗(去蘆/頭炒)人參　乾羗(炮/)逺志¶
　　(去/心)甘草(炙剉各/二兩)防風(去蘆/頭)防己　當歸(切/焙)桂(去粗/皮)¶
　　鉄青(各一/兩)細辛(去苗葉/一兩)¶
　右為末煉蜜為丸梧桐子大毎服十丸食後以熟水¶
　下日三增之¶
大定心湯　治心虚悸恍惚多忘或寤驚魘志少不足¶
　　人參　茯苓　茯神　逺志(去/心)赤石脂　龍骨¶
　　乾薑　當歸　甘草(炙/)白术　芍藥　大&KR0037;　桂¶
<pb:KR3e0067_WYG_254-28a>¶
　　心　防風　紫苑(各二/兩)¶
　右切以水一斗二升煮取三升半分為五服日三夜¶
　二忌如常法¶
人參散(出聖/惠方)治心氣虗悸恍惚多忘或夢寤驚魘腎氣¶
　不足¶
　　人參(去蘆/頭)茯神　逺志(去/心)赤石脂　龍骨　乾薑¶
　　(炮裂/剉)當歸(剉微/炒)甘草(炙微/赤剉)白术　白芍藥　熟地¶
　　黄　桂心　防風(去蘆/頭)紫苑(去苖&KR0095;已/上各一兩)¶
<pb:KR3e0067_WYG_254-28b>¶
　右搗為散毎服四錢水一中盞入&KR0037;三枚煎六分去¶
　滓不計時温服日三¶
茯神散(出聖/惠方)治虚羸心氣乏弱多魘¶
　　茯神(一/兩)黄耆(一兩/剉)甘草(一兩炙/微赤剉)白芍藥(一/兩)乾薑(一/兩)¶
　　(炮製/剉)逺志(二兩/去心)人參(一兩去/蘆頭)桂心(一/兩)¶
　右搗為散毎服五錢水一大盞煎至五分去滓不計¶
　時温服¶
八毒赤丸(出濟生/㧞萃)治男子婦人染着神鬼謂之鬼疰病¶
<pb:KR3e0067_WYG_254-29a>¶
　服之甚有效驗¶
　　礬石　雄黄　朱砂　牡丹皮　附子(炮/)藜蘆¶
　　巴豆(各一/兩)蜈蚣(一/條)¶
　右為細末煉蜜為丸如小豆大毎服五七丸至十丸¶
　冷水送下無時昔入國副使許可道致雄州請醫看¶
　脉乍大乍小乍短乍長氣血不勻邪氣傷正本官説¶
　去路到邯鄲驛中夜夢一婦人着青衣不見面用手¶
　於脇下打了一拳遂一㸃痛徃來不止寒熱不食乃¶
<pb:KR3e0067_WYG_254-29b>¶
　鬼擊也可服八毒赤丸本官言嘗讀明醫録中㸔李¶
　子愈八毒赤丸為殺鬼枚子遂與藥三粒卧服旦下¶
　清水二斗立效可謂如神合時冝齊戒心志¶
小定心湯　治形體虚羸心氣怯弱多魘善忘¶
　　茯神(去木/一兩)甘草(炙/剉)芍藥　乾薑(炮/)逺志(去/心)人參¶
　　桂(去粗皮/各二兩)¶
　右剉如麻豆大毎服五錢水一盞入棗三枚擘煎至¶
　七分去滓温服日三(外䑓秘要有/川芎無甘草)¶
<pb:KR3e0067_WYG_254-30a>¶
伏龍肝散(出千/金方)治鬼魘不寤¶
　右用伏龍肝為末吹鼻中或以桂心末以蘆管吹入¶
　兩鼻中¶
雄硃散(出衛生/家寳方)或到客舎官驛及乆無人居冷房睡中¶
　為鬼物所魘旦聞其人呃呃作聲便令人呌喚如不¶
　醒此乃鬼魘也不急救則死¶
　　牛黄(一/錢)雄黄(一/錢)大硃砂(半/錢)¶
　右為末毎挑一錢床下焼一錢用酒調灌之¶
<pb:KR3e0067_WYG_254-30b>¶
凡人好魘(出本/草)¶
　右以桃仁&KR0392;去皮尖三七枚以小便下之¶
雄黄散(出聖/惠方)治卒魘¶
　右用雄黄為末細篩以管吹入鼻孔中一方加桂心¶
　末佳¶
麝香散(出十便/良方)療卒魘¶
　右用虎頭為枕一方麝香一分又灌香少許¶
治卒魘(出十便/良方)¶
<pb:KR3e0067_WYG_254-31a>¶
　右令一人坐頭邉守一人於户外呼病人姓名坐人¶
　答應曰在便甦¶
治魘死不覺者(出千/金方)¶
　右慎燈火勿令人手動牽牛臥其上即覺若卒不能¶
　言語取東門上鷄頭為末以酒服之¶
又方(出聖/惠方)治卒魘昏昧不覺魂魄外遊為邪所執縁切¶
　忌火照¶
　右用皂莢為末如大豆許作丸吹鼻中&KR0329;則氣通能¶
<pb:KR3e0067_WYG_254-31b>¶
　起死逥生(集騐方/治中惡)¶
辟魘(出千/金方)¶
　右用雄黄如&KR0037;大繫在腋下令人終身不魘張文仲¶
　常云男左女右帶之一帶頭上尤妙¶
又方(出聖/惠方)治卧忽不寤勿以火照殺人但痛嚙拇指甲¶
　際而唾其面則活如不醒者移動䖏些子徐喚之若¶
　有燈即存如無燈切不可用燈照¶
　右取搗韭汁吹鼻孔中及灌兩耳如冬月用韭根取¶
<pb:KR3e0067_WYG_254-32a>¶
　其汁灌之口中并兩鼻孔¶
又方(出經騐/良方)¶
　右用桃栁枝東邉者各七寸煎湯三盞候温并灌服¶
又方(出經騐/良方)¶
　右用竈心圡搥碎為末毎服二錢新汲井花水調灌¶
　之更挑半指甲吹入鼻中¶
治卒魘(出聖/惠方)¶
　右以菖蒲吹兩鼻中以桂末内於舌上亦得¶
<pb:KR3e0067_WYG_254-32b>¶
治卒魘(出金/匱方)¶
　右法剔取左角髮方寸焼末酒和灌令入喉立起¶
半天河¶
　右取竹籬頭水及髙樹穴中盛天南能殺鬼精恍惚¶
　憺妄語勿令知之與飲差¶
破棺散(一名復生散/出經騐良方)治魘寐卒死及為墻璧竹木所魘¶
　水溺金瘡卒致悶絶産婦惡血衝心諸暴絶證又兼¶
　治自縊死一切横死心温并用之¶
<pb:KR3e0067_WYG_254-33a>¶
　右用半夏湯洗七次去滑不拘多少為末毎用一大¶
　豆許吹入鼻中即活但心頭温者一日可活¶
又方　治心下温一日可活¶
　右用生薑汁調蘇香丸灌之效¶
治卒魘不寤(出聖/惠方)¶
　右以蘆管吹兩耳并其人頭髮二七莖作䋲内鼻孔¶
　中再割雄雞冠取血以管吹喉咽大良¶
治魘及惡夢(出聖/惠方)¶
<pb:KR3e0067_WYG_254-33b>¶
　右用麝香不拘多少安頭邉佳又灌香少許在口中¶
治卒魘不寤¶
　右卒魘之人多語聲不出不必髙呌但敲卧床其人¶
　當自寤¶
治卒魘死(出十便/良方)¶
　右以井底泥埿死人日令垂頭就井呼姓名即活¶
又方¶
　右勿以火照但痛齧其足後跟及足大指爪甲即活¶
<pb:KR3e0067_WYG_254-34a>¶
　若齧其踵不覺者宜用&KR0552;石散方見鬼擊門又方以¶
　食鹽湯灌之¶
又方(出肘/後方)¶
　右以瓦甑覆病人面上使人疾打破甑則寤¶
又方(出肘/後方)¶
　右以牛蹄或馬蹄臨魘人上亦可治卒死青牛尤佳¶
卒魘不覺及凡人喜魘及惡夢者(出肘/後方)¶
　右取火焼死者火着枕中履中合枕即止¶
<pb:KR3e0067_WYG_254-34b>¶
辟魘寤(出肘/後方)¶
　右以真赤罽方一尺以枕之¶
治氣死或魘死者(出肘/後方)¶
　右搯兩手中指甲内即醒¶
治卒魘昏不覺(出肘/後方)¶
　右以茟毛刺兩鼻中男左女右展轉即起也¶
治卒魘夢寐不祥¶
　右将霹靂石作枕並無此患¶
<pb:KR3e0067_WYG_254-35a>¶
導引法(出十便/良方)¶
　　養生方云拘鬼門制鬼户名曰握固法屈大拇指¶
　　着四小指内抱之積習不止眠時亦不復開令人¶
　　不鬼魘魅又云人魘勿燃明喚之魘死宜闇喚之¶
　　好唯得逺喚不可相近而急喚亦恐失魂魄也又¶
　　魘不悟候人眠睡則魂魄外遊為鬼邪所魘屈其¶
　　精神弱者魘則乆不得悟乃至氣暴絶所以須旁¶
　　人助喚並以方術療之即蘇也¶
<pb:KR3e0067_WYG_254-35b>¶
　　　鬼擊(附論/)¶
夫精全則神王精耗則神衰精神耗衰血氣虚弱則邪¶
氣易襲故邂逅鬼邪相遇則為鬼擊之病一方鬼排言¶
鬼排獨於人也其得之無漸卒著人如矛㦸所傷令人¶
胷脇腹滿急痛不可按抑或即吐血或衂或下血輕者¶
或獲免重者或至不救治冝符禁之法兼以辟邪安正¶
之劑今巫覡實見忽被神鬼所擊刺擺摷者或犯其形¶
伍或遇相觸突或精神散弱或愆負所招輕者獲免重¶
<pb:KR3e0067_WYG_254-36a>¶
者多死猶如周宣燕簡軰事不為虚也必應死者亦不¶
可療要自不得救之耳¶
　　　方¶
𤓰蒂散　治鬼排鬼刺下血¶
　　麝香　皂莢(去皮/子)雄黄(細/研)藜蘆(去蘆/頭)𤓰蒂(已上各/一分)¶
　右為末如大豆大以竹筒吹入鼻中得&KR0329;則氣通便¶
　活若未&KR0329;復吹之以&KR0329;為度¶
礜石散　治鬼氣排擊心腹刺痛吐下血死不知及卧¶
<pb:KR3e0067_WYG_254-36b>¶
　魘齧踵不覺者諸惡毒病此是漢文帝時太倉令淳¶
　于意方(一名吹鼻散/又名倉公散)¶
　　生礜石(一分以水和赤土褁之炭火/三斤焼兩炊乆取出去赤土)¶
　右為散以竹筒吹大豆許入鼻中得&KR0329;則氣通氣通¶
　即活未&KR0329;者復吹之又一方加丹砂麝香各半分¶
升麻散　治卒得鬼擊如刀刺胷脇腹内急痛不可按¶
　抑或即吐血或鼻中出血或下血¶
　　升麻　獨活(去蘆/頭)桂(去粗皮/各半兩)¶
<pb:KR3e0067_WYG_254-37a>¶
　右為散毎服一錢温酒調下一方去桂加犀角屑半¶
　兩又方去獨活加大黄半兩¶
治卒鬼擊如中箭忽然一㸃痛如疰不可忍¶
　右以桃皮一片将裏面濕䖏貼痛上匙頭安桃枝皮¶
　上𦂳搓蘄艾一團似胡桃大安匙頭上炙之須臾痛¶
　微徹¶
又方　治鬼擊忽然不寤若火照之則殺人但痛嚙其¶
　踵後足拇指甲際而多唾其面即活¶
<pb:KR3e0067_WYG_254-37b>¶
　右以犀角枕佳或以青木香内鼻中并帶亦辟魘寐¶
治鬼擊病　鬼擊之病得之無漸卒著人如刀刺肚胷¶
　脇腹内絞急切痛不可抑按即吐血或鼻中血出或¶
　下血名鬼排¶
　　雞糞白(如/&KR0037;)青花麻(一/把)¶
　右酒七升煮取三升熱服須臾發汗若不汗熨汗盛¶
　火炙兩脇下使熱汗出愈¶
又方　治鬼擊之病得之無漸卒着人如刀刺肚胷脇¶
<pb:KR3e0067_WYG_254-38a>¶
　腹滿㽲刺疼痛不可抑按或即吐血鼻中出血一名¶
　鬼排¶
　右以熟艾與雞子三枚水五升煎取三升頓服之¶
治鬼擊之病及兵刀所傷血滿腹中不出煩懣欲絶卒中¶
　右以雄黄粉酒服一中盞日三血化為水¶
治鬼擊之病得之無漸卒着如刀刺状胷脇腹内絞急¶
　切痛不可抑按而吐血衂血下血一名鬼排亦治卒¶
　中惡¶
<pb:KR3e0067_WYG_254-38b>¶
　右斷白犬頭熱水一升飲之無白犬白雞亦佳¶
治卒中鬼擊及救卒死或先病或常居寝奄忽而絶皆¶
　是中惡¶
　右以雞冠血瀝口中令人下咽破及此雞以搨心下¶
　稍冷即棄於道傍得烏雞佳¶
又方¶
　　以猪脂取雞子大服未差再服亦可一方以醋一¶
　　合煮沸灌喉中良¶
<pb:KR3e0067_WYG_254-39a>¶
又方¶
　右以刀鞘三寸焼末水飲之¶
又方　治鬼擊¶
　右用犢子屎半盞酒三升煮之服治霍亂大牛亦可¶
又方　治鬼擊¶
　右用焼䑕大如黍米許水和服不能以水飲和少許¶
　内於喉中¶
又方¶
<pb:KR3e0067_WYG_254-39b>¶
　右以好醇酒吹兩鼻一方用酢吹鼻中¶
治鬼擊之状卒着如刀刺胷脇腹内絞急切痛不可按¶
　摩或吐血及口中衂血¶
　右用鹽一盞水二盞和服以冷水噀之吐即差一作¶
　鹽一兩¶
又方¶
　右以豆粉一撮於水中攪飲之¶
又方¶
<pb:KR3e0067_WYG_254-40a>¶
　右用蓬莪术酒研服一盞¶
治鬼打鬼注邪氣¶
　右鍜鍖下鐡屑水漬攪沫出澄清去滓及暖飲三盞¶
治夢中被殺刺或杖打諸般不祥卒然衂血吐血及下¶
　血甚者九竅皆有病名鬼擊亦名鬼排¶
　　升麻　獨活　地黄　續㫁(各半/兩)桂(一/分)¶
　右為末熟水日三服¶
　　　卒忤(附論/)¶
<pb:KR3e0067_WYG_254-40b>¶
夫卒忤者亦名客忤謂邪客之氣卒忤犯人精神也此¶
是鬼厲毒氣中惡之類也人有魂魄衰弱則為鬼氣取¶
犯忤喜於道間門外得之其状心腹㽲痛腹滿氣衝心¶
胷或悶絶不識人内色變異腑臟虚竭者不即治乃至¶
於死然其毒氣有輕重者微治而差重者尅臓腑雖當¶
時救療餘氣停滯乆後猶乃變成疰也¶
　　　方¶
礜石丸(出聖/惠方)治卒中忤¶
<pb:KR3e0067_WYG_254-41a>¶
　　礜石(半兩黄泥/煨焼細研)附子(半兩炮裂/去皮臍)雄黄(半兩/細研)真硃(半/兩)¶
　　(細/研)巴豆(半兩去皮心研/紙褁壓去油)藜蘆(半兩去/蘆頭)蜈蚣(一枚微/炙去足)¶
　　麝香(一分/細研)犀角屑(半/兩)細辛(三/分)班猫(七枚糯米拌炒/微黄去翅足)¶
　右為末入研了藥令勻煉蜜和搗三百杵丸如小豆¶
　大毎服不計時以温酒下一丸日二服蛇蜂蝎所中¶
　以藥摩之效¶
正氣散　療客忤心腹絞痛脹滿氣衝心胷煩躁壮熱¶
　或氣悶又刺此鬼魅之氣¶
<pb:KR3e0067_WYG_254-41b>¶
　　麝香(一/錢)茯神　人參　天門冬(去/心)鬼臼　菖蒲(等/分)¶
　右為末蜜為丸如梧桐子大服十丸日三温酒下¶
太乙神精丹(出千/金方)治客忤霍亂腹脹滿痛尸疰惡風癲¶
　狂鬼語蠱毒妖魅温瘧凡一切惡毒並皆治之¶
　　丹砂　曽青　雌黄　磁石(各四/兩)金牙(二兩/半)¶
　右各搗篩惟丹砂雌黄雄黄用釅醋浸之曽青好酒¶
　各於鍋器中漬以紙宻封訖日中曝百日經夏急五¶
　日亦得無日以火暖之然後各研令如細粉以釅醋¶
<pb:KR3e0067_WYG_254-42a>¶
　同拌使乾濕得所内土釡中以六泥固濟勿令泄氣¶
　乾後安鉄環施脚髙一尺五寸置釡上漸放火無軟¶
　硬炭等皆得初放火取熟一兩秤炭各長置釡上三¶
　分二分盡即溢如此三度盡用熟火然後用益生炭¶
　其過三上熟火已外皆須加火漸多乃至一伏時其¶
　火已欲近釡即便滿就釡下益炭經兩度即罷火盡¶
　極冷然後出之其藥精飛化凝著釡上五色者上三¶
　色者次一色者下雖無五色但色光明皎潔如雪取¶
<pb:KR3e0067_WYG_254-42b>¶
　佳若飛上不盡更冷與火如前以雄雞翼掃取或多¶
　或少不足研如棗膏丸如黍粒一本云丹砂曽青雄¶
　黄雌黄各二斤丹砂以大酢瓷器中漬曽青美酒漬¶
　紙宻封閉日曝一百日雄黄雌黄各油煎九日九夜¶
　去油膩訖更搗数千杵皆勿研之别以大酢拌令浥¶
　浥然内藥土釡中以雄黄在下次下雌黄次曽青次¶
　丹砂以甘土泥塗勿令餘毫毛許乾以剛炭火焼之¶
　九日九夜去釡五寸九日九夜至釡底九日九夜侵¶
<pb:KR3e0067_WYG_254-43a>¶
　釡腹三寸三九二十七日冷之一日一夜以刀子於¶
　釡中際刮著一匝開之取丹丹成訖細研如粉以&KR0037;¶
　膏和一切丹不得用蜜皆用棗膏學者宜知舊不用¶
　磁石金牙今加而用之治偏風大風惡疾癲癎歴癤¶
　鬼打等最良服法平旦空服一丸如黍米為度其瘧¶
　病黄乆百方不差又加心腹脹滿上氣身面脚等並¶
　腫垂死者服一丸吐即差亦有不吐差者若不吐復¶
　不差者更服一丸半仍不差者後日増半丸漸服無¶
<pb:KR3e0067_WYG_254-43b>¶
　有不差氣亦定當吐出青黄白物其因瘧兩脇有癖¶
　塊者亦當消除若心腹不脹滿者可與一丸日日加¶
　之以知為度不必專須吐亦可一丸即差勿併與服¶
　亦可三日一服皆須以意斟酌量得其宜或腹内有¶
　水便即下者忽恠若患瘧日近精神健亦可斟酌病¶
　人藥性併與兩丸作一丸頓服之皆午後食勿使熱¶
　䜴漿粥任意食之若病瘧盗汗虚弱者日服一丸至¶
　二日吐即止若患瘧不汗氣復不流脚冷者服一丸¶
<pb:KR3e0067_WYG_254-44a>¶
　至三日若不汗氣復脚即暖有閏汗不止三日吐即¶
　止若患瘧無顔色者服藥後三日即有顔色亦有須¶
　吐差者亦有服少許而差者亦有殺藥强人服三四¶
　丸始覺藥行者凡人禀性不同不可一槩與之但作¶
　黍米大服之為始漸加以知為度藥力驗壮勿併多¶
　服特慎油麫魚肉蒜當清净服之若有患乆不差在¶
　床羸痩并腹脹滿及腫或下利垂死者與藥救之亦¶
　或差也又一説癥瘕積聚服刀圭以飲漿水送下治¶
<pb:KR3e0067_WYG_254-44b>¶
　諸卒死中惡客忤霍亂腹滿體帶五尸注惡風疰悴¶
　大病相易死亡滅門癲狂鬼語已死氣絶心上微暖¶
　者扶起頭以物擊口開琢去兩齒以漿飲送藥藥下¶
　即活諸乆病者日服一刀圭覆令汗汗出即愈不愈¶
　者不過再服亦有不汗而差復有不汗不愈者服如¶
　上法加半刀圭以差為度常以絳囊帶九刀圭散男¶
　左女右小兒撃頭上辟瘴毒氣惡時氣射工小兒患¶
　可以苦酒和之塗方寸紙上著兒心腹上令藥在上¶
<pb:KR3e0067_WYG_254-45a>¶
　治之亦有已死者冬二日夏一日與此藥同服得藥¶
　便下活若不得入腹不活若加金牙石者至五服内¶
　必令人吐逆下利過此即自定其藥如小豆大為始¶
　從此漸小不得更大大風惡亂癩可二十服偏風&KR0659;¶
　癤諸惡風癩病等亦可二十服自餘諸惡病者皆止¶
　一二服量人輕重强弱不得多與若欲解殺藥但爛¶
　煮肥猪肉食服此藥後小應頭痛身熱一二日来大¶
　不能得食味後自漸得氣味五日後更能食若貪食¶
<pb:KR3e0067_WYG_254-45b>¶
　過多者冝莭之若服藥下悶亂可煮木防已湯服之¶
　即定凡言刀圭者以六粟為一刀圭一詵云三小豆¶
　為一刀圭¶
作土釡法¶
　　取兩齒瓦盆各受二大斗許以甘土塗其内令極¶
　　乾又法作一瓦釡作一熟鉄釡各受九升瓦在上¶
　　鉄在下其状大小隨藥多少不必依此説一本云¶
　　搗好甘土絹篩水和作泥硬軟如坯瓦泥泥一升¶
<pb:KR3e0067_WYG_254-46a>¶
　　内細紙搗可受十斤亦可随藥多少作之隂乾三¶
　　十日置日中曝亦三十日多飛轉向日乾訖以糖¶
　　五升内釡糖中四向圡攔擁之令糖徧釡周囬上¶
　　下各厚七寸以火從下放五日五夜勿令人近之¶
　　土及待冷一日一夜乃取掃拭令净以黄丹醋和¶
　　如稀粥掃其中令厚一分乃内藥丸合九丹八石¶
　　招魂太清神諸大丹皆用作釡作之萬成終不落¶
　　節其石釡六一泥及鉄釡皆除之勿更用也此釡¶
<pb:KR3e0067_WYG_254-46b>¶
　　一具前後数十囬用不動乆乆轉此法師甚秘之¶
　　余欲令當来天下學士得解之所以委曲具述之¶
　　也¶
作六一泥法¶
　　赤石脂　牡蠣　滑石　礜石　黄礬　蚯蚓屎¶
　　　鹵土(已上各/二兩)¶
　右取釅醋以足為度若無鹵以鹽代之先作甘土泥¶
　以泥各别褁前黄礬等五種作團褁之勿令泄氣以¶
<pb:KR3e0067_WYG_254-47a>¶
　火焼周三日最好一日亦得出破團取藥各搗碎絹¶
　篩然後與蚯蚓屎鹵土等分以酢和之如稠粥既得¶
　酢可用二分酢一分水和用取煎瓦盒以此泥塗之¶
　曽青如蚯蚓屎如黄連加即佳世少此㸔好崑崙碌¶
　亦得差病丹砂亦堪硃砂亦得舊不用磁石金石今¶
　加之用治萬病惡風神良丸有患年遲積嵗不可治¶
　者宜須合此一篇皆以王相日天氣晴明齋戒沐浴¶
　如法合之　述曰古之仙者以此救俗特為至秘余¶
<pb:KR3e0067_WYG_254-47b>¶
　以大業年中数以合和而苦雄黄曽青難得後於蜀¶
　中却得雄黄大賤又於飛烏𤣥武大獲曽青蜀人不¶
　識今須識者随其大小作蚯蚓屎者即是如此千金¶
　可求遂於蜀縣魏家合盛一釡以之治病神驗不必¶
　論宿癥風氣百日服者皆得痊愈故叙而述焉¶
　凡雄黄皆以油煎九日九夜乃可入丹不爾有毒慎¶
　勿生用丹必熟毒不堪服冝慎之¶
還魂散(一名還魂湯/出聖惠方)治卒感忤鬼撃飛尸諸奄忽氣絶¶
<pb:KR3e0067_WYG_254-48a>¶
　無復覺知或已死口噤即發口下湯湯入口不下者¶
　捉病人髮左右揺動引之藥下復能取盡一升須臾¶
　立效¶
　　麻黄(三兩去/根莭)杏仁(三兩浸泡去/皮尖䨇仁焙)桂心(三/兩)甘草(一兩/炙微)¶
　　(赤/剉)丹砂(半/兩)¶
　右搗為散毎服四錢水一中盞煎至六分去滓分三¶
　服一方無丹砂¶
桔梗散(出聖/惠方)治卒客忤不能言¶
<pb:KR3e0067_WYG_254-48b>¶
　　桔梗末(一/兩)麝香(一/分)¶
　右研勻毎服以温水調下二錢服之¶
細辛散(出肘/後方)治卒忤停尸不能言¶
　　細辛　桂心(各等/分)¶
　右為細末内口中¶
桔梗散(出肘/後方)治卒忤停屍不能言¶
　右焼桔梗二枚末米飲服之仍吞麝香如大豆許佳¶
附子散(出肘/後方)治卒忤口噤不開者停屍不能言¶
<pb:KR3e0067_WYG_254-49a>¶
　右用生附子置管中吹内舌下一方搗末吹喉中¶
麝香散(出肘/後方)治客忤惡氣垂死¶
　右用麝香一錢重研和醋二合服之即差¶
又方　治卒忤所謂中惡者與卒死鬼撃亦相類為治¶
　皆&KR0257;通¶
　右用鹽八合以水三升煮取一升半分二服吐之即¶
　立愈¶
又方¶
<pb:KR3e0067_WYG_254-49b>¶
　如若小便不通筆頭七枚焼作灰末水服之即通¶
治客忤者中惡之類多於道路在外得之令人心腹絞¶
　痛脹滿氣衝心胷不急治即殺人(出經驗/良方)¶
　右用好京墨為末調二錢服或瓦器盛湯用衣襯貼¶
　將熱湯於肚上轉移温之湯冷别換¶
又方¶
　右用真丹砂方寸餘蜜三合和服口噤者折齒下之¶
治卒中客忤死(出肘/後方)¶
<pb:KR3e0067_WYG_254-50a>¶
　右用人血和真硃如梧桐子大二丸折齒内喉中令¶
　下¶
治卒忤停尸不能言者(出肘/後方)¶
　右用真硃末以雞冠血和丸如小豆大内口中三四¶
　枚差¶
客忤者中惡之類也多於道間門外得之令人心腹絞¶
　痛脹滿氣衝心胷不即治亦殺人此急救之方(出肘/後方)¶
　右以銅器若瓦器貯熱湯器着腹上轉冷者撤去衣¶
<pb:KR3e0067_WYG_254-50b>¶
　服器親肉大冷者易以熱湯取愈則止¶
　¶
　¶
　¶
　¶
　¶
　¶
　普濟方卷二百五十四¶
