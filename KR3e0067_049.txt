# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.026110
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四十九
<pb:KR3e0067_WYG_049-1a>¶
欽定四庫全書¶
　普濟方卷四十九　　　明　周王朱橚　撰¶
　　頭門¶
　　　眉髯髭(總論/)¶
夫足太陽血氣盛則眉美足少陽血氣盛則髯美足少¶
隂血氣盛則髮美手陽明血氣盛則髭美夫經絡所至¶
不同血氣各有所属眉髯髮髭率本於經絡之血氣或¶
黒或紺或黄白以知盛衰盖氣在人猶水之津也髭髪¶
<pb:KR3e0067_WYG_049-1b>¶
猶津之有滲也津之膏澤而滲隨之則髭髮本血氣可¶
知矣¶
　　　烏髭髮(論/)¶
髮本於足少隂髭本於手陽明二經血氣盛則恱澤血氣衰¶
則枯槁容貎之間是以賁飾則還枯槁為悦澤法烏可廢¶
　　　方¶
烏鬚髮方¶
　　黄藥(四/两)苖香(一/两)川棟子　兔絲子　肉蓯蓉　川¶
<pb:KR3e0067_WYG_049-2a>¶
　　牛膝　白芍藥　白茯苓　杜仲　石斛　熟地¶
　　黄　威靈仙　地骨皮　枸杞子　乾山藥　生¶
　　地黄　五味子　山茱茰　麥門冬　蓮花蘃¶
　　生雞頭肉　藿香　當歸　胡蘆巴　川芎　澤¶
　　㵼　白术　人參　巴㦸　黄耆　𦍑活　菖蒲¶
　　　獨活　黄連　廣木香　沉香　吳茱茰(各半/两)¶
　右為末醋糊為丸如梧桐子大每服五十丸空心温¶
　酒送下¶
<pb:KR3e0067_WYG_049-2b>¶
沉香延齡散(出徳/生堂)　治烏髭髮牢牙益精氣¶
　　沉香(另/研)木香　檀香　香附子　白芷　龍骨¶
　　甘松　川芎　生地黄　蓽撥　升麻　防風¶
　　當歸　何首烏　藁本　青塩(炒/)人參　石膏¶
　　白茯苓　白蒺藜　杜蒺藜　海浮石　藿香¶
　　熟地黄　細辛　丁香　荆芥穗　菖蒲　槐角¶
　　子　白殭蠶　天麻　桂心　露蜂房(炒黒各/三錢半)麝¶
　　香(半/錢)栁枝(五/寸)¶
<pb:KR3e0067_WYG_049-3a>¶
　右為末每日早晩先刷浄牙後蘸藥刷五七十徧多¶
　為上¶
刷染髭髯¶
　　何首烏　母丁香　白茯苓　地骨皮　白芷¶
　　熟地黄　川百藥箭　甘草　膽礬(無以礬/代之)生地¶
　　黄　當歸　升麻　貫芎　細辛　訶子肉　寒¶
　　水石　没石子(各五/錢)青塩(二錢/半)¶
　右遇庚辰日修合為末朝夕不問次數蘸之刷上下¶
<pb:KR3e0067_WYG_049-3b>¶
　牙將津一半咽了一半掠於髭髯如無膽礬以礬代之¶
　花白百日可黒微白者四十日如漆此藥大壯觔骨¶
　補下元明目煖水臟¶
黒髭鬢鉛梳子方(出聖/惠方)¶
　　鉛(十/两)鍚(三两二味同銷/為汁去滓令净)没石子(二/枚)訶藜勒皮(二/枚)婆¶
　　羅勒(四/枚)硫黄(十分/細研)酸石榴皮　磁(一/分)緑礬　針砂¶
　　(半两/醋炒)熟地黄(半两燒/令黒)烏油麻(一合/炒焦)茜草根(一两/剉)胡¶
　　桃瓤(半/两)¶
<pb:KR3e0067_WYG_049-4a>¶
　右為末先銷鉛為汁取諸藥一斗入鉛錫中以栁木¶
　箆攪令勻更傾入梳模子中就俟冷取出開齒修治¶
　如法將餘藥於鐺中以水煮梳子三日三夜若水耗¶
　即當以熱水添之日滿取出浄洗拭乾以故帛數重¶
　裹三五日以熱皮子襯手梳之一百下如烏色每梳¶
　洗用皂莢水洗浄候乾即梳之¶
得法染鬚方(出危/氏方)¶
　右用針砂不拘多少用水淘洗以浄為度用栁枝半¶
<pb:KR3e0067_WYG_049-4b>¶
　寸長數根於銅銚内炒過却用好米醋浸一宿次日¶
　再炒以栁枝成炭為度於地上攤冷另放八件打和¶
　為末¶
　　當歸　甘松　石膏　滑石(各一/錢)橡斗子(一/两)酸榴¶
　　皮(三/錢)母丁香　白檀香(各一/錢)¶
　　　另収各色為末¶
　　生麝(少/許)没石子(三/个)訶子(四个/去核)百藥煎(三/錢)白芨(一/錢)¶
　右用針砂一匙白芨二匙八件末半匙餘者少許一¶
<pb:KR3e0067_WYG_049-5a>¶
　處合和好米醋調成膏子塗於髭鬚之上荷葉𦂳包¶
　定勿寛慢次日早洗去即用此胡桃净肉研爛成油¶
　撚放上則光軟五方中此方最勝¶
牢牙黒髭鬢(又名長春/系包散)¶
　　金絲礬　緑礬　川芎　膽礬(一方/用信)細辛　白茯¶
　　苓　訶子肉　川百藥煎　没石子　酸石榴皮¶
　　　五味子　川椒　縮砂仁(各一两/五)¶
　右為細末入麝香少許臨睡先洗牙了再以牙刷蘸¶
<pb:KR3e0067_WYG_049-5b>¶
　刷牙後津再蘸藥抹鬢次日洗¶
刷牙烏髭鬢法¶
　　荆芥(一/两)𦍑活(半/两)膽礬(半/两)青塩(半/錢)訶子(半/錢)没石子(半/錢)¶
　　防風(一/两)百藥煎(一/两)川椒(半/錢)香白芷(一/錢)¶
　右為末每日刷牙浸髮鬢功効如神加石膏一兩青¶
　礬半錢¶
染髮髭令黒方(出聖/惠方)¶
　　没石子　烏藥　雞腸草　蓮子草　青胡桃皮¶
<pb:KR3e0067_WYG_049-6a>¶
　　　酸石榴皮　馬齒莧　青塩　熟乾地黄　東¶
　　南栁枝皮(剉已上/各一两)獖猪鬃(五兩剪如/半豆長)麝香(一分/細研)¶
　右都搗用蜜水和為劑以舂大麥麫裹入甆罐子内¶
　盛用塩泥固濟候乾更泥三度為妙後用熟灰十觔¶
　燒罐子令黒㷔盡冷之取出入麝香研如粉以生薑¶
　自然汁調如稀餳遇寅日染之良¶
澤蘭膏　治生髮黒不白¶
　　細辛　續斷　皂莢　石南草　澤蘭　厚朴¶
<pb:KR3e0067_WYG_049-6b>¶
　　烏頭　白术　莽草　蜀椒(二/升)杏仁(半升/去皮)¶
　右切以酒漬一宿以錬成猪脂四觔銅器中向東炊¶
　竈中煎三上三下膏成絞去滓㧞白者以辰日塗藥¶
　皆出黒髮十日効¶
黒髭揩齒散¶
　　蓮子草　鷄腸草　熟乾地黄　馬齒莧　醋石¶
　　榴皮　海塩　青胡桃皮　没石子(已上各/一两)丁香¶
　　(半/两)川升麻(半兩/末)麝香(一分/細研)¶
<pb:KR3e0067_WYG_049-7a>¶
　右為末用舂大麥麫為餅子裹入瓶内宻盖口不令¶
　透氣燒通赤候冷擣細羅為散麝香丁香升麻同研令¶
　匀每日早晨及夜卧時常用揩齒一月後甚有神効¶
立馬烏(出御藥/院方)¶
　　定粉　瓦粉　朴硝　鉛白霜(已上各/三錢)蜜陀僧¶
　　龍骨(各半/錢)輕粉(三/錢)韶腦(半/两)花减(六/錢)玉霜(一两/三錢)¶
　右為細末先用白土黄丹傅過髭髪後候乾將前項¶
　藥水調再上髮鬢上用紙裹後少時其髭便黒用新¶
<pb:KR3e0067_WYG_049-7b>¶
　水洗過¶
黒髭鬢立驗一烏方(出聖/惠方)¶
　　地黄花　紫古子花　龍葵花　青胡桃瓤　紫¶
　　蜀葵花　麥藍子(小麥地/中生者)蓮子草　酸石榴(大者/一枚)¶
　　(已上並用/綿襄隂乾)母丁香　訶棃勒皮　香墨(已上各/一两)¶
　右為末錬蜜和為丸如弹子大每服一丸用酒一盞¶
　研調空心漸漸服令盡盞中酒乃嚥之如吃得三盞¶
　酒服三丸五盞服五丸以醉為度便見効也忌蘿蔔¶
<pb:KR3e0067_WYG_049-8a>¶
　及五辛¶
掠髭鬂方(出瑞/竹堂)¶
　　白檀香(一/錢)白香芷(一/錢)三柰子(三錢麫火/燒熟為度)滑石(研/)零¶
　　陵香(二/錢)青黛(研一/錢)百藥煎(一錢/另研)白芨(一/錢)甘松(一錢/去土)¶
　右為細末用漿水一大盞藥末一錢磁器内盛如法¶
　盖覆勿令灰塵堕落早晨用洗畢掠之十數日有驗¶
　用盡再添漿藥末¶
黒髭髮一醉烏方(出聖/惠方)¶
<pb:KR3e0067_WYG_049-8b>¶
　　訶梨勒(十枚磨/两頭透)生地黄汁(一/升)没石子(一两/搗末)緑礬(半/两)¶
　　(細/研)醋石榴(三枚大/者取汁)碙砂(一分/細研)¶
　右都入於甆瓶内用二味汁浸蜜封口勿令透氣四¶
　十九日後取出其訶子狀黒梅子至夜臨卧時含一¶
　枚咽津到晩爛嚼以酒一中盞下之良久更喫酒一¶
　兩盞投之至醉其髭髮即三两日自黒更三两日再¶
　服之轉妙忌生葱蘿蔔大蒜等一方有硫黄一錢無¶
　没石子¶
<pb:KR3e0067_WYG_049-9a>¶
桂心丸　治髭髮枯槁¶
　　桂(去麄/皮)旱蓮子草　香白芷　菊花　旋復花¶
　　巨勝子　蓽澄茄　牛膝(酒浸切/焙一兩)¶
　右為末煉蜜和丸如梧桐子大每服三十丸塩湯下¶
　不拘時¶
丁香煑散(出徳/生堂)　治烏髭髮掠頭鬢光黒¶
　　母丁香(一/錢)没石子(二/個)川百藥煎(一錢/半)甘松(一/两)針砂¶
　　(醋炒一/錢半)白芨(二錢/半)新釘子(一/個)訶子皮(二/錢)山柰子(一/錢)¶
<pb:KR3e0067_WYG_049-9b>¶
　右為細末水一大碗煎至七分用小瓶盛貯用鉄釘¶
　浸在藥水内油紙盖䕶勿令塵土入内三日後臨卧¶
　用掠髮鬢每早以温水洗去黒光¶
長春丸(出德/生堂)　治烏髭髮¶
　　地骨皮　熟地黄(各十/兩)訶子皮　白芷　桂心¶
　　杏仁(去皮尖/各一兩)川椒(净二/两)旋復花(一/兩)¶
　右各不犯銅鐡器止於木臼内搗細為末煉蜜丸如¶
　梧桐子大每服五十丸空心酒下忌葱蒜¶
<pb:KR3e0067_WYG_049-10a>¶
黒髭揩齒方(出聖/惠方)¶
　　鯉魚(一頭可盛得藥/者去腸肚不洗)生地黄(八兩竹/刀細切)訶梨勒皮(二/兩)¶
　　茜草根(一/兩)塩(一/兩)胡麻子(三/合)沒石子(一/兩)酸石榴皮(一/兩)¶
　右都細剉内入魚腹中以濕紙三重裹上又以鹽泥¶
　紙密封裹用塼襯魚炭十觔燒令煙盡候冷取出細¶
　研每夜先以生薑一小塊子揩齒㣲覺熱使此藥揩¶
　之良愈不要與潄如白者三七日内從根下黒黄者¶
　七日内便黒忌蘿蔔葱蒜等¶
<pb:KR3e0067_WYG_049-10b>¶
染鬚鬢藥¶
　　母丁香(七/個)没石子(五/個)百藥煎(半/兩)訶子(半/兩)扁栢(半/兩)生¶
　　鐡(半/兩)香白芷(半/兩)何首烏(半/兩)¶
　右碾為麄皮末用漿水浸七日蘸水搽鬚鬢¶
染髭髮令黒永不白方(出聖/恵方)¶
　　婆羅勒　生鐡屎(搥/碎)母丁香　訶梨勒皮　蓮子¶
　　草　草豆冦　黄連(去/鬚)蜜陀僧(已上各/一兩)¶
　右為末用清漿水一升相和即内入瓷瓫中以蠟紙¶
<pb:KR3e0067_WYG_049-11a>¶
　宻封頭不令水入即於近宅渠中深泥下埋滿百日¶
　取出先以麫漿水洗髭髮令净乾了然後用梳藥令¶
　離根半寸已來其藥即自入肉内勿以手把仍不得¶
　着肉即洗不落正塗藥時須口中含牛乳候口中黒¶
　即吐却更含白乳了後以故紙裹髭髮經一宿次用¶
　麫漿水洗澤然後出入一染已後永黒不白也隨意¶
　所食只忌大蒜若不含牛乳即令齒黒永無洗處¶
烏頭藥(儒門/事親)¶
<pb:KR3e0067_WYG_049-11b>¶
　　没石子　石榴皮　乾荷葉(另搗已/上一兩)五倍子　訶¶
　　子皮　百藥煎　金絲礬　緑礬(另研旋/㸃諸藥)¶
　右為細末炒熟麫五匙入好醋打麫糊和藥末再塗¶
　髭髮又用荷葉封裹後用皮㡌裹之三五時間洗净¶
　甚黒若便要黒光用猪膽漿水澤洗如鴉翎¶
烏髭藥(出百一/選方)¶
　　蛤粉(八/兩)海螵蛸　韶粉　黄丹(各一/兩)膩粉(半/錢)杏仁¶
　　(八/个)石灰礦(二/两)乳香(一塊皂/子大)¶
<pb:KR3e0067_WYG_049-12a>¶
　右各為末和匀将髭先用皂角湯洗過不可見油看¶
　白髭有多少加减使用河水調藥如稀糊黄昏時箆¶
　子塗在髭上將荷葉作片子盖之以片帛包繫定至¶
　三更後用温湯洗去更將少胡桃肉撚髭上¶
烏髭借春散(出御/藥院)¶
　　針砂(先炒令赤投醋中/浸一宿再炒令乾)大麥麫　蕎麥麫(三味各/炒半匙)¶
　右先以漿水洗髭髮令極净用醋調上件三味煑糊¶
　熱塗在髭髮上用荷葉封裹上更帛裹湏卧時用次¶
<pb:KR3e0067_WYG_049-12b>¶
　日除去以温漿水洗净再待晩用次下藥塗¶
　　没石子　百藥煎　五倍子　何首烏　當歸(各/等)¶
　　(分/)¶
　右為細末每用半匙投入大麥麩蕎麩各半匙頭醋¶
　調煮成糊臨卧塗髭髪上依前用荷葉封裹次日早¶
　晨用温漿水洗净可黒兩箇月¶
天麻丸(出王氏/𫝊濟方)　潤顔色烏髭鬢¶
　　天麻(二/兩)木香　元參　地榆　烏頭(炮製去/皮臍)附子¶
<pb:KR3e0067_WYG_049-13a>¶
　　(炮裂去皮/臍各半兩)血竭(一/錢)¶
　右為末用白砂糖一盞河水一盞一處熬沸去沫熟¶
　蜜和藥丸如小豆大每服二十丸空心木香酒下¶
烏金散¶
　　訶子(十/箇)藁本(一/錢)川百藥煎(一/兩)没石子(五/箇)母丁香(十/五)¶
　　(箇/)新釘子(三/箇)針砂(一兩醋/炒七次)¶
　右除釘子外餘藥俱為細末水一大椀煎熬至大半¶
　椀磁器内盛之將前項釘子放於藥内更宿早晩掠¶
<pb:KR3e0067_WYG_049-13b>¶
　髮百日如漆¶
烏髭鬂方(出傳信/適用方)¶
　　烏賊魚膏　韶粉　黄丹　蛤粉　蜜陀僧(五味/等分)¶
　　(細/研)輕粉(少/許)石灰(少/許)¶
　右藥和匀湯調稀稠得所箆子塗髭鬢上用荷葉包¶
　貼荷葉先於熱湯内渫過髭鬢亦湏先净洗方可塗¶
　藥¶
治烏髭髮掠頭(徳生/堂)¶
<pb:KR3e0067_WYG_049-14a>¶
　　地黄花　紫葵花　黒牽牛花　紫鼔子花　桑¶
　　椹　酸石榴皮　母丁香(各等/分)¶
　右用瓶盛一處封口三日後用掠鬚髮¶
治口齒百疾兼黒髭鬚揩齒方(出聖/惠方)¶
　　馬齒莧(墻上生者隂乾了一觔及盛時採採時不/得令雞犬孝子女人畜生見合藥時亦復)¶
　　(避/之)生乾地黄(一/觔)牛膝(四兩/去苖)苣勝(四/兩)鹽(三/兩)皂莢(五挺/不蚛)¶
　　(肥大者/去皮子)東引桃栁枝(各一/握)川升麻(四/兩)¶
　右各細剉訖以新平底鐵鐺中先下皂莢次下桃栁¶
<pb:KR3e0067_WYG_049-14b>¶
　枝次下升麻次下牛膝次下馬齒莧次下巨勝塩花¶
　地黄訖取一新瓦盆子盖鐺以塩泥固濟切湏牢密¶
　即於盆底上鑚作三個竅子以出隂氣從寅時以文¶
　火燒以小瓦子於竅上盖之候隂氣盡即速泥之直¶
　燒至戌時方可武火燒至亥時後停火放冷明旦開¶
　之其色如鴉羽其香馥人藥廼成矣便以新瓷瓶盛¶
　之宻封要用旋取出細研用栁木枝㸃藥再三精意¶
　揩齒悉令用徧即閉口良久待藥力入牙齒内然後¶
<pb:KR3e0067_WYG_049-15a>¶
　潄口但能每日旦暮揩之一月内髭鬢黒潤異常¶
黒髭方(出聖/惠方)¶
　　蓮子草　没石子　酸石榴皮　馬齒莧　胡桃¶
　　皮　生乾地黄　青塩(已上各/一兩)¶
　右為散用大麥麩作餅納入罐口子中以炭火燒待¶
　罐子内黒烟絶即住火候冷取出細研為末每日早¶
　晨夜間兩度揩齒極妙¶
烏髭鬂揩牙法(出聖濟/總録)¶
<pb:KR3e0067_WYG_049-15b>¶
　　升麻(一/兩)訶梨勒(二枚去/核為末)白塩花(半/分)栗饙飯(一/合)麻籸¶
　　末(四合取第/一徧作者)生乾地黄(十二分肥/者細切)丹砂(一两研以/水臨燒時)¶
　　(調/之)¶
　右拌勻於净砂瓶中盛宻封頭徧泥隂乾入爐中畔¶
　以炭火周圍燒半時辰收之研為末每用揩牙法欲¶
　使藥時先用生薑一塊如杏仁大爛嚼湏㬰即吐却¶
　滓以左手揩三五徧就濕㸃藥末揩十數徧含津不¶
　得吐以兩手取津塗髭鬢待辛辣定細細嚥此藥兼¶
<pb:KR3e0067_WYG_049-16a>¶
　治脚氣腸風駐顔益氣若能勤行一生白髭鬢一百¶
　日即黒花者五十日黒用藥二十日便見効若能空¶
　心三徧用食後用之効尤速¶
烏頭藥(出御/藥院)¶
　　訶子皮　當歸(各一兩/一錢)没石子(一兩/一錢)五倍子(半/兩)百¶
　　藥煎(一兩/三錢)酸石榴皮(一/兩)¶
　右末以大麥麩蕎麫各半兩針砂一兩六錢先用二¶
　麫醋調熬成糊入針砂調勻先用温漿水皂角洗浄¶
<pb:KR3e0067_WYG_049-16b>¶
　髮後上針砂麫糊藥擦過後用前件烏頭藥一兩如¶
　使不黒麫調藥徧擦髮上用荷葉包裹一宿用温漿¶
　水净洗為度每針砂八兩醋浸五宿炒乾碾為細末¶
地黄丸(出聖濟/總録)　治烏髭髮方¶
　　生地黄汁(一/升)生姜汁(五/升)苣勝子　熟乾地黄(焙/)旋¶
　　覆花　乾椹子(各一/兩)¶
　右除二味汁外搗羅為末先將前二味汁用銀器煎¶
　熟看稀稠将藥末和丸如彈子大每服夜飲酒半酣¶
<pb:KR3e0067_WYG_049-17a>¶
　後含化一丸¶
駐顔變髭髮令黒方(出聖/惠方)¶
　　蓮子草(半/觔)杏仁(一觔湯浸去皮尖/雙仁麩炒㣲黄)熟乾地黄(一/觔)¶
　右件各藥相和搗一萬杵色當如漆即丸如梧桐子¶
　大每日空心温酒下三十丸晩再服之乆服髭髮如¶
　漆忌生葱蘿蔔大蒜等¶
黒髭髮方(出聖/惠方)¶
　　天門冬(一觔去/心研)熟乾地黄(一/觔)¶
<pb:KR3e0067_WYG_049-17b>¶
　右為末煉蜜和搗三五百杵丸如梧桐子大每食前¶
　以酒任下三十丸神効忌生葱蘿蔔大蒜等¶
又方(出聖/惠方)¶
　　生地黄(二觔洗净/搗取汁)茜根(一/觔)¶
　右将茜根細剉以水五大盞㣲煎研絞取汁更將滓¶
　再研煎如前三度取汁入銀鍋内與地黄汁緩火煎¶
　熬如膏以磁器盛之每日空心服以温酒調半匙服¶
　一月日髭髮如漆忌生葱蘿蔔大蒜等¶
<pb:KR3e0067_WYG_049-18a>¶
黒髭髮方(出十便/良方)¶
　又用黄丹三十兩入磁瓶中以泥固濟四靣厚一寸¶
　放乾以馬糞火養一百日出之細研為末以棗瓤和¶
　丸如芡實大每夜含一丸六十日黒矣¶
又方(出千/金方)¶
　用烏麻子三觔九蒸九曝為末以&KR0037;膏和丸如梧桐¶
　子大每日早晨以温水下五十丸晩再服之乆服佳¶
黒髮方¶
<pb:KR3e0067_WYG_049-18b>¶
　　垂楊栁　栢苓児　訶子皮　青胡桃皮　南烏¶
　　枝(各四/兩)胡桃油(一大/杓)¶
　右為末用新汲水三大椀用表裏白磁瓶一個將藥¶
　連水装封在内閉半月日臨卧早晨梳掠至三十日¶
　黒¶
烏髭方¶
　　白石脂(二錢/半)輕粉(五/帖)蜜陀僧(二/錢)紅礬(一錢/半)石灰(三/錢)¶
　　(半/)¶
<pb:KR3e0067_WYG_049-19a>¶
　右細研末用水調塗傅髭鬚隨即便變黒¶
挽白令黒方(出聖/惠方)¶
　　蓮子草(一/升)母丁香(半/兩)鈇生(一/兩)砒梨勒(一/兩)東引槐枝¶
　　灰(一/兩)菴摩勒(一/兩)¶
　右為散與蓮子草汁相和令匀每欲用時先㸃藥於¶
　髭髮根下然後塗藥避風於後白即變黒永不變也¶
　其藥於甆瓶中盛埋在土中常令軟嫩稍似乾即難¶
　用如較乾入少蜜和用之亦得¶
<pb:KR3e0067_WYG_049-19b>¶
丁砂散(出瑞/竹堂)　掠髭髮¶
　　大訶子(一/箇)母丁香(十五/箇)百藥煎(一/錢)針砂(少許醋/炒七次)高¶
　　茶末(一/錢)¶
　右為細末用水一大碗熬數沸不去滓収净磁器内¶
　每夜臨卧温漿洗净髭髮用藥水掠之次早温漿水¶
　洗净百日其髭髮黒藥内更浸一新釘尤妙婦人亦¶
　可用¶
訶子散(出瑞/竹堂)　烏髭髮¶
<pb:KR3e0067_WYG_049-20a>¶
　　訶子(二个/去核)没石子(三/兩)百藥煎(三/兩)金絲礬(一兩/半研)針砂¶
　　(二兩用醋一椀磁器/浸三日炒七次研)¶
　右将蕎麫入針砂打糊先夜將針砂抹在頭上用荷¶
　葉包到天明用温漿水洗净次夜將藥末四味調入¶
　針砂糊内用生薑一大塊搥碎再加些少輕粉一處¶
　調勻抹在頭上用荷葉包到天明用温漿水加㸃清¶
　油在内洗净其髮黒且潔¶
潔鬢葳仙油(出海/上方)¶
<pb:KR3e0067_WYG_049-20b>¶
　　葳靈仙(去/莖)側栢葉(二/枝)猪牙皂角(三/莖)黄蘗皮(一片如/手指大)¶
　　牽牛(二十/五粒)¶
　右細剉以絹囊盛細瓫中入香油浸用除垢去膩潔¶
　鬢長髮¶
烏髭方(出聖濟/總録)¶
　　晩蠶沙(一/升)麻粹心(七/兩)大栝蔞(一枚/去穣)肥皂莢(一/挺)青塩¶
　　(三兩/半)¶
　右以磁罐子一箇盛藥塩泥固濟頂上留一眼子出¶
<pb:KR3e0067_WYG_049-21a>¶
　烟用炭十斤燒黒青烟絶後令取出入苦參末五兩¶
　同搗羅為末每洗潄及臨時用一錢揩牙¶
烏髭鬢方¶
　　風化石灰(五/錢)花减(五/錢)黄丹(一/錢)定粉(一/錢)蜜陀僧(一/錢)¶
　右合匀水調煨熱塗之勿犯肉洗之¶
立効散(出徳/生堂)　治烏髭髮¶
　　針砂(五兩醋炒五/次另研極細)川百藥煎(三/兩)没石子(七/箇)白芨(一/兩)¶
　　訶子肉(二/兩)¶
<pb:KR3e0067_WYG_049-21b>¶
　右為細末和匀再研極細如泥臨卧先用漿水洗净¶
　後用荷葉熬水濾净調藥看多少用塗髭髮上荷葉¶
　貼住絹帛拴漿水洗去為諸方冠後塗鬚根出白色¶
　再用煎藥常用胡桃油潤之尤妙¶
五白玉粉散(出徳/生堂)¶
　　大灰(即石灰煆紅草節槐栁/條碎切炒二兩五錢)生蛤粉(一兩/九錢)鉛粉(九/錢)¶
　　(半/)土粉(四錢/七分)輕粉(二錢/半)¶
　右為細末如前法洗净却用温水或茶水調藥塗上¶
<pb:KR3e0067_WYG_049-22a>¶
　如前方貼裹勿令通風次早用皂莢水洗轉白如漆¶
換髭法(出聖/惠方)¶
　　黒獖猪鬃(灰一兩一方獖/猪糞灰一兩)没石子(七枚酥/炒黒焦)酸石榴¶
　　皮(末四/錢)母丁香(末三/錢)旱蓮子(末四/錢)¶
　右都研令極細每用時藥末一匙生薑汁少許旋折¶
　栁枝子攪如稀膏别以新栁枝子㸃藥所貴者閇却¶
　孔子㸃後三日不出用皂莢水洗即生黒者¶
烏髭揩牙藥反白為黒(出百一/選方)¶
<pb:KR3e0067_WYG_049-22b>¶
　　萆麻子(四十/九粒)生乾地黄(一/兩)龍骨(半/兩)細辛(一/分)青鹽(半/兩)¶
　右用大𤓰蔞一個開一竅子去瓤以上件藥填𤓰蔞¶
　内將元盖盖定紙封塩泥固濟晒乾火煆青烟出為¶
　度取出存性研為細末早晩揩牙良乆用温酒嚥下¶
　用之四十九日外見効¶
治髭揩牙(出聖/惠方)¶
　　燕子(一枚/雄者)泥鰌魚(一/枚)槐蘂子(一/兩)狼把草(一/兩)酸石榴¶
　　瓤(三/枚)¶
<pb:KR3e0067_WYG_049-23a>¶
　右搗作一團安於瓦罐子内以紙漬塩泥固濟罐子¶
　候乾先以慢火㣲薫徹後用炭十觔燒令通赤候冷¶
　取出細研如常作齒藥用之若用經一月已來白者¶
　皆黒¶
生長髮令黒有黄白者皆黒¶
　　黄耆　當歸　獨活　芎藭　白芷　芍藥　莽¶
　　草　防風　辛夷仁　乾地黄　藁本　蛇銜(各/一)¶
　　(兩/)薤白(切半/升)烏麻油(四升/半)馬鬐膏(二/升)¶
<pb:KR3e0067_WYG_049-23b>¶
　右切以微火煎三上三下白芷黄膏成去滓洗髮訖¶
　後塗之¶
烏雲散(出御藥/院方)¶
　　訶子(五箇/去核)百藥煎(八/錢)川没石子(一/錢)輕粉(少/許)¶
　右為細末與炒蕎麫同前藥末各依等分相和每使¶
　用水為糊稀稠得所依前塗上用荷葉封裹¶
烏龍髓(出百一/選方)¶
　　漢防己　緑礬(各一/兩)當歸(二/兩)桑椹子(一百箇大/紫黒者)¶
<pb:KR3e0067_WYG_049-24a>¶
　右以罐盛用麻油十二兩浸以紙數重𦂳扎定罐口¶
　於甑上蒸飯熟為度取出埋地下窨一百日用以染¶
　鬚大妙¶
染髭方(出百一/選方)¶
　　没石子　母丁香　杏仁　胡桃瓤(各等/分)¶
　右以針砂劄於燈熖上燒過存性同研為末如用時¶
　以漿水或薤水洗髭令净拭乾撚藥在上每一次用¶
　黒兩月¶
<pb:KR3e0067_WYG_049-24b>¶
黒錫散(出百一/選方)　治烏髭鬢¶
　　黒錫(一觔鎔成汁入桑柴白灰十兩同炒令錫盡/為度又入青塩四兩再炒候冷為末甆瓶封)¶
　　(地埋五日/取入下藥)升麻　細辛(各一/兩)訶子(四/兩)¶
　右炒黒色同煎後藥末一處拌匀揩牙藥用百日自¶
　然黒如要急用每日揩牙用好酒灌潄只一月見効¶
絶妙烏髭方¶
　　訶子(三/兩)百藥煎(二/兩)五倍子(二/兩)没石子(二兩已/上為末)¶
　右用針砂八兩重米醋浸五日五夜取出炒畧紅用¶
<pb:KR3e0067_WYG_049-25a>¶
　米醋打蕎麥麫為糊先將髭髯以皂角水洗去油膩¶
　次將針砂與蕎麥麫同和為糊敷上用荷葉包裹過¶
　一夜明日取出却用前藥再用蕎麥麫為糊敷上即¶
　黒¶
染髭黒方(聖濟/總録)¶
　　蕎麵　針砂(醋炒為末/各二錢)¶
　右先用醋和將洗髭後用藥塗畢外用荷葉裹之約¶
　於一更時却洗去再用後方¶
<pb:KR3e0067_WYG_049-25b>¶
　　無食子　訶梨勒皮(各二/兩)¶
　右為术毎用二錢大麥麫醋和漿調塗髭外荷葉包晩¶
　洗去¶
烏髭方¶
　　旱蓮子　没石子　荷葉　活猪鬃¶
　右等分將鬃銚内炒後入餘藥並焦黒存性為灰以¶
　栁枝自然汁調㧞白即蘸水入藥擦白者根穴妙¶
一醉散(徳生/堂方)　治烏髭髪¶
<pb:KR3e0067_WYG_049-26a>¶
　　枸杞子　蓮子心　槐角子　生地黄(各四/兩)¶
　右用好酒一斗浸春五夏三秋七冬十日飲一盞七¶
　日後飲盡一大醉見効¶
換髭法(聖惠/方)¶
　　酸石榴皮(三兩/細剉)白蜜(三/兩)硫黄(一兩/細研)緑礬(一兩/細研)¶
　右相和入瓶子中從今年十二月埋之至來年十二¶
　月内取出用塗髭髮甚良¶
烏髭鬢常用揩牙藥(出百一/選方)¶
<pb:KR3e0067_WYG_049-26b>¶
　　青塩(一兩/别研)杏仁(二兩去/皮尖)熟乾地黄(洗/净)旌徳烏頭(各/一)¶
　　(兩/)¶
　右為粗末將&KR0797;&KR0803;去蒂頂并瓤入藥在内以麻線扎¶
　定用蚯蚓糞固濟厚半寸以上隂乾或有小裂縫再¶
　糞泥合將熱炭一燒候烟出未盡一二分間用黄土¶
　覆之至冷取藥為末每日揩牙或臨睡更以津嚥之¶
　尤妙¶
黒髭方(出聖/惠方)¶
<pb:KR3e0067_WYG_049-27a>¶
　　生乾地黄(五/兩)皂莢(三挺不蚛/者炙黄焦)酸石榴皮(三/兩)硫黄(一/兩)¶
　右為末内一瓷瓶中於炊飯下蒸一炊乆用蜜和丸¶
　如酸&KR0037;大每夜後用生薑汁浸一丸揩齒二七日髭¶
　鬢皆黒¶
倒流油烏髭三聖膏(出御藥/院方)¶
　　酸石榴(皮子/皆用)新胡桃(連青/皮用)新柿子(青者連/蒂用)¶
　右各等分用鐡杵臼内搗爛如泥用一寸口新磁罐¶
　子黒錫三觔拍作小錢大葉子及生牛乳同拌前藥¶
<pb:KR3e0067_WYG_049-27b>¶
　令匀罐口上用木拍子油絹密封上用粗麻線扎之¶
　日内晒令極乾於馬糞内埋之如用時先以温漿洗¶
　净以膽皮盛臨卧指蘸藥撚之忌生葱生蘿蔔大蒜¶
　撚時須自下撚之其黒自下至髭根一方用生胡桃¶
　皮生石榴皮生杮子皮先將生石榴刮去内瓤子㨂¶
　丁香好者装滿通秤分兩然後却將胡桃皮柿子皮¶
　與所装石榴丁香勻分晒乾同為細末用生牛乳和¶
　匀盛於錫盒内或瓷器内宻封之埋於馬糞内一十¶
<pb:KR3e0067_WYG_049-28a>¶
　日取出將白綿一條撚緊㸃些膏子於綿中待藥力行¶
　至兩頭皆黒徹者是藥成也如不黒再於糞内埋數¶
　日取出如法染髭名三青膏¶
烏雲散(御藥/院方)¶
　　針砂(二/兩)醋(一/升)蕎麵¶
　右前二味入鐵銚内同煎十數沸入蕎麵八錢為糊¶
　稀稠得所塗上髭髮用荷葉包或用手帕裹一時辰¶
　以來温水洗净次用烏雲散¶
<pb:KR3e0067_WYG_049-28b>¶
治烏頭(出儒門/事親)¶
　　酸石榴　五倍子　芝麻葉(各等/分)¶
　右同杵碎用絹袋盛之於鐵器内水浸掠髪自黒¶
烏鬚方¶
　　針砂(半兩炒紅醋/蘸三五次)蕎麵(半/兩)川百藥煎(一/兩)¶
　右用荷葉熬醋水調為膏子熱搽抹上用荷葉封裹¶
　又用手帕䕶之至天明温水洗之黒¶
烏鬚髮¶
<pb:KR3e0067_WYG_049-29a>¶
　　針砂　百藥煎　白芨(各等/分)¶
　右砂淘浄銅鐵器中炒紅入另藥水調搽荷葉包之¶
一醉散　治黒髮¶
　　槐子(四/錢)旱蓮花(四/分)生地黄(半/兩)¶
　右為細末無灰酒一瓶將藥投酒内宻封之浸二十¶
　日取酒飲一醉後覺來鬚髪盡黒恐人不信將白雞¶
　犬喂試之白毛羽皆變為黒雞犬也¶
揩牙烏髭方(聖濟/總録)¶
<pb:KR3e0067_WYG_049-29b>¶
　　皂莢(懐州者/十條)生薑(自然/汁)地黄(自然/汁)¶
　右以二汁和匀旋刷皂莢於火上炙以汁盡為度碾¶
　細為末入青塩拌勻逐日如齒藥用¶
黒髭方(出聖/惠方)¶
　　麻姑(八兩𢷬/令碎)塩花(二/兩)肥生地黄(一/觔)¶
　右擣絞取地黄汁和前件藥於鐺中熬令乾以盖子¶
　覆之取炭末如塩泥泥之燒通赤候冷擣羅為末常¶
　用揩牙了令藥少時吐却便喫薑茶一椀欲得速見¶
<pb:KR3e0067_WYG_049-30a>¶
　㣲効平明午後各一度揩之即先從眉黒一月内皆¶
　變黒矣¶
染鬚髮方(出千/金方)¶
　　胡粉(三/兩)石灰(六兩絹篩/熬令黄)¶
　右為末以榆皮作湯和之如粉先以皂莢湯洗髮極¶
　净不得令有膩氣即曝乾夜卧以藥塗髮上合勻訖¶
　取桑葉相綴著頭巾上徧以包髮一夜至旦取醋漿¶
　熱暖三徧净洗髮又醋泔熱暖洗髮又取生胡麻苖¶
<pb:KR3e0067_WYG_049-30b>¶
　搗取汁三升和水煮一二沸净濾以濯髮訖又用油¶
　湯濯之百日黒如漆一用雞子白和藥塗一方用漿¶
　和温夕卧塗訖用油衣包裹明日洗去便黒大佳¶
塗髭鬢(御藥/院方)¶
　　瀝青　白膠(各一/兩)¶
　右為末一處用紙撚烟燻瓦盆取煤同胡桃瓤研成¶
　膏塗髭髮尤妙¶
染髭髮令黒永不白(出聖/惠方)¶
<pb:KR3e0067_WYG_049-31a>¶
　　生麻油(二/升)乾瓦松(一觔/半)¶
　右於油中煎瓦松焦即出細研為散却令入生麻油¶
　内浸之塗髭髮甚妙¶
換髭髮(出聖/惠方)¶
　　碙砂(一/兩)酸石榴(一/兩)¶
　右將碙砂内在石榴中心却盖封定盛於甆瓶中埋¶
　於馬糞内三七日取出用洗之妙¶
又方(出聖/惠方)¶
<pb:KR3e0067_WYG_049-31b>¶
　　胡桃根皮(一/秤)蓮子草(十/觔)¶
　右碎剉入瓷甕内以水五斗浸一月去滓釡中熬至¶
　五升入芸薹油一㪷以慢火同煎取五升收貯瓶内¶
　染頭時先用炭灰汁洗後用藥塗之訖即上用牛蒡¶
　葉包裹上便用油絹子裹如此五七日即黒常夜洗¶
　塗之為妙¶
染鬚髮方(出聖/惠方)¶
　用塩湯洗沐後以生麻油和蒲葦灰傅之一作治白¶
<pb:KR3e0067_WYG_049-32a>¶
　秃¶
又方(出千/金方)¶
　用生麻油漬烏梅常用傅頭良¶
倒流油烏髭髪神方(出百一/選方)¶
　大訶子十六個濕紙裹慢火煨熟取皮碾末用糯米¶
　粥飲調塗在熨斗内用麻油四兩燈心二十四條㸃¶
　無風處合熨斗在上四邊畧通烟頻挑燈煤盡油為¶
　度候冷用刀刮下又燈上燒胡桃肉二十箇存六分¶
<pb:KR3e0067_WYG_049-32b>¶
　性桃仁八十箇如胡桃燒更入百藥煎二錢同研針¶
　砂半兩醋一盞浸一宿盡醋入乾生薑四兩同研入¶
　諸藥末再研極細要滋潤如膏恐硬多入胡桃磁合¶
　内収如用洗髭净乾搽上藥以手指撚勻皂紗軟帛¶
　拭之兩上如漆光色一月可再染之¶
得法染鬢方(出危/氏方)¶
　用針砂以井水淘浄濾乾醋浸炒黒為末入百藥煎¶
　少許先一日將蕎麥粉各半調和打為糊塗在鬢上¶
<pb:KR3e0067_WYG_049-33a>¶
　以蓮葉包裹更以絹巾兠定次早用肥皂洗净後再¶
　用訶子五錢好雄没石子一箇醋炒為末百藥煎少¶
　許又以蕎麥粉醋調作稠糊依前封裹黒如漆一方¶
　加真膽礬或入生麝香¶
烏髭鬢揩牙藥(出百一/選方)¶
　用不蛀皂角切作小叚長寸許鎔黒鉛令銷成水投¶
　皂角炒如炭不可太過恐成灰取出候冷研細入塩少¶
　許逐日早晩兩次揩牙已白者三四摘則變黒者便¶
<pb:KR3e0067_WYG_049-33b>¶
　不白¶
胡桃膏(出御藥/院方)¶
　用新小胡桃三枚和皮搗細用乳汁二盞於銀石器¶
　内文武火熬竹箆子攪成膏每用時净洗髭髮以筆¶
　蘸㸃髭髮上¶
烏髭藥方(一名還春膏/出百一選方)¶
　右針砂五兩揀出麄大片不使只以細者水澄過去¶
　泥沙晒焙乾以醲酸米醋浸數日後入銚内炒令針¶
<pb:KR3e0067_WYG_049-34a>¶
　砂通紅為度傾地上盖以盞復出火氣磁罐宻収遇¶
　要使時約髭多寡抄令一錢或二三錢碾細和蕎麥¶
　麫相等又以濃醋調令得所重湯打作稠糊第一夜¶
　臨卧先以皂角温湯洗去髭上油膩次用竹箆二枚¶
　挑藥連根搽髭厚藥不損皮肉惟恐塗之不厚仍先¶
　以沸湯煑軟荷葉相視髭厚薄剪作片子壓在麄紙¶
　箔中滲乾纔使藥塗遍了即以所剪荷葉覆之令周¶
　宻又用帛包繫恐汚衣被亦要䕶荷葉不走作也次¶
<pb:KR3e0067_WYG_049-34b>¶
　早起來以温湯欵欵洗之白者已黄黄者黒矣使皂¶
　角澡頭未洗靣不妨但不可自使手染恐指黒亦湏¶
　耐煩第二夜再上藥又四五日前以訶子不拘多少¶
　銚内使麻油煎以黒色為度取出用熟爐灰逐日換¶
　沁盡油臨時用皂角水洗净焙乾為細末又以訶子¶
　去核亦不拘多少麥麩同炒急手攪動令訶子赤色¶
　為度取出去盡麩碾為細末兩味訶子各使净砂罐¶
　子盛每使看髭多寡使一錢或半錢并百藥煎細末¶
<pb:KR3e0067_WYG_049-35a>¶
　同煎二次重様訶子各等分又使小麥麵如三味藥¶
　多少以淘白米第二次泔調重湯煑如先夜糊厚薄¶
　搽髭並依上法染三五次後却以兩夜藥併作一處¶
　同調打糊亦得每日用胡桃油潤之¶
治烏髭不老¶
　用施化石灰礦四分真蚌粉二分鉛粉二分黄丹一¶
　分同為末臨卧以皂角湯洗髭令水調藥連根均傅¶
　取蒸軟荷葉包裹以帛傅外至早浣去頻研核桃松¶
<pb:KR3e0067_WYG_049-35b>¶
　子油滋之神妙¶
治頭不白換髭方(出聖/惠方)¶
　用刮老生薑皮一大升於鐺中以文武火煎之不得¶
　令過沸其鐺惟得多油膩者尤佳更不湏洗刷便以¶
　薑皮置中宻固濟勿令通氣冷一精細人守之色未¶
　分便湏煎之緩不得令火急如其人稍疲即換人看¶
　火一復時即成置於磁鉢中極細研之李云雖旦復¶
　時若火匀即至日西藥成也使時先以小物㸃取如¶
<pb:KR3e0067_WYG_049-36a>¶
　麻子大先於白鬢下㸃藥後援之以手指撚之令入¶
　肉第四日黒者當自生神效¶
治髮黒¶
　用羊屎方書多用近人取次内鮮魚腹中瓦缶固濟¶
　燒灰以塗髭髪令易生而黒甚效¶
蒼术丸(出未/集驗)　烏髭鬢駐顔色壯筋骨明耳目除風氣¶
　潤肌膚久服令人輕徤¶
　用蒼术不拘多少用米泔水浸三日逐日換水候滿¶
<pb:KR3e0067_WYG_049-36b>¶
　日取出刮去黒皮切作片子曝乾用慢火炒令黄色¶
　細搗末每一觔末用蒸過茯苓半觔煉蜜為丸如梧¶
　桐子大空心卧時温熟水下十五丸别用术末六兩¶
　甘草末一兩拌和匀作湯㸃之下尤妙忌桃李雀蛤¶
　兩三日¶
又方(出十便/良方)¶
　用収自己亂頭髪洗净乾每一兩入椒五十粒泥固¶
　封入爐大火一煆如黒糟細研酒服一錢匕髭髮長¶
<pb:KR3e0067_WYG_049-37a>¶
　黒一方燒灰用頭垢和丸服¶
又方(出本/草)¶
　用蓬蘽笮取汁合成膏塗髮不白食其子令人好顔¶
　色¶
又方(出本/草)¶
　用覆盆子笮取汁合成膏塗髪不白食其子令人好¶
　顔色¶
治髮藥¶
<pb:KR3e0067_WYG_049-37b>¶
　用風化石灰一觔用細栁條一寸長四十九根用麄¶
　栁條三根將石灰栁條一同於砂鍋内慢火炒麄栁¶
　條不住攪炒細栁條如炭黒用夾紙鋪於地上將石¶
　灰攤上隔一宿去火氣用瓦粉半觔官粉四兩土粉¶
　四兩同為末用新水調塗鬚上以荷葉封裹次日洗¶
　去如漆¶
一撚膏(出危/氏方)　烏髭鬚¶
　用酸石榴結成時就枝上將石榴開一小孔傾水銀¶
<pb:KR3e0067_WYG_049-38a>¶
　於中却將元皮封之以麻皮纒定用牛糞泥封了候¶
　經霜摘下傾出以猪膽皮裹指醮撚白髪即黒一方¶
　用黄蠟封固放留一月取用以雞内金蘸藥染髭¶
黒髭鬚方¶
　用蜒蚰四十九條入磁器内研京墨水食之次於馬¶
　糞内埋蔵一月取出以白絲頭試染如即黒到尾再¶
　入馬糞内埋之待數日再取出試之性緩然後撚染¶
　髭鬚庻使不黒皮膚¶
<pb:KR3e0067_WYG_049-38b>¶
治頭不老澤臈澤飾髮(出肘/後方)¶
　用青木香白芷零陵香甘松澤蘭各一分用綿裹酒¶
　漬再宿内油裏煎再宿加臈澤斟量硬軟即火急煎¶
　著少許胡粉胭脂訖又緩火煎令粘去滓作挺以飾¶
　髪神効¶
治烏髭髪(出得/生堂)¶
　用臘月宰下黒牛膽装槐角子在内拴住不拘牛膽¶
　大小掛在屋内隂乾一月日每日早晨服五三箇温¶
<pb:KR3e0067_WYG_049-39a>¶
　水下¶
染髭髪(出聖/惠方)¶
　用八九月經霜桐葉兼子多收搗碎蒸之以生布絞¶
　取油先以泔洗頭净後塗此油熟揩經一宿取蜀葵¶
　桿燒灰淋汁澤之一月十度用之永黒不變也¶
又方(出聖/惠方)¶
　用鏵鐵打作四十九片如碁子大燒令赤即將水淬¶
　之又更燒淬如此四十九遍即將鐡入竹瀝中浸三¶
<pb:KR3e0067_WYG_049-39b>¶
　日後用梳撚髭髪便黒甚妙¶
變髭髪駐顔揩齒散(出聖/惠方)¶
　　蓮子草(端午/日取)破麻布(多年/者)¶
　右剉碎内於甆瓶中以塩泥固濟大火燒半日候冷¶
　取出仍於鐡臼中擣為散每日常用揩之旋有黒者¶
　生¶
黒髭髪方¶
　　栢葉　松葉(各四/兩)丁香　没石子(各二/兩)¶
<pb:KR3e0067_WYG_049-40a>¶
　右為末錬蜜和擣三二百杵丸如梧桐子大每日空¶
　心以温酒下三十丸夜卧時以豉湯下三十丸¶
㧞白令髭鬢生黒良日(出千/金方)¶
　　正月(四/日)二月(八/日)三月(十二/日)四月(十六/日)五月(二十/日)六¶
　　月(二十/四日)七月(二十/八日)八月(十九/日)九月(二十/五日)十月(十/日)十¶
　　一月(十/日)十二月(十/日)¶
　右以上日並陸機法須早晨㧞之永不白一方以日¶
　正午時㧞之當日忌飲酒食五辛一㧞黒者更不變¶
<pb:KR3e0067_WYG_049-40b>¶
又方(出聖/惠方)¶
　　正月(五日十/三日)二月(八日十/八日)三月(三/日)四月(五日二/十二日)¶
　　五月(五日十/五日)六月(十四日二/十四日)七月(十八日二/十八日)八月¶
　　(九日十/九日)九月(八日十/八日)十月(十三日二/十三日)十一月(十/日)十¶
　　二月(十六/日)¶
　右以上日月並於午時前㧞此方甚妙依法用之自¶
　驗也凡㧞白髮即先以水於石上磨丁香汁候投(缺/)¶
　急手傅於毛孔中生黒髮矣¶
<pb:KR3e0067_WYG_049-41a>¶
神仙紫金膏(出余居士/選竒方)¶
　　生薑(半觔和/皮細剉)皂角(四兩不蛀/者剉細)細辛(去葉土/一兩)香白芷¶
　　(一兩/剉)¶
　右件擣爛為膏用河水調和得所用鐡銚子將猪脂¶
　擦銚内方入藥以椀盖定用濕紙條塞椀縫然後用¶
　紙筋泥固縫不令出氣慢火養一伏時以手按椀足¶
　上常以通手為度取研細入磁器收每用杖子挑藥¶
　少許於白髪處熱擦令染即摘去白髭用藥再擦内熱¶
<pb:KR3e0067_WYG_049-41b>¶
　即止後生黒者不變白¶
染髭髮方(出余居士/選竒方)¶
　　石灰(新/者)黄丹　&KR0008;腦(等/分)¶
　用桑柴灰汁調傅候乾了即用温水洗後用胡桃松¶
　子研細傅之即黒也¶
　　　詩曰¶
　秘𫝊海上神仙訣　　妙奪人間造化機¶
　白髪變成黑髪去　　晩年化作少年歸¶
<pb:KR3e0067_WYG_049-42a>¶
烏髭藥方(出余居士/選竒方)¶
　　針砂(一兩用酸/醋炒乾)訶子(一兩用麻油炒/焦色為度去核)瞿麥麵(二/兩)¶
　右三味同為末如染髭時用醋調成膏於大陽中畧¶
　頓稍熟為度臨睡時净洗髭傅藥向髭鬢上厚上藥¶
　不妨用油單紙包定令勿透氣次日用米泔水煑温¶
　洗髭則黒如漆矣洗了用核桃松子油潤之絶妙¶
立聖散(出余居士/選竒方)　烏鬢髮¶
　乙夘年曽南仲云頃見零陵一人是鬢髮已白後三¶
<pb:KR3e0067_WYG_049-42b>¶
　年再來其黒如漆叩之一道人教其用橡斗子實之¶
　以塩燒存性細研早晩用曽用之十年今五十五鬢¶
　髮無白者而齒且牢¶
五聖不老散(一名五聖還童散/出衛生家實方)¶
　　不蛀皂角(五十挺刮/去黑皮)没石子(二/對)熟乾地黄(焙/洗)蛇蛻¶
　　(二條火/燒成灰)胡桃肉(二十/觔)白塩(十二/兩)川棟子　碙砂¶
　　青塩　地龍(去/土)香白芷　酸石榴皮　川百藥煎¶
　　　黒牽牛　細辛　葳靈仙　烏賊魚骨(各三兩/除皂角)¶
<pb:KR3e0067_WYG_049-43a>¶
　　(外並為麄末用糠/醋四升同浸皂角)藿香葉　當歸　仙靈脾(各二/兩一)¶
　　(錢為末依次鋪盖/所浸皂角上安之)¶
　右先以麄藥末入醋攪拌匀皂角了以後五味盖之¶
　浸四五日每日翻皂角一二遍用重物壓盆恐醋浸¶
　藥不着日足不用他藥只將皂角用桑柴熟火炙令¶
　稍乾再於醋内浸再炙至醋盡焙乾碾羅為細末每¶
　藥一兩用麝香一錢和匀每早晩兩次以刷牙蘸上¶
　下齒每處擦五七十擦或手指蘸藥亦得遇有津液¶
<pb:KR3e0067_WYG_049-43b>¶
　旋嚥更不潄口如用藥約一月外若有髭鬢白者逄¶
　寅日摘去如再生出者有黒白漸次摘換盡出黒者¶
　此藥有神妙不可細述一曰明目二曰去頭風三曰¶
　補腎四曰牢牙五曰烏髭鬢換髪一方有蝉蜕¶
變白散(出衛生/家寳方)　齒藥大能烏髭¶
　　大將石榴一箇(用鐵釘四十九箇劄勻三日取出/釘入丁香數日取出用黄土固濟)¶
　　(令乾用炭火二觔煆/炭盡為度候取出)細辛(二兩/生用)猪牙皂角(二兩刮/去皮蘸)¶
　　(塩水/炙)寒水石(三兩炭/火煆)¶
<pb:KR3e0067_WYG_049-44a>¶
　右為細末更入腦麝香少許揩牙候藥行方潄口臨¶
　卧揩牙勿潄取口中涎擦白髮¶
烏髭揩牙藥(出衛生/家寳方)¶
　　苦參(半/兩)青黛(一兩如螺/色青者)青塩(半/兩)¶
　右先以苦參為末次研青黛又研青塩一處拌和匀¶
　早晩無時作牙藥揩牙徐俟少時潄之荆南劉天夫¶
　年七十餘知漢州陛辭日神宗怪其髭鬢黒對此方¶
　遂録進呈¶
<pb:KR3e0067_WYG_049-44b>¶
神妙烏髭方(出衛生/家寳方)¶
　每用酸石榴一箇於上匀釘小鐵釘四十九箇遇夜¶
　安頓在露地或屋上至曉即収在屋下勿令見日色¶
　露三夜畢取去釘子每一釘竅内塞一丁香每取出¶
　一箇釘便塞丁香用紙裹石榴以好米醋和黄泥固¶
　濟石榴頓在風道畧乾以炭火簇燒令通紅火多為¶
　度取出炭火移在一凈地上候冷取去泥凈取燒過¶
　者石榴碾為細末早晩擦牙須令擦得牙齒熱以得¶
<pb:KR3e0067_WYG_049-45a>¶
　藥力行至千春永無白鬢更無蚛牙若靑春人用此¶
　藥一世更無白者如摘白鬚後以生薑汁擦即生黒¶
　者¶
變白為黒方(出衛生/家寳方)¶
　　針砂(醋/煑)訶子(麫炒黒色/去核用皮)五倍子(為/末)百藥煎(為末各/二錢)¶
　　蕎麵(一錢無時則/用麥麵亦可)¶
　右用蕎麥麵同前四味醋煑為稀稠得所先净洗髭¶
　鬢了揩拭令極乾然後用藥塗染却用荷葉包裹不¶
<pb:KR3e0067_WYG_049-45b>¶
　黒再染一兩度自黒¶
換白髮方(出衛生/家寳方)¶
　　吳白芷　菊花　旋覆花　桂心　白茯苓　巨¶
　　勝子(各三/分)蓽澄茄　牛膝(各二/分)覆盆子　蓮花鬚¶
　　(隂乾各/一分)¶
　右為末酒煑糊丸桐子大空心酒下三十丸午時更¶
　進二十丸服時湏喫酒或飲引動藥力乃妙一月見¶
　效白者初碧漸變黒色此藥兼治一切風疾若欲試¶
<pb:KR3e0067_WYG_049-46a>¶
　藥驗但將蒸餅裹藥飼犬一月即變黒矣忌蘿蔔羊¶
　肉生葱¶
　　正月(初四/日)二月(初六/日)三月(十二/日)四月(十六/日)五月(二/十)¶
　　(一/日)六月(二十/四日)七月(二十/一日)八月(十五/日)九月(十六/日)十月¶
　　(十三/日)十一月(初四/日)十二月(初七/日)¶
　遇以上日並不宜服冀州李鑑郎中四十二嵗頭髮¶
　遍白忽於山中遇老人授此方依法服食至赴闕時¶
　六十九嵗更不生白髪兩鬂如漆遂進此方¶
<pb:KR3e0067_WYG_049-46b>¶
烏髭石燕散(出衛生/家寳方)¶
　　香附子(半觔用生姜一觔取自然汁浸/三宿候香附子透焙乾炒焦碾)生乾地黄¶
　　(二兩/焙乾)石燕子(一對醋/淬碎碾)青塩(二兩半/明净者)石榴皮(三兩/炒乾)細¶
　　辛(二兩/焙乾)皂角(七條不蛀/者燒存性)麝香(少許/另研)¶
　右為細末入麝香火匀臨睡揩齒不可語話次早以¶
　温湯潄之不過一月如漆矣¶
烏金散(出楊氏/家藏方)　牢牙烏髭¶
　　將石榴皮　生乾地黄　槐白皮　青塩　何首¶
<pb:KR3e0067_WYG_049-47a>¶
　　烏　猪牙皂角(各一/兩)升麻末(半/兩)細辛末(半/兩)麝香(四/錢)¶
　　(别/研)¶
　右件先以醋石榴皮等六件剉碎用瓷瓶一箇入藥¶
　在内塩泥固濟留一竅子出煙火煆令赤候煙盡為¶
　度研細次入升麻細辛麝香研和令勻每日早晩常¶
　用揩牙盥潄¶
再黒膏(出楊氏/家蔵方)　烏髭¶
　　胡桃(一枚搥碎殻取全肉於新瓦中心安頓四邊/着慢火逼漸漸蔟火令近時撥轉胡桃令裏)¶
<pb:KR3e0067_WYG_049-47b>¶
　　(外焦黒放/地上令冷)定粉(一/分)¶
　右件一處研如膏用小甆合收之每用少許先塗在¶
　白髮根上方用鑷子摘髭急用手擦藥入白髭竅内¶
　後次即出黄髭若三四次用終身不白每摘一髭如¶
　此用一遍¶
黒鉛散(出楊氏/家蔵方)　烏髭鬢明目牢齒牙¶
　用黒鉛半觔大鍋内鎔成汁旋入桑條灰栁木攪令¶
　成沙冷以熟絹羅為末每日早晨如常擦齒牙後用¶
<pb:KR3e0067_WYG_049-48a>¶
　温水潄在盆子内取用其水洗眼治諸般眼疾髭黄¶
　白者用之皆變黒色也¶
染髮鬚白令黒方(出肘/後方)¶
　酸漿煑豆染之黒如漆色¶
烏髮鬚(出本/草方)¶
　以胡桃瓤和胡粉為泥拔去白鬚髮以内孔中其毛¶
　皆黒¶
染髪仙方(出本/草方)¶
<pb:KR3e0067_WYG_049-48b>¶
　以胡桃青皮壓油和旃檀香塗髮色如漆¶
染鬚髪方(出本/草方)¶
　以鉛丹煎膏染之¶
烏髭髪(出本/草方)¶
　用蘩蔞為虀食之¶
染髭髮令永黒(出本/草方)¶
　以鐵爇及熱末凝塗之¶
變毛髪(出本/草方)¶
<pb:KR3e0067_WYG_049-49a>¶
　以石榴花并葉乾之為末和鐡丹服之一年變毛髮¶
　色黒如漆鐵丹乃飛鐡為丹也¶
烏髪髭(出本/草方)¶
　以訶梨勒燒灰乾傅立效能染髭髪變黒¶
染髭髪(出本/草方)¶
　以活東與青胡桃上皮和為泥染之不變活東科斗¶
　蟲也¶
婦人塗髪令黒方(出本/草方)¶
<pb:KR3e0067_WYG_049-49b>¶
　以芭蕉汁塗之¶
黒髪方(出本/草方)¶
　用芸薹子壓取油傅頭令頭髪長黒¶
染髪(出本/草方)¶
　用金櫻花和鐡粉研拔白髪傅之再出黒者亦可染¶
　鬚¶
染鬚至黒(出本/草方)¶
　以針砂研和没石子染鬚至黒¶
<pb:KR3e0067_WYG_049-50a>¶
染髪方(出本/草方)¶
　用大麥針砂没石子等末染之令髪黒¶
烏髭鬢七効方(出本/草方)¶
　以小雌雞一對别處各養喂不得令食蟲并雜物只¶
　與烏麻油一拌并與水喫使雞長大放卵時専覷取¶
　出先放者卵收取及别處更放卵絶却収先放者細¶
　研好硃砂一兩了擊破卵巔些些作竅入砂放卵内¶
　安置用紙粘損處數重候乾用後放者卵一齊令雞¶
<pb:KR3e0067_WYG_049-50b>¶
　抱候雞子出為度其藥在卵内自然結實打破取出¶
　爛研如粉用蒸餅丸如菉豆大不計時候酒下五七¶
　丸不惟變白亦愈疾矣¶
長生不飢黒毛方(出本/草方)¶
　取早藕食之¶
令人體潤毛髪不白久服成仙(出本/草方)¶
　以玉井水服之¶
黒鬚髪¶
<pb:KR3e0067_WYG_049-51a>¶
　雜修養書云正月一日取五香煑以浴令人至老鬚¶
　髪黒徐錯云道家謂青木香為五香一云修道家多¶
　以此浴當是其義也¶
　¶
　¶
　¶
　¶
　¶
<pb:KR3e0067_WYG_049-51b>¶
　¶
　¶
　¶
　¶
　¶
　¶
　¶
　普濟方卷四十九¶
