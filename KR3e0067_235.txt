# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.064347
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR3e0067_WYG_235-1a>¶
欽定四庫全書¶
　普濟方卷二百三十五　明　周王朱橚　撰¶
　　勞瘵門¶
　　　總論¶
夫骨蒸殗殜復連屍疰勞疰蟲疰毒疰熱疰冷疰食疰¶
鬼疰等皆曰傳屍者以疰者疰也病自上疰下與前人¶
相似故疰其變有二十一種或三十六種或九十九種¶
大畧令人寒熱盗汗夣與鬼交遺泄白濁髪乾而聳或¶
<pb:KR3e0067_WYG_235-1b>¶
腹中有塊或腦後邉兩有小結核連復數箇或聚或¶
散沉沉黙黙咳𠻳痰涎或咳膿血如肺痿肺癰状或腹¶
下利復羸瘦困乏不時積月累年以至於死死後乃疰¶
易傍人乃至滅門者是也更有蜚尸遁尸寒尸䘮尸疰¶
尸謂之五尸及大小附着等證不得知所苦無處不惡¶
乃挾諸鬼邪而害人以三因權之内非七情所忤外非¶
四氣所襲雖若麗乎不内外因奈其證多端傳變遷移¶
難以推測故自古及今愈此病者十不得一所謂狸骨¶
<pb:KR3e0067_WYG_235-2a>¶
獺肝天靈葢銅鑑鼻徒有其說未嘗見效唯膏肓崔¶
氏炙穴若早炙之可活幾半晩則不濟也○病者憎¶
寒發熱自汗靣白目乾口苦精神不守恐畏不能獨¶
卧其傳在肝病者憎寒發熱靣黒鼻燥忽忽喜忘大¶
便苦難或復泄㵼口瘡其傳在心病者憎寒發熱靣¶
青唇黃舌本強不能嚥飲食無味四肢羸瘦吐涎沫¶
傳在脾病者憎寒發熱靣赤鼻白乾燥毛折咯𠻳¶
喘氣時吐白涎或有血線傳在肺病者憎寒發熱¶
<pb:KR3e0067_WYG_235-2b>¶
靣黄耳輪焦枯筋骨痠痛小便白濁遺瀝胸痛其¶
傳在腎所謂勞蒸者二十四種隨證皆可考尋¶
毛折髪焦肌膚甲其蒸在皮外人覺熱自反惡寒¶
身熱瞤劇其蒸在肉髪焦鼻衂或復尿血其蒸在¶
血身熱煩燥痛如針刺其蒸在脉爪甲焦枯眼昏¶
兩脇急痛其蒸在筋版齒黒燥大杼酸疼其蒸在¶
骨背膂疼痛胻骨酸&KR2329;其蒸在髓頭眩熱閟口吐¶
渇涎眼多眵淚其蒸在腦男子失精女子白淫其蒸¶
<pb:KR3e0067_WYG_235-3a>¶
在玉房乍寒乍熱中脘與膻中煩悶其蒸在三焦小便¶
赤黄凝濁如膏其蒸在膀胱傳道不均或泌或泄腹中¶
雷鳴其蒸在小腸大腹隠痛右鼻亁疼其蒸在大腸口¶
鼻亁燥腹脹睡卧不安自汗出其蒸在胃口苦耳聾脇¶
下痛其蒸在膽裏急後重肛門濇閉其蒸在囬腸小腹¶
㽲痛筋脉縱緩隂器自强其蒸在宗筋眼昏涙下時復¶
眩暈躁怒不常其蒸在肝舌焦黒氣短躁悶洒洒淅淅¶
其蒸在心唇亁口瘡胸腹悶滿畏寒不食其蒸在脾咳¶
<pb:KR3e0067_WYG_235-3b>¶
𠻳喘滿咯痰吐血聲嘶音逺其蒸在肺耳輪焦枯脚氣¶
酸疼起居不得其蒸在腎情想不寧無故精泄白物綿¶
綿而不舉其蒸在右腎心主胞絡心膈噎塞攻擊痛疼¶
俛仰煩寃其蒸在膈諸證雖曰不同其根多有蟲囓其¶
心肺治之不可不絶其根也○外臺秘要病源云夫蒸¶
有五一曰骨蒸其根在腎旦起體涼日晩即熱煩躁寢¶
不能安食都無味小便赤黄忽忽煩亂細喘無力腰疼¶
兩足逆冷手心常熱蒸盛傷内即變為疳食人五臟二¶
<pb:KR3e0067_WYG_235-4a>¶
曰脉蒸其根在心日増煩悶擲手足出翕翕思水口唾¶
白沫卧即浪言或驚恐不定脉數蒸盛之時或變為疳¶
臍下悶或暴利不止三曰皮蒸其根在肺必大喘鼻亁¶
口中無水舌上白小便赤如血蒸盛之時胸滿或自稱¶
得疰熱兩脇下脹大咳徹背連脾疼眠寐不安或蒸毒¶
傷臟口内唾血四曰肉蒸其根在脾體熱如火煩躁無¶
汗心腹鼓脹食即欲嘔小便如血大便秘濇蒸盛之時¶
或體腫目赤寢卧不安五曰内蒸亦名血蒸所以名内¶
<pb:KR3e0067_WYG_235-4b>¶
蒸者必外寒而内熱把手附骨而熱盛其根在五臟六¶
腑其人必因患後得之骨肉自消飲食無味或皮燥而¶
無光蒸盛之時四肢漸細足趺腫起○大凢男女傳屍¶
之病心胸滿悶背轉疼痛兩目不明四肢無力雖欲寢¶
卧卧不得寢者膂急膫痛膝腦痠痛多卧少起状如佯¶
病每至平旦精神尚好日午後四肢微熱靣無顔色喜¶
見人過常懐忿怒纔不如意又便多嗔行立脚弱夜卧¶
盗汗夣與鬼交或見先亡或多驚悸有時咳𠻳雖思飲¶
<pb:KR3e0067_WYG_235-5a>¶
食不能多飡死在須臾精神尚好或時微利兩脇虚脹¶
口燥鼻亁常多粘唾有時唇赤有時欲睡漸成沉羸猶¶
若涸魚不得死矣其病變状多端考其原先從腎起初¶
受之氣兩脛痠疼腰背拘急行立脚弱腎已受矣次傳¶
其心心受其氣夜卧必驚或多怔悸心懸汲汲夣見先¶
亡有時盗汗飲食無味口内生瘡心常煩熱惟欲眠卧¶
朝輕夕重兩頰口唇悉皆紅赤如傅臙脂又時手足五¶
心皆熱心皆受已次傳於肺肺初受氣咳𠻳少力有時¶
<pb:KR3e0067_WYG_235-5b>¶
氣喘卧則更甚鼻口亁燥不聞香臭或時聞朽腐物氣¶
憒憒欲吐肌膚枯燥時或刺痛或似蟲行亁皮細起状¶
如麩片肺既受已次傳於肝肝初受氣兩目&KR0617;&KR0617;靣無¶
血色常欲顰眉眼視不逺目睛亁又時赤痛或復睛黄¶
朝暮□騰常常合眼眠卧不熟肝既受已次傳於脾脾¶
初受氣兩脇虚脹食不消化又時㵼利水糓生蟲有時¶
肚痛腹脹雷鳴唇口焦乾或生瘡腫毛髪乾聳無有光¶
澤或時上氣擡眉喘氣痢赤黒汁至此候者将死證矣¶
<pb:KR3e0067_WYG_235-6a>¶
大凡此疾良由祖先積孽殺害過多或有命債殃及後¶
世或淪沒惡趣未應解脱為人之後不為釋寃不為薦¶
福或患此而亡傳染是疾以希資救又其家人久不營¶
塟不時祭祀山水衝注狐狸穿犯幽宅不寧出而為&KR1090;¶
逓成相傳傳染不已○傳尸非惟一門相染而成也人¶
之氣血衰敗臟腑虚弱中於鬼氣因感其邪遂成此疾¶
其候咳𠻳不已或胸膈妨悶或肢體疼痛或肌膚消瘦¶
或飲食不入或吐利不定或吐膿血或吐鮮血動至一¶
<pb:KR3e0067_WYG_235-6b>¶
二升或嗜水漿或好歌詠或愛悲愁或發癲歇或便溺¶
艱難或因酒食而遇或因風雨而来或問病弔䘮而得¶
或朝走暮遊而逢或因氣聚或因血行或露卧於田野¶
或偶會於園林傳惹斯疾○傳尸者須知三尸九蟲何¶
也三尸者名在後論九蟲者烟蟲寸白胃蟲人皆可治¶
之其餘六蟲有六代行在後人若受一蟲此人死後兄¶
弟子孫骨肉親屬綿綿相傳以至滅族凢疾始覺精神¶
不美氣候不調切戒慎酒色調節飲食如或不然妄言¶
<pb:KR3e0067_WYG_235-7a>¶
邪師或言鬼&KR1090;以至不起慎之戒之○尸蟲遊食日辰¶
及治法大扺六蟲一旬徧遊四穴轉流週而復始已具¶
六代法中自立春一日後食起三日一食五日一醉歸¶
于所歸穴大醉五日故五日蟲醉可以下藥及灸其三¶
日蟲食切不可妄有醫治蟲在人身中一蟲可占十二¶
穴六蟲在人身中共遊七十二穴上旬十日從心至頭¶
遊四穴中旬從心至臍遊四穴下旬從臍至足遊四穴¶
上旬可先服藥後灸所遊穴其蟲頭上向若下火灸蟲¶
<pb:KR3e0067_WYG_235-7b>¶
如紫蠶苗出在汗中更服藥取之以蟲盡為度便服補¶
藥永得安耳中旬其蟲所遊穴中頭向下亦服藥取之¶
不灸也恐蟲覺晤永難取盖此蟲性已通靈務在精審¶
勿令有悟可也○觀尸蟲色知病淺深凢明醫知者先¶
知毒氣與蟲並行攻人臟腑遇陽日長雄蟲遇隂日長¶
雌蟲因先食臟腑脂膏故其色白次食血肉血肉盡故¶
其蟲黄赤次食精髓故其蟲紫色精髓盡故其蟲黒色¶
傳入腎中病人方死若求醫士曉通病源先取其蟲視¶
<pb:KR3e0067_WYG_235-8a>¶
其理自知輕重其蟲如白色可二十日服藥補之其蟲如¶
黄赤色可六十日服藥補之其蟲如紫黒色此疾已極¶
可百二十日服藥補之十中可保一二雖不能為一身¶
除害亦可為子孫除害矣服藥仍須一載之中刻意調¶
攝亦可痊平如此得命可為再生也又云蟲頭赤者食¶
患人之肉其病可治頭口白者食患人之髓其病難治¶
雖不得斷則不傳子孫矣○六代傳病及諸蟲形状凢¶
治病之道要須藥病相應神效仍在㵼實補虚調治臟¶
<pb:KR3e0067_WYG_235-8b>¶
腑方得痊愈故三尸九蟲種種靈異莫令知之或似蜣¶
蜋或似紅線馬尾或似蝦蟆形或似刺蝟或似䑕行或¶
如爛麫或有足無頭或有頭無足或化精血歸在亢陽¶
之内種種形類實難辨之淺學之流難施及劑誤醫甚¶
多枉死不少或則取蟲不補或則學淺妄傳皆是徒費¶
資財通無去病之理遂致夭折豈不悲哉(出危/氏方)¶
<pb:KR3e0067_WYG_235-9a>¶
　　此蟲在人身中如嬰兒之状背上毛長二寸¶
　¶
　¶
　　此蟲變動形如鬼在人臟腑中¶
　¶
　¶
　　此蟲形如蝦蟆變動在人臟腑中¶
上三蟲在人身中染着之後或大或小令人夣寐顛倒¶
<pb:KR3e0067_WYG_235-9b>¶
魂魄飛揚精神耗散飲食漸減形容漸羸四肢痠痛百¶
節勞倦憎寒壮熱背膊拘急腦與頭痛口苦舌亁靣無¶
顔色鼻流清涕虚汗常多行歩艱難眼睛多痛其蟲過¶
丙丁日食起醉歸心腧穴中四穴輪轉周而復始大醉¶
可醫矣取蟲出後補心當瘥¶
第二代并尸蟲形状遊食日治法第二代為覺勞病謂¶
傳受此疾已覺得病覺病者患乃自知夜夣不解與亡¶
人為伴侣醒後全無情思昏惰似醉神識不安所嗜食¶
<pb:KR3e0067_WYG_235-10a>¶
味輙成患害或則氣發動風所加四體不和心胸滿悶¶
日漸羸瘦骨節乾枯或嘔酸水或則醋心唇焦口亁鼻¶
塞腦痛背膊酸疼虚汗常出腰膝刺痛知此疾状早須¶
醫治失時致傷命(出危/氏方)¶
　¶
　¶
　　此蟲形如亂髪可長三寸或似守宫¶
　¶
<pb:KR3e0067_WYG_235-10b>¶
　¶
　　此蟲形如蜈蚣在人臟腑中¶
　¶
　¶
　　此蟲形如蝦在臟腑中¶
上三蟲在人身中令人氣喘唇焦口乾咳𠻳憎寒心煩壅¶
滿毛髪焦落氣脹吞酸津液漸衰次多虚竭鼻多清水¶
四肢将虚臉赤靣黄皮膚枯瘦腰膝無力背脊痠痛吐¶
<pb:KR3e0067_WYG_235-11a>¶
血唾膿語聲不利鼻塞腦痛胞膈多痰重者心悶吐血¶
强倒在地不能自知其蟲遇庚辛日食起歸肺腧中四¶
穴輪轉周而復始大醉可醫矣炙取蟲後補肺當瘥¶
第三代病并尸蟲形状遊食日治法第三代為傳尸勞¶
病傳受病人自得之日漸羸瘦頓改容顔日日憂惶夜¶
夜恐懼不遇良醫就死不逺(出危/氏方)¶
　¶
　¶
<pb:KR3e0067_WYG_235-11b>¶
　　此蟲形如蚊蟻在人身中俱遊臟腑¶
　¶
　¶
　　此蟲形如蜣蜋在人身中俱遊臟腑¶
　¶
　¶
　　此蟲形如刺蝟在人三焦¶
上三蟲在人身中令人三焦多昏日常思睡嘔吐苦汁¶
<pb:KR3e0067_WYG_235-12a>¶
或吐清水粘涎腹脹虛鳴卧後多驚口鼻生瘡唇黒靣¶
青日漸消瘦精神恍惚魂夣飛揚飲食不消氣咽氣乾¶
汗出如油目昏多涙其蟲遇庚寅日食起醉歸厥隂穴¶
中四穴輪轉周而復始大醉可醫矣取其蟲出後補隂¶
當瘥¶
第四代病并尸蟲形状遊日治法(出危/氏方)¶
　¶
　¶
<pb:KR3e0067_WYG_235-12b>¶
　　此蟲形如亂絲在人臟腑中¶
　¶
　¶
　　此蟲形如猪肝在人臟腑中¶
　¶
　¶
　　此蟲形如蛇在人臟腑中¶
上三蟲在人身中令人臟腑虚鳴嘔逆腸中痃癖氣塊¶
<pb:KR3e0067_WYG_235-13a>¶
憎寒壮熱肚大筋生腰背疼痛或虛或瘦㵼痢無時行¶
履困重四肢憔悴時氣上喘口苦皮亁飲食過多要喫¶
酸醎之物其蟲遇戊巳日食起醉歸脾腧穴中四穴輪¶
轉周而復始大醉可醫矣取出蟲後補脾當瘥¶
第五代病并尸蟲形状遊食日治法(出危/氏方)¶
　¶
　¶
　　此蟲形或有足無頭或有頭無足¶
<pb:KR3e0067_WYG_235-13b>¶
　¶
　¶
　　此蟲形如䑕在人身中俱遊臟腑¶
　¶
　¶
　　此蟲形如精血變動在人臟腑或在陽宫¶
上三蟲在人身中令人多怒氣逆筋骨拳變四肢解散¶
靣黒靣青憎寒壮熱腰背疼痛起坐無力頭如斧斫眼¶
<pb:KR3e0067_WYG_235-14a>¶
睛時痛翳膜多淚背膊刺痛力憊身羸手足亁枯卧着¶
床枕不能起手足似中風四肢頑麻腹内多痛眼見黒¶
花忽然倒地不省人事夢寐不祥覺後遍體虚汗其蟲¶
遇甲子日食起醉歸肝腸穴中四穴輪轉周而復始大¶
醉可醫矣取蟲出後補肝當瘥¶
第六代病并尸蟲遊食治法¶
　¶
　¶
<pb:KR3e0067_WYG_235-14b>¶
　　此蟲形如馬尾有兩條一雌一雄¶
　¶
　¶
　　此蟲形如鼈在人臟腑¶
　¶
　¶
　　此蟲形如爛麫或長或短¶
上三蟲在人身中居於腎臟透連脊骨令人思食是物¶
<pb:KR3e0067_WYG_235-15a>¶
要飡身體尫羸腰膝無力髓寒骨熱四肢枯亁眼見火¶
生或眼多黒暗耳内虚鳴隂濕燥痒冷汗如油夣與鬼¶
交小便赤黄醒後昏沉臍下結硬或奔心胸看物如艶¶
心腹悶亂骨節疼痛其蟲遇丑亥日食起醉歸腎腧穴¶
四穴輪轉周而復始大醉可醫矣蟲出後補腎填精當¶
瘥¶
取蟲防䕶法¶
　先令病人家用好紙糊一宻室不留些罅隙尋志誠¶
<pb:KR3e0067_WYG_235-15b>¶
　人過遞以安息香水灑了過逓人之身又以雄黄雌¶
　黄塗其鼻孔耳眼唇上安排鉄鉗一箇布巾一幅用¶
　香油二觔以鍋盛頓微煎令沸仍用高桶一箇以好¶
　石灰在桶内生布巾葢桶口却服取蟲藥五更初一¶
　服五更三㸃一服服藥後腹中疼痛如刀斧劈不妨¶
　至已牌必須下蟲或取下臭穢如膠漆或吐㵼膿血¶
　癥塊皆於灰桶中其蟲或從汗出紫蠶苖状或於耳¶
　鼻口中出或小便中出異般形状不止一也或青黒¶
<pb:KR3e0067_WYG_235-16a>¶
　或黄紅大者急用鐵鉗取於油内煎當日将油紙裹¶
　蟲入瓦&KR0902;内石灰填實埋棄於深山逺僻處免致再¶
　染人患人衣服床蓆並皆棄去醫人吩咐藥後亦須¶
　逺去¶
　　論¶
論曰夫勞瘵一證為人之大患凢受此病者傳變不一¶
積年疰易甚至滅門可勝嘆哉大抵合而言之曰傳屍¶
别而言之曰骨蒸殗殜復連屍疰勞疰蠱疰毒疰熱疰¶
<pb:KR3e0067_WYG_235-16b>¶
冷疰食疰鬼疰是也夫疰者疰也自上疰下病源無異是¶
之謂疰又其變則有二十二種或三十六種或九十九¶
種又有所謂五屍者曰蜚屍遁屍寒屍䘮屍注屍是也¶
其名不同傳變尤不一感此疾而獲安者十無一二也¶
大凢五臟所傳皆令人増寒發熱其證状各異有如傳¶
之於肝則靣白目枯口苦自汗心煩驚怪傳之於心則¶
面黒鼻亁口瘡喜忘大便或秘或泄傳之於脾則面青¶
唇黄舌强喉哽吐涎體瘦飲食無味傳之於肺則靣赤¶
<pb:KR3e0067_WYG_235-17a>¶
鼻白吐痰咯血𠻳喘毛枯傳之於腎則靣黄耳枯胸滿¶
胻痛白濁遺瀝又有二十四種勞蒸者亦可因證騐之¶
蒸在心也少氣煩悶舌必焦黒蒸在小腸也腹内雷鳴¶
大腸或秘或泄蒸在肝也目昏眩暈躁怒無時蒸在膽¶
也耳聾口苦脇下堅痛蒸在腎也耳輪焦枯腰脚痠痛¶
蒸在右腎也情意不定泄精白絮蒸在肺也喘𠻳咯血¶
聲音嘶逺蒸在大腸也右鼻乾疼大腸隠痛蒸在脾也¶
唇口乾燥腹脇脹滿畏寒不食蒸在胃也鼻口乾燥腹¶
<pb:KR3e0067_WYG_235-17b>¶
膨自汗睡卧不寧蒸在膀胱也小便黄赤凝滑如膏蒸¶
在三焦也或寒或熱中脘膻中時覺煩悶蒸在膈也心¶
胸噎塞疼痛不舒蒸在宗筋也筋脉縱緩小腹隠痛隂¶
氣自强蒸在回腸也肛門秘澀傳道之時裏急後重蒸¶
在玉房也男子遺精女子白滛蒸在腦也眼眵頭眩口¶
吐濁涎蒸在皮也肌膚鱗起毛折髪焦蒸在骨也版齒¶
黒燥大杼痠疼蒸在髓也肩背疼倦胻骨痠疼蒸在筋¶
也眼昏脇痛爪甲焦枯蒸在脉也心煩體熱痛刺如針¶
<pb:KR3e0067_WYG_235-18a>¶
蒸在肉也自覺身熱多不奈何四體瞤動蒸在血也毛¶
髪焦枯有時鼻血或復尿血詳諸病證大畧如斯若究¶
其根惟心肺受蟲囓禍之甚也治法先宜去根次須攝¶
養亦有早炙膏肓崔氏穴而得愈者若待其根深蔕固¶
而治之則無及矣平時得三五方用之頗騐謾録於左¶
以為備治○論曰傳尸勞者骨蒸之病流傳五臟也其¶
證殗殜半卧半起旦即醒然午後微蒸情常不悦心多¶
驚悸夜即盗汗夣與鬼交兩頰紅赤唇如血色欲醒不¶
<pb:KR3e0067_WYG_235-18b>¶
得眠欲食不能食或喘氣咳𠻳心胸滿悶背體煩疼兩¶
目精明四肢無力脊膂拘急膝脛痠疼兩脇虚脹時或¶
微利鼻口亁燥漸至尫羸雖死在須臾精神尚爽是其¶
候也治之若緩猶如水涸不覺其死○近世以來童男¶
室女丈夫婦人月水不調臍腹冷痛五心煩熱醫者一¶
見便作骨蒸勞證治之病者聞之莫不驚駭殊不知人¶
本無勞證皆縁稟受怯弱血氣不足治之不得其法用¶
藥不善遂成此疾且多以紫胡地骨皮青蒿知母藕節¶
<pb:KR3e0067_WYG_235-19a>¶
龞甲紫苑麥門冬為退熱之劑已服之後熱雖漸退未¶
久復來醫者便究本原不詳醫書所謂虚熱語再用前¶
件等藥愈進而血氣愈虚疾勢已甚矣况前藥性冷必¶
傷脾胃日復一日不思飲食以致腸胃滑泄肢體瘦悴¶
以致不救此乃柴胡等藥悮之矣深可憐憫葢柴胡等¶
藥乃傷寒表肝之劑若血氣虚者非所宜服向來必用¶
方中亦曽言之但其辭文隠而難曉今明言其畧庶幾¶
易知若受病之人未曽服前件藥尤為易治已曽服後¶
<pb:KR3e0067_WYG_235-19b>¶
倘或過多真氣表盡難以収救宜服宜神飲○凢患骨¶
蒸之人坐卧居處不宜傷冷亦不得傷熱冷甚則藥氣¶
難通兼之脹滿食不消化或膈氣上熱甚則血脉擁塞¶
頭眩目疼唇乾口燥心胸煩悶渴欲飲水此等皆是将¶
息過度之状深可誡也将養之法須寒溫得所先熱而¶
脱先寒而着若背傷冷即令咳𠻳若手足傷熱即令心¶
煩若覆衣裳後即眠卧盗汗若覆衣過薄即心腹脹滿¶
所以飲食不限時節寧可少食保無宿注數數進之助¶
<pb:KR3e0067_WYG_235-20a>¶
藥勢也必須以軟易消故也不宜生硬恐損胃氣致不¶
消也此皆以易消食之為瘥○骨蒸之病無問男女忌¶
房室舉動勞作有所不宜陳臭酸鹹粘食不消牛馬驢¶
羊大小二豆猪魚油膩酒麵瓜菓野鳥之屬葵笋蒜蕨¶
及生冷等並不得飡自必平復一月以後乃漸開也大¶
畧如此觸類而長之此病宜飡煑飯鹽䜴豆醤薑葱韭¶
枸杞苜蓿苦菜地黄牛膝並須煑爛食之候病稍退恐¶
肌膚虚弱可時食亁鹿脯¶
<pb:KR3e0067_WYG_235-20b>¶
治諸疾藥性(出㧞/粹方)¶
實熱　黄芩　黄連　黄蘖　大黄¶
　氣　烏梅　秦艽　柴胡¶
　血　青蒿　鼈甲　蛤蚧　小麥　牡丹皮¶
肺鼻(亁/)烏梅　天門冬　紫苑　麥門冬¶
　皮(白舌/吐血)石膏　桑白皮¶
　膚(昏昧/氣睡)牡丹皮¶
　氣(遍身氣熱/悶促鼻乾)人參　黄芩　梔子¶
<pb:KR3e0067_WYG_235-21a>¶
　大腸(口鼻孔/亁痛)大黄　芒硝¶
　脉(唾白浪語脉絡/溢脉緩急不調)生地黄　當歸¶
心(舌/乾)黄連　生地黄¶
　血(髪/焦)地黄　童子小便　當歸　桂心¶
　小腸(下唇/焦)赤茯苓　生地黄　木通¶
脾(唇/焦)芍藥　木瓜　苦參¶
　肉(食無味而嘔/煩躁不安)芍藥¶
　胃(舌下/痛)石膏　粳米　大黄　芒硝　葛根¶
<pb:KR3e0067_WYG_235-21b>¶
肝(眼/黒)川芎　當歸　前胡¶
　筋(甲/黒)川芎　當歸¶
　膽(眼白/赤色)柴胡　栝蔞¶
　三焦(乍寒/乍熱)石膏　竹葉¶
腎(兩耳/焦)生地黄　寒水石　石膏　知母¶
　腦(頭眩/悶熱)地黄　防風　羌活¶
　髓(髓沸骨/中熱)天門冬　當歸　地黄¶
　骨(齒黒腰痛足/逆變且食臟)龞甲　地骨皮　牡丹皮　當歸¶
<pb:KR3e0067_WYG_235-22a>¶
　　生地黄¶
　肉(肢細跌腫/臟腑俱熱)石膏　黄蘖¶
　胞(小便/赤黄)澤㵼　茯苓　沉香　滑石　生地黄¶
膀胱(左耳/焦)澤㵼　茯苓　滑石¶
　凢此諸蒸皆熱病後因食肥肉油膩及房酒犯之而¶
　成乆蒸不除變成勞瘵即死矣¶
　　　勞瘵(附論/)¶
勞瘵之證非止一端其始也未有不因氣體虚弱勞傷¶
<pb:KR3e0067_WYG_235-22b>¶
心腎而得之又有外感風寒熱濕之氣先為瘧疾以致¶
咳𠻳寒邪入裏失於調治不能保養過於房勞傷於飲¶
食久而成勞瘵之後其為證者令人肌肉羸瘦毛皮乾¶
枯寒熱盗汗遺洩白濁或腹中有塊或腦後兩邊有小¶
結核或聚或散或咳𠻳痰涎或咳唾膿血及傳變則為¶
二十四種或三十六種或九十九種又有所謂五尸者¶
其名状雖不同傳變雖不一其實所傷不過五臟諸方¶
所載皆云有蟲嚙心肺間治法先當去然後調養五臟¶
<pb:KR3e0067_WYG_235-23a>¶
至若傳尸一證名骨蒸殗殜復連屍疰勞疰蟲疰毒疰¶
冷疰食疰鬼疰是也如勞瘵多是血氣虧損多因輕病¶
時發汗通利差誤所致或感六氣成咳𠻳末解散先服¶
補藥竟成久咳復以房勞恣飲强食變為寒熱只宜服¶
平補之藥又有能倍食肉思食者名曰傳屍亦有滅門¶
者其藥雖有天靈葢紫河車狐肝獺爪麝香等自未及¶
用世云有鬼依其身有蟲蝕其臟婦人多病此盖於産¶
後閉經而傳之耳¶
<pb:KR3e0067_WYG_235-23b>¶
　　　方¶
木香蛤蚧丸(出直/指方)治勞瘵久𠻳聲乾骨痿瘦瘁¶
　　蛤蚧(一對尾全者/洗浄酥炙)生鼈甲(去裙醋/炙乾)白茯苓　川芎¶
　　　當歸　北五味子　牛膝(各七/錢半)綿黄芪　柴胡¶
　　　知母　貝母　鷄心㯽榔　　明阿膠(炒/酥)巴㦸¶
　　(酒浸去/心曬)桃仁(酒浸去皮/尖各五錢)木香(三/錢)肉豆䓻(三箇/生)秦艽¶
　　(洗/)羌活　生髪(紙燃火/燒存性)破故紙(炒各/三錢)¶
　右細末煉蜜丸彈子大每服一丸煎&KR0037;湯空心嚼下¶
<pb:KR3e0067_WYG_235-24a>¶
參芪散(出直/指方)治勞瘵𠻳喘咯血耳焦潮熱盗汗¶
　　柴胡　當歸　明阿膠(炒/酥)黄芪(蜜/炒)白茯苓　川芎¶
　　　半夏(製/)貝母(去/心)枳殻(製/)北桔梗　秦艽(洗/)甘草¶
　　(焙各/五錢)人參　北五味子　羌活　防風　杏仁(水/浸)¶
　　(去/皮)欵冬花　桑白皮(炒各三/錢五分)生鼈甲(去裙米/醋炙黄)紫苑¶
　　茸¶
　右麤末每服二錢五分薑&KR0037;煎食後少頃服¶
沉香鼈甲散　治勞瘵身痛(方見虚勞/門虚勞類)¶
<pb:KR3e0067_WYG_235-24b>¶
凝神飲子(出仁/存方)治勞瘵憎寒發熱口乾咽燥自汗咳𠻳¶
　唾血瘦劇倦乏¶
　　人參(去/蘆)當歸(去/尾)白芍藥　白茯苓(去/木)黄芪(去/蘆)白术¶
　　　半夏麯　五味子　熟地黄　甘草　川芎¶
　　蓮肉　大麥門冬(去/心)桔梗(以上各/等分)¶
　右為麤末每服四錢用水一盞半烏梅&KR0037;子各一箇¶
　煎至七分去滓服如𠻳加阿膠虚極胸滿者加木香¶
　濕紙煨沉香亦得不思食加扁豆一方無川芎¶
<pb:KR3e0067_WYG_235-25a>¶
桃仁煎(出直/指方)治勞疰傳尸骨蒸倦弱¶
　　大川椒(出/汗)生犀角　當歸　續斷(各一/兩)桃仁(去皮/炒)¶
　　鼈甲(醋炙黄各/一兩五錢)白礬(煆/)猪牙皂角　蛤蚧(一雙去/頭足洗)¶
　　(酥/炙)安息香　蘇合香　雄黄(各一/分)麝(一/錢)¶
　右為末煉蜜和丸如梧桐子大每服二十丸米飲下¶
　或用真川椒泡湯下¶
虎牙丸(出直/指方)治勞瘵瘦悴咳𠻳聲啞骨痿殺下瘵蟲¶
　　紫河車(一具即男子胎衣水洗浄酒醋/再折洗用童便並好酒煑爛)麝(五/分)鹿茸¶
<pb:KR3e0067_WYG_235-25b>¶
　　(七錢五/分酒炙)黄狗頭(取肉四兩童/便並酒煑爛)大紅川椒(去合口并/子以黄捍)¶
　　(紙托之就放於熱爐内頻撥去/油頓地上盖一宿一兩五錢)生鼈甲(一枚去裙/醋浸一宿)¶
　　(又醋一盞仰盛/慢火炙令醋盡)桃仁(水浸/去皮)秦艽(洗/)木香　明阿膠¶
　　(炒酥各/五錢)雄黄　安息香　生髪(紙燃火燒存性/各二錢五分)虎¶
　　頭關骨(酒浸二宿炙/焦一兩五錢)¶
　右為細末以紫河車狗肉杵粘為丸桐子大毎服七¶
　十粒月首五更空心米湯下午時又服如無胎衣以¶
　雄猪肚代用修事同¶
<pb:KR3e0067_WYG_235-26a>¶
治勞疾(出百一/選方)¶
　　虎糞内骨(一錢人骨為最獸骨次之殺虎大腸用/著亦可用青蛇腦小豆許或菉豆許同)¶
　　(酥塗炙色轉為度無/蛇腦只酥炙亦得)天靈葢(三錢酥炙/黄為末)鼈甲(極大/者酥)¶
　　(炙黄為末一/兩九肋者妙)青蒿(取稍三四寸/細判六兩)安息香(五/錢)桃仁(一/分)¶
　　(去尖研為/末絹篩過)麝香(一錢/别研)㯽榔(一箇别/研細末)豉(三百/粒)葱白(二/十)¶
　　(一根/打破)童子小便(半/升)東引桃桞李桑枝(各七莖麤如/筋頭大各七)¶
　　(寸細/剉)楓葉(二十一片如無/亦得初不曽用)¶
　右先将青蒿桃桞李桑枝楓葉豉以官升量水三升¶
<pb:KR3e0067_WYG_235-26b>¶
　煎至半升許去滓入安息香天靈葢虎糞内骨龞甲¶
　桃仁與童子小便同煎取汁去滓有四五合将㯽榔¶
　麝香同研均調作一服早辰温服以被盖覆出汗恐¶
　汗内有細蟲以帛子拭之即焚此帛相次須㵼必有¶
　蟲下如未死以大火焚之並棄長流水内所用藥切¶
　不得令病人知日後亦然十來日後氣體復元再進¶
　一服依前焚棄至無蟲止此藥如病者未極可以取¶
　安已極俟其垂死則令下次已傳染者服之先病者¶
<pb:KR3e0067_WYG_235-27a>¶
　不可救後來斷不傳染¶
　(袁州寄居五節郎李應本相州法司嘗以吏役事韓/似夫樞宻兵火後忽於宜春見之云從岳侯軍得官)¶
　(今閑居於此從客問其家事澘然淚下曰應先有兒寒/女三人長子因買空宅無人所居之室忽覺心動背)¶
　(遂感勞疾垂殆傳於其次室女長子既死女病尋極/繼又傳於第三子證候一同應大恐即禱於城隍每)¶
　(月設麫飯以齋雲水兾遇異人且許謝錢三千萬數/日因往市中開元寺前有一人衣羽士服自稱貧道)¶
　(踵足而呼曰團錬聞宅上苦傳尸勞貧道有一藥方/奉傳同入寺中問其姓名不答曰投云云應即假筆)¶
　(書之道人言欲過湖南應留之飯云已喫飯了欲贈/之錢云有盤纒臨行又言此藥以天靈盖虎糞内骨)¶
　(為主切須子細尋覔青蛇腦如無亦可服藥前一日/須盛享城隍求為隂助應曰既求於神何必用藥道)¶
<pb:KR3e0067_WYG_235-27b>¶
　(人曰不然即揖别西去應以事頗異敬如其言治藥/既成設五神位各具飲饌十品如待賔客以享城隍)¶
　(又别列酒食以犒隂兵仍於其家設使者一位於病/榻之前服藥食頃臟腑大下得蟲七枚色如紅爊肉)¶
　(而腹白長約一寸濶七八分前鋭後方腹下近前有/口身之四週有足若魚骨細如針尖而曲已死試取)¶
　(火焚之以鉄火筯剳刺不能入病頃減後又服一劑/得小蟲四枚自此遂安今已十年肌體悦澤不復有)¶
　(疾道人後竟不來此方傳之/樞宻之孫韶州使君希道)¶
蠟杏湯(出醫學/切問)治逺年日近勞疾¶
　　柴胡　桔梗　甘草(各一/錢)老䑕刺根　黄芩　茴¶
　　香(炒/)鶯粟殻(去蒂穰/蜜炙)胡椒(各二/錢)烏梅　黄蠟　杏¶
<pb:KR3e0067_WYG_235-28a>¶
　　仁　欵冬花(各一/錢)¶
　右以新瓦瓶盛水三四碗安藥在内宻封慢火煨熟¶
　睡至四更煖服一盞喫盡用好酒三四碗再煨滓再¶
　服亦如前婦人加當歸男子加人參吐血加阿膠北¶
　五味子¶
再生丹　治一切勞證黄瘦虚損諸藥不能治者此藥¶
　大效¶
　　沉香(八錢/五分)木香(五/錢)㯽榔(五/錢)大茴香(一兩/鹽炒)小茴香(一/兩)¶
<pb:KR3e0067_WYG_235-28b>¶
　　(鹽/炒)木通　穿山甲(一兩/酥炒)全蝎(一兩/微炒)通草(一/兩)燈草(五/錢)¶
　　頭紅花(二錢/五分)¶
　右為細末甘草膏子為丸如梧桐子大每服三四十¶
　丸酒鹽湯空心服亁物壓之¶
雄麝丸(出直/指方)治勞瘵殺瘵蟲下惡物¶
　　雄黄　雌黄　青黛(乾/)代赭石(煆醋/淬)硃砂(研細各/二錢五)¶
　　(分/)大蝦蟆(一箇酒/炙黄)安息香　阿魏(酒浸研用/各二錢)男子¶
　　天靈葢(酥炙黄/二錢)麝(五/分)川巴豆肉(肥者十粒/畧去油)¶
<pb:KR3e0067_WYG_235-29a>¶
　右為細末軟粳飯頭揉和杵丸如桐子大每二十粒¶
　桃仁十四箇去皮研煎湯月初五更空心下¶
治瘦(出本/草)用牛肝醋煑食之¶
又方(出本/草)治逺年日近勞疾¶
　取雄猫兒腦髓眼睛生用熱酒浸服其勞蟲便從鼻¶
　出一方黒猫生取肝曬亁為末月首五更空心酒調¶
　服或酒浸服能殺瘵蟲¶
治男子婦人骨蒸勞瘵憎寒發熱(出經騐/良方)¶
<pb:KR3e0067_WYG_235-29b>¶
　　青蒿(春夏用葉秋冬用子不用葉用根不用子用/莖四者相似而反以為痼疾必用童子小便)¶
　　(浸過或有功/無毒止一握)大鼈甲(醋炙/去醋)白术(煨/)地骨皮　白茯¶
　　苓　桑白皮　粉草(炙/)㨂參　𤓰蔞實　北柴胡¶
　　(去/蘆)¶
　右為末每服三錢水一盞薑三片煎服¶
清骨散(出經騐/良方)治男子婦人五心煩熱欲成勞瘵¶
　　北柴胡(七錢/五分)赤茯苓(用一/兩)人參　防風(去/蘆)熟地黄¶
　　　秦艽(各一/兩)生地黄(用一/兩)胡黄連(五/錢)薄荷葉(七錢/五分)¶
<pb:KR3e0067_WYG_235-30a>¶
　右㕮咀每服四錢水一盞煎七分溫服患骨熱者先¶
　服荆蓬煎丸一服使臟腑微利然後服此¶
蠟煎散(出醫學/切問)治一切勞疾¶
　　白鷄冠花子　木香(各一/錢)人參(鹽炒/去鹽)馬屁勃　青¶
　　蒿子(一勺童子小/便浸三宿)鼈甲(醋/炙)欵冬花(各五/錢)糯米(一/勺)甘¶
　　草(二/錢)¶
　右為末每服三錢水一盞烏梅黄蠟煎無時服¶
十全大補湯(一名金飲子/出百一選方)治發寒熱漸成勞瘵加黄連¶
<pb:KR3e0067_WYG_235-30b>¶
　煎服更加青蒿鼈甲煎亦治骨蒸發熱飲食自若者(方/見)¶
　(諸虚門補/益諸疾類)¶
燒髪方(出直/指方)治勞瘵¶
　用生髪燒存性為末以水調之空心服此亦用枕骨¶
　之意蘇合香丸皆要藥也¶
治勞瘵病症已見而未成者(出百一/選方)¶
　取稻草根細切濃煎不以時候熟水飲之¶
芎歸血餘散(出直/指方)治勞瘵¶
<pb:KR3e0067_WYG_235-31a>¶
　　室女頂門生髪(一小團井水洗去油膩法醋浸一/宿日中酒亁紙裹火燒灰存性)¶
　　當歸(三/錢)真川芎(五/錢)木香　桃仁(水浸去皮/焙各二錢)安息香¶
　　　雄黄(各一/錢)全蝎(二/枚)江上大鯉魚頭(生截斷一/枚醋炙酥)¶
　右為末分作四服每服井水一大碗浄室中煎七分¶
　入紅硬真降香末五分服此藥燒北斗符入藥月初¶
　五更空心向北目天呪月瘵神害我生人吾奉帝¶
　勑服藥保身急急如律令念呪五遍北靣服畢靣南¶
　吸生氣入口腹中燒真降香置床下午時又如前服¶
<pb:KR3e0067_WYG_235-31b>¶
　藥後以鼈甲生犀散取蟲¶
　¶
　¶
鼈甲生犀散(出直/指方)治瘵疾殺瘵蟲取出惡物¶
　　天靈葢(一具男者色不赤可用女者色赤勿用以/檀香煎湯候冷洗呪曰雷公靈雷公聖逢)¶
　　(傳尸即須應急急如律令/呪七遍次用酥炙令黄)生鼈甲(一枚去裙/醋炙黄)鷄心¶
　　㯽榔(五/錢)安息香(五/錢)虎長牙(二箇醋炙酥如無/則用牙關骨五錢)桃仁¶
　　(水浸去皮/焙亁五錢)生犀角　木香　甘遂　真降香　亁¶
<pb:KR3e0067_WYG_235-32a>¶
　　漆(杵碎炒烟出/畧盡存性)阿魏(酒浸研/各三錢)穿山甲(取四趾/醋炙焦)雷丸¶
　　(二/錢)蚯蚓(十條生/和藥)全蝎(三/箇)¶
　右為末每服五錢先用豉心四十九粒東向桃李桑¶
　梅小稍各二莖長七寸生藍青七葉青蒿一小握葱¶
　白連根洗五片石臼内同杵用井水一碗半煎取一¶
　盞入童便一盞并藥煎取七分入麝一字月初旬五¶
　更空心溫服即以被覆汗恐汗中有細蟲軟帛拭之¶
　即焚其帛少時必㵼蟲以浄桶盛急鉗取蟲付烈火¶
<pb:KR3e0067_WYG_235-32b>¶
　焚之并収入磁器中瓦片傅雄黄葢之泥和灰扎埋¶
　深山絶人行處¶
五枝散(出直/指方)取下傳尸勞蟲¶
　　桃枝　李枝　梅枝　桑枝　石榴枝(并東向小/枝各七莖)¶
　　(長三/寸)青蒿(一小/握)苦棟根(白皮/七寸)葱白(連根洗七/片各寸截)生藍¶
　　青(七/葉)¶
　右以童便一升半煎収其半去滓入安息香蘇合香¶
　阿魏各一錢煎至一盞濾清調朱砂雄黄雷丸枯白¶
<pb:KR3e0067_WYG_235-33a>¶
　礬硫黄末各五分鷄心㯽榔末一錢五分麝一字分¶
　作二服月初五更空心進一服五更五㸃又進一服¶
　約午前下瘵蟲浄桶盛急鉗収入油銚内煑仍傾油¶
　蟲入磁器灰扎埋山僻處¶
地骨皮散　治男子婦人童男室女骨蒸壮熱肌肉減¶
　瘦面痿黄小便赤色惡心潮熱夜多盗汗嗜卧少力¶
　口苦亁肢節煩疼漸成勞瘵¶
　　當歸(四/兩)黄芪(半/觔)秦艽(六/兩)知母(二/兩)枳殻(一/觔)地骨皮(一/觔)¶
<pb:KR3e0067_WYG_235-33b>¶
　　甘草(一/觔)¶
　右㕮咀每服五錢水二盞生薑三片烏梅&KR0037;子各一¶
　箇煎至八分去滓溫服不拘時候¶
小靈寳丹(一名辟邪丹/出海上名方)斷傳染疾去邪夣恍惚安精神¶
　　天靈葢(一枚得蔡州者/良塗酥炙令黄)虎頭骨(一兩塗酥/炙令黄)鬼箭(一/兩)¶
　　白术(一兩剉酥/炙令黄赤)朱砂(一兩上品/者别研)雄黄(一兩上品/者别研)麝¶
　　香(一兩真/者别研)¶
　右擇子寅辰午申戍日午時前修合静室中勿語依¶
<pb:KR3e0067_WYG_235-34a>¶
　法杵羅前四味末同後三味末合匀研細煉蜜為丸¶
　如梧桐子大每服七丸漸加至十丸煎安息香湯下¶
　食後日二服七日中當有靈異或有影響或若夣有¶
　人辭去病當安¶
代勞鬼哭飲子¶
　　柴胡(五/錢)秦艽(五/錢)阿魏(五/錢)東引桃枝(一/握)青蒿(一/握)甘草¶
　　(炙半/分)㯽榔(生研末分/作三服用)¶
　右各細剉以童子小便二升浸一宿至明早煎至一¶
<pb:KR3e0067_WYG_235-34b>¶
　升去滓分作三服每服如前㯽榔末和匀空心溫服¶
　如人行數十里又進一服男病女煎女病男煎喫一¶
　二服或吐或泄即不用服苐三服若未吐則再進苐¶
　三服病在上則吐在下則泄出惡物或異色蟲或如¶
　亂絲髪一月内忌麫食肥脂葱菜等物合及煎時不¶
　得孝子姙婦鷄犬見藥滓長流水中棄之¶
全鼈丸(出直/指方)治勞瘵虚熱𠻳喘¶
　　知母　貝母(去心各/三兩)明阿膠(炒酥各/五錢)柴胡(二/兩)川芎¶
<pb:KR3e0067_WYG_235-35a>¶
　　(一/兩)當歸(五/錢)杏仁(浸去皮/三兩)¶
　右麤切入厚磁器中用中等鼈一箇活宰於頭上去¶
　鼈病以鼈肉并血并藥用醇酒五升同浸一宿宻紙¶
　封次早慢火同煑候香熟取鼈令病者隨意食之只¶
　留鼈甲并骨并藥焙乾為末以浸藥酒汁調米粉糊¶
　為丸如梧子大每七十丸不時米飲下¶
萬全飲(一名青蒿飲/出聖恵方)治一切勞疾傳尸勞瘵不問逺年¶
　近日皆治之此藥妙不可言¶
<pb:KR3e0067_WYG_235-35b>¶
　　阿魏(一分童子/小便磨化)甘草(大者/三寸)東引桃枝(小者/一握)青蒿(一/大)¶
　　(握用子/皮一兩)㯽榔(一兩/末)葱白(三寸/并根)¶
　右用童子小便二升浸桃枝蒿草葱白四味一宿來¶
　日五更初煎取六合去滓入阿魏更煎兩沸分為二¶
　服每服臨喫時入㯽榔末五錢同服入覺惡心必吐¶
　吐後更進苐二服服時並不得人知不得患人與及¶
　不可與患人對靣恐惡蟲飛入人口鼻内此藥如女¶
　人患男子靣北與煎服男子患女子靣南煎忌猫犬¶
<pb:KR3e0067_WYG_235-36a>¶
　見春二服秋三服一年五服勞蟲并盡病若在上先¶
　吐若在下先利皆出黒蟲如髪及似馬尾一方有東¶
　向桞枝無葱白¶
五枝散(一名青桑枝飲/出醫方集成)取勞蟲方¶
　　青桑枝　桞枝　石榴枝　桃枝　梅枝(各七莖/每長四)¶
　　(寸/許)青蒿(一小/握)¶
　右用童子小便一升葱白七莖去頭葉煎及一半去¶
　滓别入安息香阿魏各一分再煎至一盞濾去滓調¶
<pb:KR3e0067_WYG_235-36b>¶
　辰沙末五分㯽榔末一分麝香一字分作二服調下¶
　五更初一服五更三㸃時一服至巳時必取下蟲色¶
　紅白者可救青黒者已傳入臟不治見有所下即進¶
　軟粥飯溫煖将息不可用性及食生冷毒物合時須¶
　擇良日不得令猫犬孝服穢惡婦人見之危氏方名¶
　青桑枝飲有鬼臼赤箭各五錢凢傳屍者必須先服¶
　此藥取下蟲然後隨證調治亦不可一槩用如初取¶
　下蟲色已黒縱服妙藥亦無補也然猶不使傳他人¶
<pb:KR3e0067_WYG_235-37a>¶
　一方無石榴皮¶
藍汁方(出直/指方)殺瘵蟲惡蟲皆化為水¶
　　生藍青葉(研取自然/汁一大盞)雄黄　枯白&KR0552;　安息香¶
　　紅硬降真香末(各五/分)麝(少/許)¶
　右以雄黄等同研入藍青汁内月初五更空心服此¶
　方通治蟲毒解諸毒¶
潤神散(出三/因方)治勞瘵憎寒發熱口亁咽燥自汗皮劇煩¶
　躁¶
<pb:KR3e0067_WYG_235-37b>¶
　　人參　黄芪　淡竹葉　甘草(炙/)桔梗　麥門冬¶
　　(各等/分)¶
　右為末每服二錢水一盞煎七分不以時自汗大小¶
　麥同煎溫服¶
治勞疾¶
　　木香(二/兩)麻黄(二/兩)陳皮　杏仁　艾(各四/兩)¶
　右用好酒一瓶入藥瓶中浸一箇月日進二盞空心¶
　服¶
<pb:KR3e0067_WYG_235-38a>¶
薤白散　治久患咳𠻳肺虚成勞瘵及吐血咯血等患¶
　　鱉甲(炙二/兩)鹿角膠(三/分)甘草(一兩/炙)阿膠(炒一/兩)¶
　右為散每服三錢用水一盞入薤白一莖長二寸同¶
　煎至六分食後&KR0916;卧先嚼薤次服藥一日三服¶
專治勞瘵¶
　　杏仁(一升去皮尖小童小便冬浸五日/夏浸三日取出新水淘浄後用)胡桃仁(四/十)¶
　　(九箇湯浸/去皮蜜養)人參(一/兩)白&KR0552;(五/錢)¶
　右熬成膏丸如彈子大每服一丸噙化食後服¶
<pb:KR3e0067_WYG_235-38b>¶
猪肚丸(出御/藥方)治男子肌瘦氣弱咳𠻳漸成勞瘵¶
　　白术　牡蠣(燒各/四兩)苦參(三/兩)¶
　右為細末以猪肚一箇煑熟研成膏和丸如梧子大¶
　每服三四十丸米飲下日三四服神效瘦者服即肥¶
　莫測其理穎昌李薦方叔其子得效施人亦屢應¶
明目丹(出百一/選方)治勞瘵¶
　　硇砂　硼砂　雄兎糞(三味各/等分)¶
　右為末用生蜜為丸如梧子大每服七丸甘草一分¶
<pb:KR3e0067_WYG_235-39a>¶
　搥破新水半盞揉甘草濃汁吞下每服日須初一以¶
　後十五以前五更時令病人坐起須預戒令不得作¶
　聲息氣服之作聲即不效或怕水冷微溫不妨每合¶
　藥時必於八月十五日三更前合如急要服則就每¶
　月十五日以前月明依合勿令婦人雜人鷄犬猫畜¶
　見合時與服時倘過人不得作聲切記切記¶
治蟲解勞悦澤肌膚去勞熱¶
　　㯽榔(一兩/五錢)龍膽(一/兩)亁漆(五/錢)¶
<pb:KR3e0067_WYG_235-39b>¶
　右為細末煉蜜和丸如梧桐子大每服十丸至十五¶
　丸熟水吞下¶
治患勞人燒香法(出本/草)¶
　　𤣥參(一/觔)甘松(六/兩)¶
　右為末蜜一觔和入瓶内封閉埋窨十日却取出用¶
　炭六兩燒又用蜜六兩再入瓶内埋五日取出燒常¶
　令病人聞香氣其病自愈¶
治勞病¶
<pb:KR3e0067_WYG_235-40a>¶
　　錦文大黄(半/觔)血竭(五錢五/分為末)¶
　右用酸醋五升用砂鍋内煑令醋亁同血竭為末煉¶
　蜜為丸彈子大空心服男子青木香湯下婦人當歸¶
　紅花酒送下¶
柴胡散(出經騐/良方)治邪入經絡體疲肌熱兼治伏暑¶
　　柴胡(四/錢)甘草¶
　右為細末每服二錢水一盞煎至八分食後熱服冬¶
　潤肺春夏解勞傷老㓜者可服¶
<pb:KR3e0067_WYG_235-40b>¶
治勞氣¶
　用小芥子三升搗末絹袋盛酒三浸之蜜七日去滓¶
　溫服半升漸至一升半得方便合忌如法藥¶
神傳膏(出本/事方)治勞瘵吐血妄行¶
　用剪草一觔婺台州皆有惟婺州者可用状如茜草¶
　又如細辛浄洗為末入生蜜一觔和為膏以銀石器¶
　盛之不得犯鉄器九蒸九曝一日一蒸曝病人五更¶
　起向東坐不得語用匙挑藥如粥服之每服四匙良¶
<pb:KR3e0067_WYG_235-41a>¶
　久用稀粟米飲壓之藥冷服粥亦不可大熱或吐或¶
　下皆不妨如久病肺損咯血只一服愈尋常咳𠻳血¶
　妄行每一服時神效○有一貴人其國封病瘵其尊¶
　人嘗以此方示之九日而藥成前一夕病者夣人戒¶
　令翌日勿令服藥次日将服之為屋土墜器中不可¶
　服再合既成又将服為猫覆器又不可食又再作未¶
　就而是人卒矣此藥之異如此若小小血妄行一啜¶
　而愈或云是陸農師夫人鄉人艾孚先嘗親説此事¶
<pb:KR3e0067_WYG_235-41b>¶
　渠後作大觀本草亦取入集中但人未識不苦信爾¶
太上延年方勝追魂散(出華陀中/藏經方)治勞瘦垂死方¶
　　人參　杏仁(去皮/尖)天靈葢(一兩/炙)椒(一分去目/微炒出汗)桞桃¶
　　心(一小/握)柴胡(一/兩)¶
　右用童子小便一升末一兩煎令熟空心日午各服¶
　五日效¶
神僊奪命丹(出楊氏/家藏方)釣傳尸勞蟲¶
　　石燕子(一枚火燒令/紅醋淬候冷)母丁香(一錢/五分)水磨雄黄(二/錢)酒¶
<pb:KR3e0067_WYG_235-42a>¶
　　蠟(五/錢)鱉血(一蛤/蜊殻)¶
　右件為細末将酒蠟鱉血同化開為膏子次入餘藥¶
　和成劑丸如菉豆大每用一丸装在鈎子繫上鈎緋¶
　線一丈二尺再用絲線少許褁纒藥丸令患人先喫¶
　糕兩口後用一服此藥吞下良久線動用力拽出急¶
　以鐡鉗投熱油内急煎五月五日日未出時合藥不¶
　得人見¶
治一切男子勞蒸傳尸流連鬼注夜夣不祥精原流出¶
<pb:KR3e0067_WYG_235-42b>¶
　氣虧損小便頻數忽黄忽赤喫食減少心躁不安身¶
　上肉忽覺枯瘦靣色乍青乍黒乍赤乍白變異不定¶
　精神不足多困劣大腑傷熱一切勞候百般病證并¶
　治之脉氣洪大亦可喫(出楊子建萬/全獲命方)¶
　　黄連　肉豆䓻　當歸(各四/銖)麻黄(去/根)天靈葢(酥炙/焦色)¶
　　鼈甲(醋炙各/五錢)杏仁　虎骨(酥/炙)茯苓(去/毛)貝母(去/心)沉香¶
　　　木香　羌活　牡丹皮(去/心)桔梗　前胡(去/毛)荆芥¶
　　穗(各一/分)細辛(三/銖)¶
<pb:KR3e0067_WYG_235-43a>¶
　右杵骨藥三件為末所餘藥為散每服一兩以童子¶
　小便一碗半於新瓷瓶内煉之四靣以糠火燒煉取¶
　一盞半至鷄鳴時空心去滓熱喫臨藥熟時更入葱¶
　頭五枝同煉内有天靈葢虎骨鼈甲等依法修製杵¶
　羅如飛塵所餘衆藥等只麤羅為主散却盡㡳相滚¶
　令匀然後煎煉服餌留滓焙亁為末炒熟麫相滚滴¶
　水丸如梧桐子大食後熟湯下三十丸¶
神授散(出危氏世/醫得效方)治諸傳尸勞氣殺蟲¶
<pb:KR3e0067_WYG_235-43b>¶
　右用川椒二觔擇去子并合口者炒出汗為末每服¶
　二錢空心米湯調下須痺暈悶少頃如不能禁即以¶
　酒糊丸如梧桐子大空心服三五十丸昔人嘗與病¶
　勞婦人交婦人死遂得疾遇一異人云勞氣已入臟¶
　遂令急服二觔其病當去如其言服之幾盡大便出¶
　一蟲状如蛇遂安續有人服之獲安濟者多矣¶
治膏肓勞𠻳喘滿成瘵(出永類/鈴方)¶
　　真蘇合香丸(四/兩)通明雄黄(二/兩)黒錫(炒灰禾/五錢)¶
<pb:KR3e0067_WYG_235-44a>¶
　右辰日取東引桃枝二尺四寸桞枝一尺二寸東引¶
　石榴根六寸搥碎水熬二盞至一盞復熬至半盞瓦¶
　器中煎之乳鉢中将前三藥旋入藥汁中搗千餘杵¶
　分作三十丸朱砂末二錢麝香少許為衣曝亁薑湯¶
　嚼下亁嚼亦可却服助藥𠻳甚者合香只二兩次以¶
　黒錫作細末每服五錢五更初炙猪肉焦喫助之又¶
　補以青蒿鱉生嘉禾散等分烏梅薑&KR0037;煎服一月愈¶
夏貴公熏勞法(出永類/鈴方)¶
<pb:KR3e0067_WYG_235-44b>¶
　　好雄黄(三/錢)茜草(二/錢)欵冬花(二/錢)𤣥參(三/錢)百部(三/錢)艾葉¶
　　(一/錢)信石(五/分)雌黄(五/分)雷丸　厚朴(作/末)¶
　以香爐有葢者封止留一小孔出烟患人以紙塞鼻¶
　以口吸其烟久則飲少許清米飲日三次蟲死𠻳愈¶
　加百部蕪夷仁蘇木熔爉和攤紙上貴公在蜀作宣¶
　撫甚秘寳之以膏肓之疾藥不能及熏之有效¶
治勞瘵(出永類/鈴方)¶
　聖濟總録三月四日取桃葉五升熟搗脱衣避風宻¶
<pb:KR3e0067_WYG_235-45a>¶
　室中坐其上從旦至暮尸蟲悉出¶
又方(出永類/鈴方)¶
　空心食榧子百箇諸蟲悉化為水¶
又方(出永類/鈴方)¶
　桃仁去皮研膏煑汁如米作稀粥空心日二服¶
又方(出永類/鈴方)¶
　又用桃葉搗汁服¶
又方(出永類/鈴方)¶
<pb:KR3e0067_WYG_235-45b>¶
　酸石榴皮東引無根水濃煎初更服天明蟲下稀粥¶
　補之¶
治傳尸勞疾羸瘦者¶
　右以鱉甲一箇燒令黄色篩末酒服方寸七日二¶
治瘦瘁咳𠻳骨蒸勞瘵止渇去熱風(出本草方見虚/勞門虚勞渇類)¶
主勞𠻳骨蒸久積羸弱成瘵者(出本/草)¶
　以溫州白亁薑一物漿水煑令透心潤溫濕取出焙¶
　亁搗篩陳廪米煑飯飲丸如桐子大一服三五十丸¶
<pb:KR3e0067_WYG_235-46a>¶
　湯酒任用其效如神¶
治瘦病骨蒸羸瘦虚弱四肢少力(方見食治門食/治五勞七傷類)¶
治瘦病咳𠻳骨蒸羸弱助血(方見虚勞門/虚勞咳𠻳類)¶
崔氏炙穴　崔氏丞相炙勞治外䑓秘要崔相家傳方¶
及王寳臣經騐方悉編載然皆差設毗陵郡有石刻最¶
詳予取諸本叅校成此一書比石刻方極為委曲依此¶
治人未嘗不騐往往一炙而愈予在宜成久病虚弱亦¶
用此而愈¶
<pb:KR3e0067_WYG_235-46b>¶
唐中書侍郎崔知悌序¶
　夫含靈受氣禀之於五行攝生乖理降之以六疾居¶
　岐黄廣記蔚有舊經攻炙兼行顯着斯疾骨蒸者亦¶
　名傳屍生謂殗殜亦稱復連亦曰無辜丈夫以癖氣¶
　為根婦人以血氣為本無問少長多染此病嬰孺之¶
　流傳注根若其為状也髪乾而聳或聚或分或腹中¶
　有塊或腦後兩邊有小結多者乃至五六或卧出盗¶
　汗夣與鬼交雖目視分明而四肢無力上氣食少漸¶
<pb:KR3e0067_WYG_235-47a>¶
　就沉羸縱延時日終於□盡予者忝洛州司馬嘗三¶
　十日炙活一十三人前後瘥者數踰二百至於狸骨¶
　獺肝徒聞曩説金牙銅鼻罕見其能未若此方扶危¶
　濟急非止單攻骨蒸又别療氣療風或瘴或勞或邪¶
　或癖或患其状甚廣炙活者不可具録略陳梗概又¶
　恐傳受訛謬以誤将來今故具圖形状庻令覧者易¶
　悉使所在流布頗用家藏末假外請名醫旁求上藥¶
　還魂返魄何難之有遇斯疾者可不務乎¶
<pb:KR3e0067_WYG_235-47b>¶
取穴法¶
　先兩穴令患人平身正立取一細䋲䗶之勿令展縮¶
　順脚底貼肉堅踏之男左女右其䋲前頭與大拇指¶
　端齊後令當脚跟中心向後引䋲循脚肚貼肉直上¶
　至曲□中折横絞截斷又令患人解髪分兩邉令見¶
　頭縫自&KR0479;門平分至腦後乃平身正坐取向所截一¶
　頭令與鼻端齊引䋲向上至循頭縫至腦後貼肉垂¶
　下循脊骨引䋲向下至䋲盡處當脊骨以黒㸃記之¶
<pb:KR3e0067_WYG_235-48a>¶
　(黑㸃不/是炙處)又取一䋲子令患人合口將䋲子按於口上¶
　兩頭至吻却鈎起䋲子中心至鼻柱根下如此便齊¶
　兩吻截斷將此䋲展令直於前來脊骨上墨㸃横量¶
　取平勿令高下(䋲子先中摺當中以墨記之却展開/䋲子横量以䋲子上㸃墨正壓脊骨)¶
　(上墨㸃為正兩頭/取平令無高下)於䋲子兩頭以白圏記(白圏是/炙穴)¶
　以上是第一次㸃二穴¶
　次二穴令其人平身正坐稍縮臂膞取一䋲繞項向¶
　前雙垂與鳩尾齊(鳩尾是必岐骨人有無心岐骨者/至雙胸前兩岐骨下量取一寸即)¶
<pb:KR3e0067_WYG_235-48b>¶
　(是鳩/尾也)即雙截斷却背翻䋲頭向項後以䋲子中停取¶
　心正令當喉嚨結骨上其䋲兩頭夾項雙垂循脊骨¶
　以墨㸃之(墨㸃不/是炙處)又取一䋲子令其人合口横量齊¶
　兩吻截斷還於脊骨上以墨㸃横量如法䋲子兩頭¶
　以白圏記之(白圏處/是炙穴)¶
　以上是第二次(㸃穴過前共四穴同時炙日則各七/壯至二七壯累炙至一百壯或一百)¶
　(五十壯為妙候瘡欲瘥/又依後法再炙二穴)¶
　又次二穴以二次量口吻䋲子於第二次雙䋲頭盡¶
<pb:KR3e0067_WYG_235-49a>¶
　處墨㸃上當脊骨直上不堅㸃令䋲中停中心在墨¶
　㸃上下䋲盡頭以白圏兩穴(白圏是/炙處)¶
　以上是第三次(㸃兩穴調之四花穴炙兩穴各百壯/三次共六穴各取離日各取離日量)¶
　(度訖即下火唯須三月三日艾最佳疾瘥百日内慎/飲食房室安心静處將息各一月後覺不瘥復初穴)¶
　(上再/炙)¶
圖形於後(闕/)¶
<pb:KR3e0067_WYG_235-50a>¶
¶
<pb:KR3e0067_WYG_235-51a>¶
凡骨蒸之後所起辨騐有二十二種並依上項炙之(出/濟)¶
(生/方)¶
　　一胞蒸小便赤黄　　　二玉房蒸(男遺尿失精/女月漏不調)¶
　　三腦蒸頭眩悶熱　　　四髓蒸覺髓沸熱¶
　　五骨蒸齒黒　　　　　六筋蒸甲焦¶
　　七血蒸髪焦　　　　　八脉蒸急緩不調¶
　　九肝蒸(或時眼/前昏眩)　　　　十心蒸舌焦(或瘡或時/胸滿悶)¶
　　十一脾蒸(唇焦折/或口瘡)　　　十二肺蒸(口乾/生瘡)¶
<pb:KR3e0067_WYG_235-51b>¶
　　十三腎蒸(耳乾/焦)　　　　十四膀胱蒸(右耳/焦)¶
　　十五膽蒸(眼目/失光)　　　　十六胃蒸(舌下/痛)¶
　　十七小腸蒸(下泄/不禁)　　　十八大腸蒸(右鼻孔/疼痛)¶
　　十九三焦蒸(乍寒/乍熱)　　　二十肉蒸(别人覺熱/自覺冷)¶
　　二十一皮蒸(皮肉蒸/鷄皮起)　　二十二氣蒸(變身壯熱/不自安息)¶
用尺寸取穴法(出濟/生方)¶
　凡孔穴尺寸皆隨人身形大小須男左女右量手指¶
　中心一節兩横絞中心為一寸¶
<pb:KR3e0067_WYG_235-52a>¶
艾炷大小法(出濟/生方)¶
　凡艾炷須令脚根足三分恐覆孔穴不備穴中經脉¶
　火氣不行即不能抽邪氣引正雖小兒必以中指取¶
　穴為凖¶
取艾法(出濟/生方)¶
　端五日日未出於艾中以意求其似人者輙採之以¶
　炙殊有効幼一時見一書中云爾忘其何書也艾未¶
　有真似人者於明暗間茍以意命之萬法皆妄無一¶
<pb:KR3e0067_WYG_235-52b>¶
　真者此何疑耶¶
用火法(出濟/生方)¶
　黄帝曰松栢柿桑&KR0037;榆桞竹等木火用炙必害肌血¶
　慎不可用凡取火者冝敲石取火或水晶鏡子於日¶
　得者太陽火為妙天隂則以槐木取火亦良¶
治勞瘵¶
　膏肓肺腧穴每穴各炙丸壯仍依蟲醉日各穴腧穴¶
　多炙為妙炙後百日忌煎焞生冷熱物毒食仍戒房¶
<pb:KR3e0067_WYG_235-53a>¶
　事避風寒減喜怒安心静處將息若一月猶覺未瘥¶
　於初穴上再炙¶
炙勞病方(出瑞竹/堂方)¶
　從下數至第三根短筋稍尖上炙二寸炷男左女右¶
　又於項後數下至第三脊溝㸃穴炙隨病人年紀幾¶
　十歲即炙幾十炷¶
炙勞瘵方¶
　膏肓二穴可以回生或肚臍相對取背脊骨正對炙¶
<pb:KR3e0067_WYG_235-53b>¶
　有騐艾炷亦不可多¶
骨蒸傳屍之病乍寒乍熱有時脣赤或頰赤并痢血多¶
唾欲得食或不欲食兩脊脉常急患人多欬盜汗以指¶
按捻脊膂四邊肉有時心胸脹滿氣急黄瘦膂中肉盡¶
遂即着床胸前自動脊膂兩邊肉盡炙療即難如炙候¶
胸前肉動非是炙法如看病人是病更不須選離日即¶
將病人於五道頭日午時炙炙七壯若先知其病又緩¶
即取離日午時大吉欲炙覆病人靣向下着地取撅肋¶
<pb:KR3e0067_WYG_235-54a>¶
頭以病人大拇指自捻着展中指直向脊骨指頭脊膂¶
中肉小筋上㸃記從㸃記處向上至耳下尖頭即中尖¶
屈䋲從初㸃處向上還當脊膂㸃䋲所到記之更又在¶
屈䋲從元㸃記處向上還凖前㸃記一邊㸃四處兩邊¶
俱㸃總八處各須去脊骨逺近一種并須上下相當下¶
從撅筋上至耳根取直其八處一時下火艾炷如棗核¶
大堅實作炙了即以灰三匝圍坐處便歸家不須回顧¶
禁麫生冷肉時忌色及雜食平復後任依常未平復有¶
<pb:KR3e0067_WYG_235-54b>¶
若犯重發即不可復療¶
神素師炙骨蒸欬法¶
　當頭耳孔横量相離三寸許相當炙有穴日炙三壯¶
　至第八日炙二七了第三椎上第二椎下男取左手¶
　女取右手頭指依兩指頭東西炙日一七壯至第八¶
　日各炙五十壯復五日日各炙十五壯脛取繫鞋横¶
　大文量至膝(可口亞/骨切)下中分當脛骨外日炙一七壯¶
　滿第八日日炙滿三十五日了當背上皆男左女右¶
<pb:KR3e0067_WYG_235-55a>¶
　取頭指取腕文當指當頭炙日七壯至第八日滿百¶
　壯婦人肚脹月節不通取左手頭指當臍量至下腹¶
　當指頭炙日七滿三百壯膈上午後炙膈下午前炙¶
又炙法¶
　立脚於繫鞋處横文以手四指於文上量脛骨外逼¶
　脛當四指中節按之有小穴取一縷麻刮令薄以此¶
　麻緩繫上炙令麻縷斷男左女右患多愈¶
指掌穴(出經騐/濟世方)治勞疾用紙條比病人手自中指末盡¶
<pb:KR3e0067_WYG_235-55b>¶
手掌第一横文又益之以半是為一掌半將此一掌半¶
紙條斷而為二去一半不用以此紙條自病人項後第¶
一搥骨當中比向下至紙條盡處以墨記之此是高下¶
也¶
臍心穴(出經効/濟世方)治冷病人跣足於平地上正立用木杖¶
子自地比至臍心截斷竹杖用此杖却自後比至杖盡¶
處以墨記之此亦是定高下也¶
取寸法(出經効/濟世方)治取病人中指中節外紋為一寸切不¶
<pb:KR3e0067_WYG_235-56a>¶
可用内紋也指掌穴用一寸㸃兩穴臍心穴用一寸二¶
分㸃兩穴皆於元墨記處相去一寸及一寸二分非謂¶
兩旁各一寸及一寸二分也凡此指掌并取寸皆男左¶
女右比之每穴炙七十壯至百壯後凡百忌慎百許日¶
第一椎又非大椎大椎再第一椎上䧟中也(如無醫者/此方立効)¶
凡風寒之氣客於中滯而不能發故瘠不能言及喉痺¶
失聲皆風邪所為也入臟皆殺人凡尸厥而死脉動如¶
故此陽脉下墜隂脉上争氣閉故也針百入三分補之¶
<pb:KR3e0067_WYG_235-56b>¶
以龜突墨彈丸將水和服又針足中指頭去甲如韭葉¶
又針足大指甲下内側去甲三分¶
一法以癸亥夜二更六神皆聚之時解去下體衣服於¶
腰下兩旁微䧟處鍼炙家謂之腰眼直身半立用筆㸃¶
定然後上床合面而卧每灼小艾炷七壯勞蟲或吐出¶
或㵼出即時平安斷根不發更不傳染令病人偃卧用¶
皮紙條浸濕自項高骨直貼至尾脊骨看何處一㸃先¶
亁乃穴也以筆㸃記炙二十一壯此腰眼穴俗言不可¶
<pb:KR3e0067_WYG_235-57a>¶
炙為明堂經不載是不然盖所謂即腧也(出永類/鈴方)¶
呪法斷伏連解法¶
　右先覓一不開口葫蘆埋入地取上離日開之煮取三¶
　匙脂粥内其中又剪紙錢財將向新塚上使病兒靣¶
　向還道背塜坐以紙錢及新綜圍塜及病人使匝别¶
　將少許紙錢圍外與五道將軍使人一手捉葫蘆一¶
　手於坐旁以一刀穿地即以葫蘆一手於穿地及坐¶
　葫蘆上使一不病人捉兩箇鏁拍病人背呪曰伏連¶
<pb:KR3e0067_WYG_235-57b>¶
　伏連解伏連伏連不解刀鏁解又呪曰生人特地上¶
　死鬼特地下生人死鬼即各異路呪訖令不病人即¶
　擲兩鏁於病人後必取二鏁相背不背更取擲取相¶
　背止乃還勿反顧又取離日令病人騎城外車輙靣¶
　向城門以水三升灰三重圍病人又作七箇不翻餅¶
　於五道將軍呪曰天門開地户閉生人死鬼各異路¶
　今五離之日放捨即歸呪訖乃還莫回頭此法大良¶
按摩法療骨蒸方¶
<pb:KR3e0067_WYG_235-58a>¶
　右患殗殜(上於却切/下於攝切)等病必瘦脊骨自出以壯丈夫¶
　屈手頭指及中指夾患人脊骨從大椎向下盡骨極¶
　揩復向上來去十二三廻然以中指於兩畔處極彈¶
　之若是此病應彈處起作多頭可三十餘頭即以墨¶
　㸃上記之取三指大青竹筒長寸半一頭留節無節¶
　頭削令薄似劔煑此筒子數沸及熱出筒籠墨處按¶
　之良久以刀彈破所角處又煑筒子重角之當出黄¶
　白赤水次有濃出亦有蟲出者數數如此角之令惡¶
<pb:KR3e0067_WYG_235-58b>¶
　物出盡乃即除當目明身輕也¶
　¶
　¶
　¶
　¶
　¶
　¶
　普濟方卷二百三十五¶
