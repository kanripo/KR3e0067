# -*- mode: mandoku-view; -*-
#+TITLE: 普濟方
#+DATE: 2015-08-24 23:06:52.910168
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百五十七
<pb:KR3e0067_WYG_257-1a>¶
欽定四庫全書¶
　普濟方卷二百五十七　明　周王朱橚　撰¶
　　食治門¶
　　　總論¶
夫天産動物地産植物隂陽禀貸氣味渾然飲和食德¶
節適而無過則入於口達於脾胃入於鼻藏於心肺氣¶
味相成神乃自生平居暇日頼以安平日兼足於此一¶
有疾痰資以治&KR1276;者十去其九是以别五肉五菓五菜¶
<pb:KR3e0067_WYG_257-1b>¶
必先之五榖以夫生生不窮莫如五榖為種之美也辨¶
五益為助為充必先之為養以夫五物所養皆欲其充¶
實之美也非特如此精順五氣以為靈若食氣相惡則¶
為傷精形受五味以成體若食味不調則為損形隂勝¶
陽病陽勝隂病隂陽和調人乃平康故曰安身之本必¶
資於食不知食冝不足以存生人日食有成敗百姓日¶
用而不知茍明此道則安臟腑資血氣悦神爽志平疴¶
去疾夫豈淺淺耶○扁鵲云人之所依者形也亂於和¶
<pb:KR3e0067_WYG_257-2a>¶
氣者病也理於煩毒者藥也濟命扶危者醫也安身之¶
本心資於食救疾之速必慿於藥不知食冝者不足以¶
存生也不明藥者不足以除病也此上二事有靈之所¶
要也若忽不學誠可悲夫是故食能排邪而安臟腑悦¶
神爽志以資血氣若能用食平疴釋情遣疾者可謂良¶
工長年餌老之竒法極養生之術也夫為醫者當須先¶
洞暁病須知其所犯以食治之食療不愈然後命藥藥¶
性剛烈猶若御兵兵之猛暴豈容妄發用乖其冝損傷¶
<pb:KR3e0067_WYG_257-2b>¶
處衆藥之投疾殎濫亦然高平生喜稱食不欲雜雜則¶
或有所犯有所犯者或有所傷或當時雖無灾者苦積¶
乆為人作惡又食噉鮭肴務令簡少魚肉果實取益人¶
者而食之凡常飲食毎令節儉若貪味多餐臨盤太飽¶
食訖覺腹中膨脝短氣或致暴疾仍為霍亂又夏至以¶
後迄至秋分必須勝肥膩餅臛酥油之属此物與酒漿¶
𤓰果理極相妨夫在身所以多疾者皆由春夏取冷太¶
過飲食不節故也又魚鱠諸腥冷之物多損於人㫁之¶
<pb:KR3e0067_WYG_257-3a>¶
益善乳酪酥等常食令人有筋力膽幹肌體潤澤卒多¶
食之亦使臚脹洩利漸漸自己○黄帝曰五味入於口¶
也各有所走各有所病酸走筋多食酸令人癃不知所¶
以然方俞曰酸入胃也其氣濇以収也上走兩膲兩膲¶
氣濇之不能出入不出即流於胃中胃中和温即下注¶
膀胱膀胱走胞胞薄以耎得酸則縮卷約而不通水道¶
不利故癃也隂者精筋之所中聚也故酸入胃走於筋¶
也○鹹走血多食鹹令人渇何也答曰鹹入胃也其氣¶
<pb:KR3e0067_WYG_257-3b>¶
走中膲注於諸脈脈者血之所走也與鹹相得即血凝¶
凝則胃中汁泣汁泣則胃中乾渇(甲乙云凝則胃中汁/注之注之則胃渇)¶
渇則咽焦焦故舌乾喜渇血脈者中膲之道也故鹹入¶
胃走於血(皇甫士安云腎合三膲之脈雖属胼/心而為中焦之道故鹹入而走血也)○辛走¶
氣多食辛令人愠心何也答曰辛入胃也其氣走於上¶
膲上膲者受使諸陽者也薑韭之氣重至榮衛榮衞下¶
時受之却留於心下故愠愠痛也辛味與氣俱行故辛¶
入胃而走氣與俱出故氣盛也○苦走骨多食苦令人¶
<pb:KR3e0067_WYG_257-4a>¶
變嘔何也答曰苦入胃也其氣燥而涌泄五榖之氣皆¶
不勝苦苦入下脘下脘者三膲之道皆閉則不通不通¶
故氣變嘔也齒者骨之所終也故苦入胃而走骨入而¶
復出齒必黧踈(皇甫士安云水火相/濟故骨氣通於心)○甘走肉多食甘¶
令人惡心何也答曰甘入胃也甘氣弱劣不能止進於¶
上膲而與榖俱留於胃中甘入則柔柔則緩蚘動蚘¶
動則令人惡心其氣外通與肉故甘走肉則肉多栗起¶
而胝(皇甫士安云其氣通於皮故曰甘入走皮矣皮者/肉之附雖属肺於肉連體故甘潤肌肉并於皮也)¶
<pb:KR3e0067_WYG_257-4b>¶
○黄帝問曰糓之五味所主可得聞乎伯高對曰夫食¶
風者則有靈而輕舉食氣者則和静而延夀食榖者則¶
有知而勞神食草者則愚癡而多力食肉者則勇猛而¶
多嗔是以肝木青色宜酸心火赤色冝苦脾土黄色冝¶
甘肺金白色冝辛腎水黒色冝鹹内為臟外主五行色¶
配五方○肝合筋其榮爪心合脈其榮色脾合肉其榮¶
唇肺合皮其榮毛腎合骨其榮髮○多食酸則皮槁而¶
毛失多食苦則筋急而爪枯多食甘則骨痛而髮落多¶
<pb:KR3e0067_WYG_257-5a>¶
食辛則肉胝而唇蹇多食酸則脈凝泣而色變○肝病¶
宜食麻犬肉李韭心病冝食麥羊肉杏薤脾病冝食稗¶
米牛肉&KR0037;葵肺病冝食黄粟雞肉桃葱腎病冝食大豆¶
黄黍豕粟藿(素問云肝色青冝食甘粳米牛肉&KR0037;葵皆/甘心色赤冝食酸小豆大肉李韭皆酸肺)¶
(色白冝食苦麥羊肉杏薤皆苦脾色黄冝食鹹大豆/豕肉粟藿皆醎腎色黒冝食辛黄黍雞肉桃葱皆辛)○¶
酸走筋筋病勿食酸苦走骨骨病勿食苦甘走肉肉病¶
勿食甘辛走氣氣病勿食辛鹹走血血病勿食鹹○米¶
飯甘(素問云/粳米甘)麻酸(素問云/小豆酸)大豆鹹麥苦&KR0037;甘李酸栗鹹¶
<pb:KR3e0067_WYG_257-5b>¶
杏苦桃辛黄黍辛葵甘韭酸藿鹹薤苦葱辛牛甘犬酸¶
豕鹹羊苦雞辛○肝苦急急食甘以緩之肝欲散急食¶
辛以㪚之用酸㵼之禁當風心苦緩急食酸以収之心¶
欲耎急食酸以耎之用甘㵼之禁温食厚衣脾苦濕急¶
食苦以燥之脾欲緩急食甘以緩之用苦㵼之禁温食¶
飽食濕地濡衣肺苦氣止逆息者急食苦以泄之肺欲¶
収急食酸以収之用辛㵼之禁無寒飲無寒衣腎苦燥¶
急食辛以潤之開腠理潤致津液通氣也腎欲堅急食¶
<pb:KR3e0067_WYG_257-6a>¶
苦以結之用鹹㵼之無犯焠□無熱衣温食是以毒藥¶
攻邪五榖為養五肉為益五菓為助五菜為充精以食¶
氣氣養精以榮五色形以食味味養形以生力此之謂¶
也神藏有五五五二十五種形藏有四方四時四季四¶
肢共為五九四十五以此輔神可長生乆視也精順五¶
氣以為靈也若食氣相惡則傷精也形受味以成也若¶
食味下調則損形也是以聖人先用禁以存性後治藥¶
以防命也故形不足者温之以氣精不足者補之以味¶
<pb:KR3e0067_WYG_257-6b>¶
氣味温補以存形精岐伯云陽為氣隂為味味歸形形¶
歸氣氣歸精歸化精食氣形食味化生精氣生形味傷¶
形氣傷精化為氣氣傷於味隂味出下竅陽氣出上竅¶
厚者為隂薄者為隂之陽氣厚者陽氣薄者陽之隂味¶
厚則泄薄則通流氣薄則發泄厚則秘塞(素問作/發熱)壮火¶
之氣在衰少火之氣壮壮火食氣氣食少火壮火㪚氣¶
少火生氣辛甘發散為陽酸苦涌泄為隂隂勝則陽病¶
陽勝則隂病隂陽調和人則平安春七十二日省酸増¶
<pb:KR3e0067_WYG_257-7a>¶
甘以養脾氣夏七十二日省苦増辛以養肺氣秋七十¶
二日省辛増酸以養肝氣冬七十二日省鹹増苦以養¶
心氣季月十八日省甘増鹹以養腎氣○果實○㯽榔¶
味辛温濇無毒消糓逐除痰澼殺三蟲去伏尸治寸白¶
○豆蔲味辛温濇無毒温中主心腹痛止嘔吐去口臭¶
○葡萄味甘辛平無毒主筋骨温脾益氣倍力强志令¶
人肥健耐飢忍風寒乆食輕身延年治腸間水調中釀¶
酒常飲益人利小便○覆盆子味甘辛平無毒益氣輕¶
<pb:KR3e0067_WYG_257-7b>¶
身令髮不白○大&KR0037;味甘辛熱滑無毒主心腹邪氣安¶
中養脾氣平胃氣通九竅補少氣津液身中不足大驚¶
四肢重可如百藥補中益氣强志除心煩治腸澼乆服¶
輕身不飢神仙○生&KR0037;味甘辛多食令人熱氣脹若寒¶
熱羸痩者彌不可食傷人○藕實味甘寒無毒食之令¶
人心歡止渇去熱補心養神益氣除百病乆服輕身耐¶
老不飢延年一名水芝生根寒止熱渇破流血○雞頭¶
實味甘平無毒主食脾腰脊膝疼補中除暴疾益精氣¶
<pb:KR3e0067_WYG_257-8a>¶
强志意耳目聰明乆服輕身不飢耐老神仙○芰實味¶
甘辛平無毒安中補五臓不飢輕身一名莢黄帝云七¶
月勿食生菱芰作蟯蟲○栗子味鹹温無毒益氣厚腸¶
胃補腎氣令人耐飢生食之甚治腰脚不遂○櫻桃味¶
甘平濇調中益氣可多食令人好顔色美志性○橘柚¶
味辛温無毒主胸中不熱逆氣利水榖下氣止嘔欬除¶
膀胱留熱停水破五淋利小便治脾不能消榖却胸中¶
吐逆霍亂止㵼利去寸白乆服去口臭下氣通神輕身¶
<pb:KR3e0067_WYG_257-8b>¶
長生一名橘皮陳乆者良○津符子味苦平滑多食令¶
人口爽不知五味○梅實味酸平濇無毒下氣除熱煩¶
滿安心止肢體痛偏枯不仁死肌去青黒誌惡疾止下¶
利唾口乾利筋脈多食壊人齒○柿味甘寒濇無毒通¶
和五氣主腸澼不足及火瘡金瘡止痛○木𤓰實味酸¶
鹹温濇無毒主濕脾氣霍亂大吐下後脚轉筋不止其¶
生樹皮無毒亦可煑用○榧實味甘平濇無毒主五痔¶
去三蟲殺蠱毒鬼疰惡毒○甘蔗味甘平濇無毒平氣¶
<pb:KR3e0067_WYG_257-9a>¶
和中補脾氣利大腸止渇去煩解酒毒○耎&KR0037;味苦冷¶
濇無毒多食動宿病益冷氣發欬𠻳○芋味辛平滑有¶
毒寛腸胃充肌膚滑中一名土芝不可多食動宿冷○¶
又鳥芋味苦甘微寒滑無毒主消渇痺熱益氣一名籍¶
姑一名水萍三月採○杏核仁味甘苦温冷而利有毒¶
主欬逆上氣腸中雷鳴喉痺下氣産乳金瘡寒心奔肫¶
驚癎心下煩熱風氣去来時行頭痛解肌消心下急殺¶
狗毒五月採之其一核兩仁者害人去之杏實尚生味¶
<pb:KR3e0067_WYG_257-9b>¶
極酸其中核猶未變者採之曝乾以食甚止渇去冷熱¶
毒扁鵲云杏仁不可乆服之令人目肓眉髮落動一切¶
宿病○桃核仁味甘苦辛平無毒破淤血血閉逐邪氣¶
殺小蟲治欬逆上氣消心下煩除卒暴繫血破癥瘕通¶
目水止心痛七月採凡一切果核中有兩仁者並害人¶
不可用其實味酸無毒多食令人有熱黄帝云飽食桃¶
入水浴成淋病○李核仁味苦平無毒主僵仆躋瘀血¶
骨痛實味苦酸微温濇無毒除故熱調中冝心不可多¶
<pb:KR3e0067_WYG_257-10a>¶
食令人虚黄帝云李子不可和白蜜食蝕人五内○梨¶
味甘微酸寒濇有毒除客熱止心煩不可多食令人寒¶
中金瘡産婦勿食令人萎困寒中○林檎味酸苦平濇¶
無毒止渇好唾不可多食令人百脈弱○柰子味酸苦¶
寒濇無毒耐飢益人心氣不可多食令人臚脹乆病人¶
食之其病尤甚○安石榴味甘酸濇無毒止咽燥渇不¶
可多食損人肺○枇杷葉味苦平無毒主惡不止下氣¶
正爾削取生樹皮嚼之少少咽汁亦可煑汁冷服大佳¶
<pb:KR3e0067_WYG_257-10b>¶
○胡桃味甘冷滑毒不可食多動痰飲令人惡心吐水¶
吐食○菜蔬○枸把葉味苦平濇無毒補虚羸益精髓¶
諺云去家千里勿食蘿藦枸把此則强陽道資隂氣速¶
疾也○蘿藦味甘平無毒一名苦丸其葉厚大作藤生¶
摘之有白汁出人家多種亦可茹或作生噉亦可蒸煑¶
食之補益與枸把葉同○𤓰子味平無毒令人光澤好¶
顔色益氣不飢乆服輕身耐老又除胸滿心不樂乆食¶
寒中可作面脂一名水芝一名白𤓰子即冬𤓰仁也八¶
<pb:KR3e0067_WYG_257-11a>¶
月採白冬𤓰味甘微寒無毒除小腹水脹利小便止消¶
渇○凡𤓰味甘寒滑無毒去渇多食令隂下瘡濕生瘡¶
發黄疸○黄帝云九月勿食被霜𤓰向冬發寒熱及温¶
病初食時即令人欲吐也食竟心内作停水不能自消¶
或為反胃凡𤓰入水沉者食之得冷病終身不瘥○越¶
𤓰味甘平無毒不可多食損腸胃○胡𤓰味甘寒有毒¶
不可多食動寒熱多瘧病積瘀血熱○早青𤓰味甘寒¶
無毒食之去熱煩不可乆食令人多忘○冬葵子味甘¶
<pb:KR3e0067_WYG_257-11b>¶
寒無毒主五臓六腑寒熱羸痩破五淋利小便婦人乳¶
難血閉乆服堅骨肌肉輕身延年十二月採葉甘寒滑¶
無毒宜脾乆食利胃氣其心傷人百藥忌食心心有毒¶
黄帝云霜葵陳者生食之動五腫流飲飲盛則吐水凡¶
葵菜和鯉魚食之害人四季之月圡王時勿食生葵菜¶
令人飲食不化發宿病○莧菜實味甘寒濇無毒主青¶
肓白翳明目除邪氣利大小便去寒熱殺蚘蟲乆服益¶
氣力不飢輕身一名馬莧一名莫實即馬齒莧菜也治¶
<pb:KR3e0067_WYG_257-12a>¶
反花瘡○小莧菜味甘寒滑無毒可乆食益氣力除熱¶
不可共鱉肉食成鱉瘕蕨菜亦成鱉瘕○邪蒿味甘温¶
濇主胸膈中臭惡氣利腸胃○苦菜味苦大寒滑無毒¶
主五臓邪氣厭榖胃脾腸大渇熱中暴疾惡瘡乆食安¶
心益氣聰察少卧輕身耐老耐飢寒一名茶草一名選¶
一名遊冬冬不死四月上旬採○薺菜味甘温濇無毒¶
利肺氣和中殺諸毒其子主明目目痛淚出其根主目¶
濇痛○蕪青及蘆服菜味苦冷濇無毒利五臓輕身益¶
<pb:KR3e0067_WYG_257-12b>¶
氣冝乆服○蕪青子明目九蒸曝療黄疸利水便乆服¶
神仙根主消風熱毒腫不可多食令人氣脹○菘菜味¶
甘温濇無毒乆食通利腸胃除胸中煩解消渇本是蔓¶
菁也種之江南即化為菘亦如枳橘所生土地隨變○¶
芥菜味辛温無毒歸鼻除腎邪大破欬逆下氣利九竅¶
明目聰耳安中乆食温中又云寒中其子味辛辛亦歸¶
鼻有毒主喉痺去一切風毒黄帝云芥菜不可共兎肉¶
食成惡邪病○苜蓿味苦辛平濇無毒安中利人四體¶
<pb:KR3e0067_WYG_257-13a>¶
可乆食○荏子味苦辛無毒主欬逆下氣温中補髓其¶
葉主調中去臭氣九月採隂乾用之油亦可作油衣○¶
蓼實味温辛無毒明目温中觧肌耐風寒下水氣面目¶
浮腫却癰疽其菜辛歸舌治大小腸邪氣利中益智黄¶
帝云蓼食過多有毒發心痛和生魚食之令人脫氣隂¶
核疼痛求死婦人月事不用食蓼及蒜喜為血淋帯下¶
二月勿食蓼傷人腎扁鵲云蓼乆食令人寒熱損骨髓¶
殺丈夫隂氣少精○葱實味辛温無毒冝肺氣辛歸頭¶
<pb:KR3e0067_WYG_257-13b>¶
明目補中不足其莖白平滑可作湯主傷寒寒熱骨肉¶
辟痛能出汗治中風面目浮腫喉痺不通安胎殺桂其¶
青葉温辛歸目除肺中邪氣安中利五臟益目精發黄¶
疸殺百藥毒其根鬚平主傷寒頭痛葱中涕及生葱汁¶
平滑止尿血解黎蘆及桂毒黄帝云食生葱即噉蜜變¶
作下利食焼葱并噉蜜擁氣而死正月不得食生葱令¶
人面上起遊風○格葱味辛微温無毒除瘴氣惡毒乆¶
食益膽氣强志其子主洩精○薤味苦辛温滑無毒冝¶
<pb:KR3e0067_WYG_257-14a>¶
心辛歸骨主金瘡瘡敗能生肌肉輕身不飢耐老菜芝¶
也除寒熱去水氣温中散結氣利産婦病人諸瘡中風¶
寒水腫生搗𫝊之骨在咽不下者食之則去黄帝云薤¶
不可共肉作羮食之成瘕疾韭亦然十月十一月十二¶
月勿食薤令人多涕唾○韭味辛酸温濇無毒辛歸心¶
冝肝可乆食安五臟除胃中熱不利病人其心腹有痼¶
冷者食之必加劇其子主泄精尿色白根煑汁以養髮¶
黄帝云霜韭凍不可生食動宿飲飲盛必吐水五月勿¶
<pb:KR3e0067_WYG_257-14b>¶
食韭損人滋味令人乏氣力二月三月冝食韭大益人¶
心○白蘘荷味辛微温濇無毒主中蠱及瘧病搗汁服¶
三合日二生根止諸瘡○□菜味苦大寒無毒主時行¶
壮熱解風熱惡毒　紫蘇味辛微無毒下氣除寒中其¶
子尤善○雞蘇味辛微温濇無毒主吐血下毒一名水¶
蘇○羅勒味苦辛温平濇無毒消停水㪚毒氣不可乆¶
食濇榮衞諸氣○蕪荑味辛平熱滑無毒主五内邪氣¶
散皮胃骨莭中淫淫温行毒去三蟲能化宿食不消逐¶
<pb:KR3e0067_WYG_257-15a>¶
寸白散腹中温喘息一名無菇一名□蓎盛器物中甚¶
辟水蛭其氣甚臭即北山榆子作之凡榆葉味甘平滑¶
無毒主小兒癎小便不利傷暑熱困悶煑汁冷服生榆¶
白皮味甘冷無毒利小便破五淋花主小兒頭瘡○葫¶
荽子味酸平無毒消榖能復食味葉不可乆食令人多¶
忘華陀云葫荽菜患氣臭&KR0630;齒人食之加劇復肉患利¶
氣者彌不得食食之發宿病金瘡尤忌○海藻鹹寒滑¶
無毒王癭瘤結氣散頸下鞭核痛者腸内上下十二水¶
<pb:KR3e0067_WYG_257-15b>¶
腫利小便起男子隂氣○昆布味鹹寒滑無毒下十二¶
水腫癭瘤結氣瘻瘡破積聚○茼蒿味辛平無毒安心¶
氣養脾胃消痰飲○白蒿味苦辛平無毒養五臓補中¶
益氣長老髮乆食不死白兎食之仙○呉葵一名蜀葵¶
味甘微寒滑無毒花定心氣葉除客熱利腸胃不可乆¶
食鈍人志性若食之被狗&KR3242;者瘡永不瘥○藿味鹹寒¶
濇無毒宜腎主大小便数去煩熱○香菜辛微温主霍¶
亂腹痛吐下散水腫煩心去熱○甜瓠味甘平滑無毒¶
<pb:KR3e0067_WYG_257-16a>¶
主消渴惡瘡鼻口中肉爛其葉味甘平主耐飢扁鵲云¶
患脚氣虛脹者不得食之患永不除○蓴味甘寒滑無¶
毒主消渇熱脾多食動痔漏病○落葵味酸寒無毒滑¶
中散熱實光澤人面一名天葵一名蘩露○蘩蔞味酸¶
平無毒主積年惡瘡不愈者五月五日日中採之即名¶
滋草一名雞腸草乾之焼作焦灰用扁鵲云丈夫患惡¶
瘡隂頭及莖作瘡膿爛疼痛不可堪忍乆不痊者以灰¶
之分蚯蚓新出屎泥二分以少水和研緩如煎餅麵以¶
<pb:KR3e0067_WYG_257-16b>¶
泥瘡上乾則易之禁酒麵五辛并熱食等黄帝云蘩萎¶
合䱉鮓食之發消渇病令人多忘别有一種近水渠中¶
温濕䖏冬生甚壮類葫荽一名雞腸菜可以療痔病一¶
名天葫荽○蕺味辛㣲温有小毒主蠳□尿瘡多食令¶
人氣喘不利人脚多食脚痛○葫味辛温有毒辛歸五¶
臓散癰疽治慝瘡除風邪殺蠱毒氣獨子者最良黄帝¶
云生葫合鯖魚鮓食之令人腹内生瘡腸中腫又成疝¶
瘕多食生葫行房傷肝氣令人面無色四月八月勿食¶
<pb:KR3e0067_WYG_257-17a>¶
葫傷人神損膽氣令人喘悸脇肋氣急口味多爽○小¶
蒜味辛温無毒主歸脾腎主霍亂腹中不安消榖理胃¶
氣温中除邪痺毒氣五月五日採曝乾葉主心煩痛解¶
諸毒小児丹𤺋不可乆食損人心力黄帝云食小蒜噉¶
生魚令人奪氣隂核痛求死三月勿食小蒜傷人志性¶
○茗葉味苦鹹酸冷無毒可乆食令人有力恱志微動¶
氣黄帝云不可共韭食令人身重○蕃荷菜味苦辛温¶
無毒可乆食却腎氣令人口氣香潔主辟邪毒除勞弊¶
<pb:KR3e0067_WYG_257-17b>¶
形痩疲倦者不可乆食動消渇病○蒼耳子味苦甘温¶
葉味苦辛微寒濇有小毒主風頭疼寒痛風濕痺四肢¶
拘急攣痛去惡肉死肌膝痛溪毒乆服益人氣耳目聰¶
明强志輕身一名相葈一名地葵一名葹一名長思蜀¶
人名羊負來秦名蒼耳魏名隻刺黄帝云戴甲蒼耳不¶
可共諸肉食害人食甜粥復以蒼耳甲下之成走注又¶
患兩肋立秋後忌食之○食茱茰味辛苦大温無毒九¶
月採停陳乆者良其子閉口者有毒不可用止痛下氣¶
<pb:KR3e0067_WYG_257-18a>¶
除欬逆去五臓中寒冷温中諸冷實不消其生白皮主¶
中惡腹痛止齒疼其根細者去三蟲寸白黄帝云六月¶
七月勿食茱茰傷神氣令人起伏氣咽喉不通徹賊風¶
中人口僻不能語者取茱茰一升去黒子及合口者好¶
豉三升二物以清酒和煑四五沸取汁冷服半升日三¶
得小汗瘥薑螫人嚼茱茰封上止○蜀椒味辛大熱有¶
毒主邪氣温中下氣留飲宿食能使痛者癢癢者痛乆¶
食令人乏氣失明主逆逐胃中寒冷去死肌濕痺痛心¶
<pb:KR3e0067_WYG_257-18b>¶
下冷氣除五臓六腑寒百骨節中積冷温瘧大風汗自¶
出者止下利散風邪合口者害人其黑子者有小毒下¶
水仲景云&KR1582;用之黄帝云十月勿食椒損人心腸傷血¶
脈○乾薑味辛温無毒主胸中滿欬逆上氣温中止漏¶
血出汗逐風濕痺腸澼下利寒冷腹中痛惡霍亂脹滿¶
風邪諸毒皮膚間結氣止唾血生者尤良○生薑味辛¶
微温無毒辛歸五臓主傷寒頭疼去痰下氣通汗除胃¶
中寒欬逆上氣止嘔吐去胸中膈上臭氣通神明黄帝¶
<pb:KR3e0067_WYG_257-19a>¶
云八月九月勿食薑傷人神損夀胡居士云薑殺腹内¶
長蠱乆服令人少志少志傷心性○堇葵味苦平無毒¶
乆服除人心煩急動痰冷身重多懈惰○芸薹味辛寒¶
無毒主腰脚痺若舊患腰脚痛者不可食必加劇又治¶
㳺腫丹毒益胡臭解禁况之軰出五明經其子主夢中¶
泄精與鬼交者胡居士云世人呼為寒菜甚辣胡臭人¶
食之病加劇隴西氐羌中多種食之○竹笋味甘微寒¶
無毒主消渇利水道益氣力可乆食患冷人食之心痛¶
<pb:KR3e0067_WYG_257-19b>¶
○野苣味苦平無毒乆服輕身少睡黄帝云不可共蜜¶
食之作痔又曰苣味苦平無毒益筋力黄帝云不可共¶
酪食之作蟲○茴香菜味苦辛微寒濇無毒主霍亂辟¶
熱除口氣臭肉和水煑下少許即無臭故曰茴香醤臭¶
末中亦香其子主蛇咬瘡乆不瘥者搗傅之又治九種¶
瘻○蕈菜味苦寒無毒主小兒火丹諸毒腫去暴熱○¶
藍菜味甘平無毒乆食大益腎填髓腦利五臓調六腑¶
胡居士云河東隴西羌胡多種食之漢地尠有其葉大¶
<pb:KR3e0067_WYG_257-20a>¶
厚煑食甘美經冬不死春亦有英其花黄生角結子子¶
甚治人多睡○篇竹葉味苦平濇無毒主侵淫疥癬疽¶
痔殺三蟲女人隂蝕扁鵲云煑汁與小兒冷服治蛔蟲¶
○靳菜味苦酸冷濇無毒益筋力去伏熱治五腫黄病¶
生搗絞汁冷服一升日二黄帝云五月五日勿食一切¶
菜發百病凡一切菜熟者熱食時病瘥後一切肉並蒜¶
食禁行房病發必死時病瘥後未健食生青菜者手足¶
必青腫時病瘥未健食青菜禁行房病更發死十月勿¶
<pb:KR3e0067_WYG_257-20b>¶
食被霜菜令人面上無光澤目濇痛又瘧發心痛腰疼¶
或致心瘧發時手足十指爪皆青困痿○榖米○薏苡¶
仁味甘温無毒主筋拘攣不可屈伸乆風濕痺下氣乆¶
服輕身益力其生根下三蟲名醫云薏苡仁除筋骨中¶
邪氣不仁利腸胃消水腫令人能食一名□一名感米¶
人多種食之○胡麻味甘平無毒主腸中虚羸補五内¶
益氣力長肌肉填髓腦堅筋骨療金瘡止痛及傷温瘧¶
大吐下後虚熱困乏乆服輕身不老聰明耳目耐寒暑¶
<pb:KR3e0067_WYG_257-21a>¶
延年作油微寒主利大腸産腹胞衣不生者摩瘡痛生¶
秃髮去頭面遊風一名巨勝一名狗虱一名方莖一名¶
鴻藏葉名青蘘主傷暑熱花主生秃髮七月採最上標¶
頭者隂乾用之○白麻子味甘平無毒宜肝補中益氣¶
肥健不老治中風汗出逐水利小便破積血風毒腫復¶
血脈産後乳餘疾能長髮可為沭藥乆服神仙○&KR0961;味¶
㣲甘無毒補虚冷益氣力止腸鳴咽痛除唾血去卒𠻳¶
○大豆黄卷味甘平無毒主乆風濕痺筋攣膝痛除五¶
<pb:KR3e0067_WYG_257-21b>¶
臟胃氣結積益氣止毒去黒誌面䵟潤澤皮毛宜腎生¶
大豆味甘平無毒生搗淳酢和塗之治一切毒腫并止¶
痛煑汁冷服之殺鬼逐水脹除胃中熱却風痺傷中淋¶
露下淤血散五臓結積内寒殺烏頭三健解百藥毒不¶
可乆服令人身重其熬屑味甘平無毒主胃中熱去身¶
腫除痺消榖止腹脹九月採黄帝云服大豆屑忌猪肉¶
炒豆不得與一嵗以上十嵗以下小兒食食竟噉猪肉¶
必擁氣死○赤小豆味甘平冷無毒下水腫排血濃一¶
<pb:KR3e0067_WYG_257-22a>¶
名赤豆不可乆服令人枯燥○青小豆味甘鹹温平濇¶
無毒主寒熱熱中消渇止泄利利小便除吐逆卒澼下¶
腹脹滿一名麻累一名胡豆黄帝青小豆合鯉魚鮓食¶
之令人乾黄五年成乾痟病○大豆䜴味苦寒濇無毒¶
主傷寒頭痛寒熱痺脹氣惡毒焦燥滿悶虚勞喘吸兩¶
脚疼冷殺六畜胎子諸毒○扁豆味甘微温無毒和中¶
下氣其葉平主霍亂吐下不止○喬麥味酸微寒無毒¶
食之難消動大熱風其葉主食動刺風令人身癢黄帝¶
<pb:KR3e0067_WYG_257-22b>¶
云作麵和&KR1325;羊肉熱食之不過八九頓作熱風令人眉¶
髮落又還生仍希少涇邠以此多患此病○大麥味鹹¶
微寒滑無毒宜心主消渇除熱乆食令人多力健行作¶
蘖温消食和中熬末令赤黒搗作麨止泄利和青酢醤¶
服之日三夜一○小麥味甘微寒無毒養肝氣去客熱¶
止煩渇咽燥利小便止漏血令女人孕必得易作麵六¶
月作者温無毒主小児癎食不消下五痔蟲平胃氣消¶
榖止痢作麵無毒不能消煩止熱不可多食長宿澼加¶
<pb:KR3e0067_WYG_257-23a>¶
客氣難治○青粱米味甘微寒無毒主胃痺熱中除消¶
渇止泄痢小便益氣力補中輕身長年○黄粱味甘平¶
無毒益氣和中止泄痢人呼竹根米又却當風卧濕寒¶
中暑○白粱米味甘微寒無毒除熱益氣○粟米味鹹¶
微寒無毒養腎氣去骨痺熱中益氣○陳粟米味苦寒¶
無毒主胃中熱消渇利小便○丹黍米味苦微寒無毒¶
主欬逆上氣霍亂止泄利除熱去煩渇又白黍米味甘¶
辛温無毒冝肺補中益氣不可乆食多熱令人煩黄帝¶
<pb:KR3e0067_WYG_257-23b>¶
云種黍米合葵食之令人成痼疾又以脯腊著五種黍¶
米中藏儲食之去令人閉氣○陳廩米味鹹酸微寒無¶
毒除煩熱下氣調胃止泄痢黄帝云乆藏脯腊安米中¶
滿三月人不知食之害人○蘖米味苦微温無毒主寒¶
中下氣除熱○秫米味甘微寒無毒主寒熱利大腸治¶
漆瘡○酒味苦甘辛大熱有毒行藥勢殺百邪惡氣黄¶
帝云暴雨後飲酒者膈上變為伏熱食生菜飲酒莫炙¶
服令人腸結扁鵲云乆飲酒者腐腸爛胃清髓蒸筋傷¶
<pb:KR3e0067_WYG_257-24a>¶
神損夀醉當風卧以扇自扇成惡風醉以冷水洗浴成¶
疼痺大醉汗出當以粉粉身令其自乾發成風痺當日¶
未落食訖即莫飲酒終身不乾嘔飽食訖多飲水及酒¶
成痞病○稷米味甘平無毒益氣安神補虚和胃冝痺¶
○粳米味辛苦平無毒主心煩㫁下利平胃氣長肌肉¶
温中一云生者冷燔者熱○糯米苦温無毒温中令人¶
能食多熱大便鞕○酢味酸温濇無毒消癰腫散水氣¶
殺邪氣毒血運扁鵲云多食酢損人骨能理諸藥消毒¶
<pb:KR3e0067_WYG_257-24b>¶
熱○鹽味鹹温無毒殺鬼蠱邪注毒氣下部䘌瘡傷寒¶
寒熱能吐胸中痰澼止心腹卒痛堅肌骨不可多食傷¶
肺喜欬令人色膚黒損筋力扁鵲云鹽能除一切大風¶
疾痛者炒熨之黄帝云食甜粥竟食鹽即吐或成霍亂¶
○鳥獸○人乳汁味甘平無毒補五臓令人肥白恱澤¶
○馬乳汁味辛温無毒止渇○牛乳汁味甘微寒無毒¶
補虚損止渇入生薑葱白止小兒吐乳補勞○羊乳味¶
甘微温無毒補寒冷虛乏少血色令人熱中○驢乳汁¶
<pb:KR3e0067_WYG_257-25a>¶
味酸寒一云大寒無毒主大熱黄疸止渇○母猪乳汁¶
味平無毒主小児驚癎以飲之神妙○馬牛羊酪味甘¶
酸微寒無毒補肺臟利大腸黄帝云食甜酪竟即食大¶
酢者變作血瘕及尿血華佗云馬牛羊酪蚰蜒入耳者¶
灌之即出○沙牛及白羊酥味甘微寒無毒除胸中客¶
氣利大小腸又治口瘡○牝牛酥味甘平無毒去諸風¶
濕痺除熱利大便去宿食○醍醐味辛平無毒補虚去¶
諸風痺百鍊乃佳甚去月蝕瘡添髓和中填髓乆服増¶
<pb:KR3e0067_WYG_257-25b>¶
年○熊肉味甘微寒微温無毒主風痺不仁筋急五緩¶
若腹中有疾聚寒熱羸痩者食熊肉病永不除其脂味¶
甘微寒治法與肉同又去頭瘍白禿皮䵟䵳食飲嘔吐¶
乆服强志不飢輕身長年黄帝云一切諸肉煑法不熟¶
生不斂者食之成瘕熊及猪二種脂不可作燈其烟氣¶
入人目失明不能逺視○羖羊角味酸苦温無毒微寒¶
主青脂明目殺疥蟲止寒泄心畏驚悸除百節中結氣¶
及風傷蠱毒吐血婦人産後餘痛焼之殺鬼魅辟虎狼¶
<pb:KR3e0067_WYG_257-26a>¶
乆服安心益氣輕身勿令中濕有毒髓味甘温無毒主¶
男子婦人傷中隂陽氣不足却風熱止毒利血脈益經¶
氣以酒服之亦可乆服不損人○青羊膽汁冷無毒能¶
生人身脈治青脈明目肺平補肺治痩止渇多小便傷¶
中止虚補腎不足去風邪肝補肝明目心主憂上志膈¶
中逆中氣腎補腎氣虚弱益精髓頭痛主小兒驚癎煑¶
以浴之蹄温平主丈夫五勞七傷肉味甘苦大熱無毒¶
主煖中止痛安乳餘疾及頭腦中大風汗自出虚勞寒¶
<pb:KR3e0067_WYG_257-26b>¶
冷能補中益氣力安心止驚利産不利時患病頭肉平¶
主風眩痩疾小兒驚癎丈夫五勞七傷其骨熱主虚勞¶
寒中羸痩其宿有熱者不可食生脂止下利脫肛去風¶
毒婦人産後腹中絞痛肚主冐反治虚羸小便数至虚¶
汗黄帝云羊肉酢食之傷人心亦共生魚酪和食之害¶
人凡一切羊蹄甲中有珠子白者名羊懸筋食之令人¶
癲白羊黒頭食其腦作腸癰羊肚共飯飲常食乆成反¶
胃作噎病甜粥共肚食之令人多唾喜吐青水羊腦猪¶
<pb:KR3e0067_WYG_257-27a>¶
腦男子食之損精氣少子若飲食者爛研如粉和醋食¶
之然終不若不食為佳青羊肝和小豆食之令人目少¶
明一切羊肝生共椒食之破人五臟傷心最損小兒彌¶
忌水中栁木及白楊木不得同器中煑羖羊肉食之丈¶
夫損陽女子絶隂暴雨後不可食羊肉髓及骨汁成煩¶
熱難解還動利凡六畜五臓著草自動揺及得鹹酢不¶
變色又隨地不汚又與犬犬不食者皆有毒殺人六月¶
勿食羊肉傷人神氣○沙牛髓味甘温無毒平胃氣通¶
<pb:KR3e0067_WYG_257-27b>¶
十二經脈理三膲微温骨髓補中續絶傷益氣力止泄¶
利去消渇皆以清酒和暖服之肝明目膽可丸百藥味¶
苦大寒無毒除心腹熱渇止下利去口焦燥益目精心¶
主虚弱腎主濕痺補腎氣益精力主小兒驚癎肉味甘¶
平無毒消渇止唾涎出安中益氣力養脾胃氣不可常¶
食發宿病自死者不可食喉嚨主小兒痺○黄犍沙牛¶
黒牯牛尿味苦辛温微平無毒主水腫腹脚俱滿者利¶
小便黄帝云烏牛自死七首食其肉害人一切牛盛熱¶
<pb:KR3e0067_WYG_257-28a>¶
時卒死者總不堪食食之作腸癰患甲蹄牛食其蹄者¶
誤食蹄中巨筋令人作肉刺獨肝牛肉食之殺人牛食¶
蛇者獨肝患疥牛馬食之令人身體癢牛肉共猪肉食¶
之必作寸白蟲凡丹黍米白酒牛肉共食亦作寸白蟲¶
尤忌人下利者自死牛肉心加劇一切牛馬乳汁及酪¶
共生魚食之成魚瘕六畜脾人一生莫食十二月勿食¶
牛肉傷人神氣○馬心主喜忘肺主寒熱莖痿肉味辛¶
苦平冷無毒主傷中除熱下氣長筋强腰脊壮健强志¶
<pb:KR3e0067_WYG_257-28b>¶
利意輕身不飢黄帝云白馬自死食其肉害人白馬元¶
頭食其腦令人癲白馬鞍下烏色徹肉裏者食之傷人¶
五臟下利者食馬肉必加劇白馬青蹄肉不可食一切¶
馬汗氣及毛不可入食中害人諸食馬肉必煩悶者飲¶
以美酒則解白酒則劇五月勿食馬肉傷人神氣○野¶
馬隂莖味酸鹹無毒温主男子隂痿縮少精肉辛平無¶
毒主人驚癎筋肺不能自収周痺飢不仁病死者不任¶
用○驢肉味酸平無毒主風狂愁憂不樂能安心氣病¶
<pb:KR3e0067_WYG_257-29a>¶
死者不任用其頭焼却毛煑取汁以浸麴釀酒甚治大¶
風動揺不伏者皮膠亦治大風○狗隂莖味酸平無毒¶
主傷中丈夫隂萎不起腦主頭風部痺下䘌瘡中息肉¶
肉味酸鹹温無毒宜腎安五臟補絶傷勞損乆病大虚¶
者服之輕身益氣力黄帝云白犬合海鮋食之必得惡¶
病白犬自死不出舌者不可食犬春月狂若鼻赤起而¶
燥者此欲狂其肉不任食九月勿食犬肉傷人神氣○¶
㹠卵味甘温無毒除隂莖中痛驚癎鬼氣蠱毒除寒熱¶
<pb:KR3e0067_WYG_257-29b>¶
賁豚五隂邪氣攣縮一名㹠顛隂乾勿令敗㹠肉味辛¶
平有小毒不可乆食令人遍體筋肉碎痛乏氣大猪後¶
脚蹄甲無毒主五痔伏熱在腹中腸癰内蝕取酒浸半¶
日炙焦用之四蹄小寒無毒主傷撻諸敗瘡母猪蹄寒¶
無毒煑汁服之下乳汁甚解石藥毒大猪頭肉平無毒¶
補虚乏氣力去驚癎鬼毒寒熱五癃腦主風眩心平無¶
毒主驚邪憂患悸氣逆婦人産後中風聚血氣驚恐腎¶
平無毒除冷利理腎氣通膀胱肝味苦平無毒主明目¶
<pb:KR3e0067_WYG_257-30a>¶
猪喙微寒無毒補中益氣止渇㫁暴利虚弱腸微寒無¶
毒主消渇小便數補三膲虚竭其肉間脂肪平無毒主¶
煎諸膏藥破冷結散宿血解斑猫芫青毒主洞腸挺出¶
血多者猳猪肉味苦酸冷無毒主狂病多日不愈凡猪¶
肉味苦微寒宜腎有小毒補腎氣虚竭不可乆食令人¶
少子精發宿病益筋骨閉血脈虚人肌有金瘡者食之¶
瘡尤甚猪血平澁無毒主卒下血不止美酒清者和炒¶
服又主中風絶傷頭中風眩及諸淋露賁肫暴氣黄帝¶
<pb:KR3e0067_WYG_257-30b>¶
云凡猪肝肺共魚鱠食之作癰疽肝共鯉魚腸魚子食¶
之傷人神㹠腦損男子陽道八月勿食猪肺及&KR0961;和食¶
之至冬發疽十月勿食猪肉損人神氣○鹿頭肉平主¶
消渇多夢接見生血治癰腫莖主勞損蹄肉主脚膝骨¶
中疼痛不能踐地骨主肉虚續絶傷解骨可作酒髓味¶
甘温主丈夫婦人傷中脈絶筋急痛欬逆以酒和服腎¶
平主補腎氣肉味苦温無毒補中强五臟益氣力肉生¶
者主中風口僻不正細細碎剉以薄僻上華佗云和生¶
<pb:KR3e0067_WYG_257-31a>¶
椒搗薄使一人專㸔正則去之不爾復牽向不僻處角¶
鎊取屑一升白蜜五升㳛之微火熬令小變色暴乾更¶
搗篩服方寸匕日三令人輕身益氣力强髓補絶傷黄¶
帝云鹿膽白者食其肉害人不可和蒲白作羮食發惡¶
瘡五月勿食鹿肉傷人神氣胡居士云鹿性驚烈多别¶
良草恒食九物餘者不常羣處必依山岡産歸下澤饗¶
神用其肉者以其性烈清浄故也凡餌藥之人不可食¶
鹿肉服藥不得力所以然者以鹿常食解毒之草是故¶
<pb:KR3e0067_WYG_257-31b>¶
能治毒散諸藥故也九草者葛葉花鹿葱鹿藥白蒿水¶
芹甘草齊頭蒿山蒼茸齊苨○麞頭微温無毒主虚損¶
泄精肉味甘温無毒補益五臟髓益氣力恱澤人面麞¶
無膽所以怯弱多驚恐黄帝云五月勿食麞肉傷人神¶
氣○麋脂味辛温無毒主癰腫惡瘡死肌寒熱風寒濕¶
痺四肢拘緩不収風頭腫氣通腠理柔皮膚不可近男¶
子隂冷痿一名宫脂十月取黄帝云麑肉共蝦肉食之¶
令人心痛生麑肉共雉肉食之令人作痼疾○虎肉味¶
<pb:KR3e0067_WYG_257-32a>¶
酸無毒主惡心欲吐益氣力止多唾不可熱食壊人齒¶
虎頭虎肉治風邪眼睛主驚癎○豹肉味酸温無毒冝¶
腎安五臟補絶傷輕身益氣冬食利人○狸肉温無毒¶
補中輕身益氣亦治諸注黄帝云正月勿食虎豹狸肉¶
傷人神損夀○兎肝主目闇肉味辛平濇無毒補中益¶
氣止渇兎無脾所以能走盖以属二月建卯木位也木¶
尅土故無脾焉馬無脾亦能走也黄帝云兎肉和獺肝¶
食之三日必成遁尸共白雞肝心食之令人面色一年¶
<pb:KR3e0067_WYG_257-32b>¶
成癉黄共薑食變成霍亂共白雞肉食之令人血氣不¶
行二月勿食兎肉傷人神氣○生䑕微温無毒主踒折¶
續筋補骨搗薄之三日一易○獺肝味甘有小毒主鬼¶
㾏蠱毒却魚鯁止乆渇皆焼作灰酒和服之獺肉味苦¶
温無毒主時病疫氣牛馬時行病皆取汁停冷服之六¶
畜灌之○狐隂莖味甘有小毒主女子絶産隂中癢小¶
兒隂㿗卵腫肉并五臟及腸肚味苦微寒有毒主蠱毒¶
寒熱蠱臟痼冷小兒驚癎大人狂病見鬼黄帝云麝肉¶
<pb:KR3e0067_WYG_257-33a>¶
共鵠肉食之作癥瘕○野猪青蹄不可食及獸赤足者¶
不可食野獸自死首伏地不可食獸有岐尾不可食家¶
獸自死共鱠汁食之作疽瘡十一月勿食經夏自臭脯¶
成水病作頭眩丈夫隂痿甲子日勿食一切獸肉大吉¶
鳥飛投人不肯去者口中必有物口中無物㧞一毛放¶
之大吉一切禽獸自死無處傷不可食三月三日勿食¶
鳥獸五臓及一切果菜五辛等物大吉○丹雄雞肉味¶
甘微温無毒主女子崩中漏下赤白沃補虚温中能愈¶
<pb:KR3e0067_WYG_257-33b>¶
乆傷之瘡不瘥者通神殺惡毒黄雌雞肉味酸鹹平無¶
毒主傷中消渇小便数而不利腸澼泄利補益五臓絶¶
傷五勞益氣力雞子黄主除熱火灼爛瘡痓可作琥珀¶
神物卵白汁微寒主目熱赤痛除心下伏熱止煩滿欬¶
逆小兒泄利婦人産難胞衣不出生吞之白雄雞肉味¶
酸微温無毒下氣去狂邪安五臟傷中消渇烏雄雞味¶
甘温無毒補中止心痛黑雌雞肉味甘平無毒除風寒¶
濕痺五緩六急安胎黄帝云一切雞肉合魚汁食之成¶
<pb:KR3e0067_WYG_257-34a>¶
心瘕雞居五色者食其肉必狂若有六趾四距元雞白¶
頭家雞及野雞烏生子有文八字雞及野烏死不伸足¶
爪此種食之害人雞子白共蒜食之短氣雞子共鼈肉¶
蒸食之害人雞肉獺肉共食之作遁尸注藥所不能治¶
食雞子噉生葱變成短氣雞肉犬肝腎共食之害人生¶
葱共雞犬肉食令人榖道終身流血烏雞肉合鯉魚肉¶
食生癰疽雞兎犬肉共食必利泄野雞肉共家雞子食¶
之成遁尸尸鬼纒身四肢百節疼痛小兒五嵗以下飲¶
<pb:KR3e0067_WYG_257-34b>¶
乳未㫁者勿食雞肉二月勿食雞子令人常惡心丙午¶
日食雉肉丈夫焼目首女人血死妄見四月勿食暴雞¶
肉作内疽在胸腋下出痛孔丈夫少陽婦人絶孕虚勞¶
乏氣八月勿食雞肉傷人神氣○雉肉酸微寒無毒補¶
中益氣止洩利乆食令人痩嘴主蟻螻黄帝云八月建¶
酉日食雉肉令人短氣八月初勿食雉肉損人神氣○¶
白鵝脂主耳卒聾消以灌耳毛射工水毒肉味辛平利¶
五臓○鶩肪味甘平無毒主風虚寒熱肉補虚乏除寒¶
<pb:KR3e0067_WYG_257-35a>¶
熱利臓腑及水道黄帝云六月勿食鶩肉傷人神氣○¶
鴛鴦肉味苦微温無毒主瘻瘡清酒浸之炙令熱以薄¶
止亦灸服之又治夢思慕者○鴈肪味甘平無毒主風¶
攣拘急偏枯血氣不通利肉味甘平無毒乆服長髮鬂¶
眉益氣不飢輕身耐暑黄帝云六月勿食鴈肉傷人神¶
氣○越燕屎味辛平無毒主殺蠱毒鬼注逐不祥邪氣¶
破五癃利小便𤎅香用之治口瘡肉不可食入水為蛟¶
龍所殺○黄帝云十一月勿食䑕肉損人神氣○石蜜¶
<pb:KR3e0067_WYG_257-35b>¶
味甘平微寒無毒主心腹邪氣驚癎痙安五臟治不足¶
益氣補中止腹痛解諸藥毒除衆病和百藥養痺氣消¶
心下煩食飲不止腸澼去肌中疼痛治口瘡聰明耳目¶
乆服强志輕身不飢耐老延年神仙一名石飴白如膏¶
者良是今諸山崖處味酸噞食之心煩其蜂黒色似䖟¶
黄帝云七月勿食生蜜令人暴下發霍亂黄蜜蠟味甘¶
微温無毒主下利濃血補中續絶傷除金瘡益氣力不¶
飢耐老白蠟主乆泄澼瘥後重見血者補絶傷利小兒¶
<pb:KR3e0067_WYG_257-36a>¶
乆服輕身耐老不飢生於蜜房或木石上惡芫花百合¶
此即今所用蠟也○蝮蛇肉平有毒釀酒止癩疾諸凡¶
瘻心腹痛下結氣主益精氣强男子陽道交接不倦甚¶
女泄精不用相連者○□魚味甘無毒主百病○鰻鱺¶
魚味甘大温有毒主五痔漏殺諸疾○䱉魚肉味大温¶
黒者無毒主補中養血治瀋唇五月五日取頭骨平無¶
毒焼服止乆利○鱓魚平無毒主少氣吸吸足不能立¶
地黄帝云四月勿食蛇肉鱓肉損神害氣○烏賊魚骨¶
<pb:KR3e0067_WYG_257-36b>¶
味鹹微温無毒主女子漏下赤白經汁並閉隂蝕腫痛¶
寒熱癓瘕無子驚氣入腹腹痛環臍丈夫隂中痛而腫¶
令人有子肉味酸無毒益氣强志○鯉魚肉味甘平無¶
毒主欬逆上氣癉黄止渇黄帝云食桂竟食鯉魚肉害¶
人腹中宿癥病者食鯉魚害人○鯽魚味甘平無毒主¶
一切瘡焼作灰和醤汁傅之三日二又去腸癰黄帝云¶
魚白目不可食之魚有角食之發心驚害人魚無腸膽¶
食之三年丈夫隂痿不可起婦人絶孕魚身有黒㸃不¶
<pb:KR3e0067_WYG_257-37a>¶
可食魚目赤作鱠食瘕病酢食之害人一切魚共菜食之¶
作蛔蟲一切魚尾食之不益人多有勾骨者人咽害人¶
魚有角白皆不可食凡魚赤鱗不可食魚無腮不可食¶
魚無全腮食之發癰疽鯆魮魚不益人其尾有毒治齒¶
痛鰕□魚有毒不可食二月庚寅日勿食魚大惡五月¶
五日勿以□魚子共猪肝食必不消化成惡病下利者¶
食一切魚必加劇致困難治穢飯鯘肉臭魚不可合食¶
之害人三月勿食鮫龍肉及一切魚肉令人飲食不化¶
<pb:KR3e0067_WYG_257-37b>¶
發宿病傷人神氣失氣恍惚鼈肉味甘平無毒主傷中¶
益氣補不足療脚氣黄帝云五月五日以鼈子共包魚¶
子食之作癉黄鼈腹下成王字不可食鼈肉兎肉和芥¶
子醤油食之損人鼈三足食之害人鼈肉共莧蕨菜食¶
之作鼈瘕傷人○蟹殻味酸寒有毒主胸中邪熱百結¶
痛喎僻面腫散漆焼之致䑕其黄解結散血愈漆瘡癢¶
益筋氣黄帝云蟹目相向足斑者食之害人十二月勿¶
食蟹鼈損人神氣又云龜鼈肉共猪肉食之害人秘菓¶
<pb:KR3e0067_WYG_257-38a>¶
菜共龜肉食之令人短氣飲酒龜肉並菰白菜令人生¶
寒熱六甲勿食龜鼈害人心神螺蚌共菜食之令人心¶
痛三日一發蝦鱠共猪肉食之令人常惡心多唾損精¶
色蝦無鬚腹下通黒色者食之害人大忌勿輕十一月¶
十二月勿食蝦蚌著甲之物○凡魚頭無正白連珠至¶
春上不可食也○無腸膽魚不可食○魚非黒黙不可¶
食○魚頭似有角不可食○魚無腮不可食○鯷魚赤¶
目鬚不可食○食不可合烏雞肉食○生魚目赤不可¶
<pb:KR3e0067_WYG_257-38b>¶
作鱠食○魚不可合鸕鷀食○鯷魚不可合鹿肉食之¶
○鯽魚不可合猪肝及猴肉○青魚不可合小豆藿食¶
○魚汁不可合六畜自死肉食○青魚鮓不可合胡荽¶
及生葵麥醤食○鯉魚酢不可合小豆藿食○鰕不可¶
合雞肉食○鰕無鬚及腹下通黒及煑之白皆不可食¶
○鯉魚不可合白犬肉食○鯉魚不可合繁蒌菜作蒸¶
鼈目凹不可食○鼈腹下有如王字不可食○鼈不可¶
合雞鴨子食之○鼈肉不可合莧菜食之亦不可合龜¶
<pb:KR3e0067_WYG_257-39a>¶
共煑之○龜不可合𤓰共飲酒共秋菓食○蟹目相向¶
及足斑目赤者不可食之○病人不可食鯷魚鱠魚䱉¶
魚等○姙身不可食龜魚鱠○桂天門冬忌食鯉魚○¶
又云人有食蟹中毒煩亂欲死服五蠱黄凡得吐下皆¶
差夫蟹未被霜多毒熱煑乃可食之或云是水莨所為¶
彭蜞亦有毒蔡謨食之幾死¶
　　　食治中風(附論/)¶
夫風者四時五行之氣八布八方順十二月終三百六¶
<pb:KR3e0067_WYG_257-39b>¶
十日各以時從其鄉来為正氣之風風在天地為五行¶
在人為五臟之氣生長為萬物非毒厲之氣人人當觸¶
之遇不勝之氣乃病人之身唯在血與氣故身内血氣¶
為真身外風氣為邪邪者風也是以聖人言避風如避¶
矢故令人中風多病死者是不避邪毒氣也冝以食治¶
之¶
　　　方¶
發汗䜴粥方(出聖/惠方)治中風傷寒壮熱頭痛三二日¶
<pb:KR3e0067_WYG_257-40a>¶
　　䜴(一/合)荆芥(一/握)麻黄(三分去/根節)葛根(一/兩)梔子仁(三/分)石膏¶
　　(三兩搗/碎綿褁)葱白(七莖/切)生薑(半兩/切)粳米(三/合)¶
　右以水三大盞都煎至二盞去滓内米煑作稀粥服¶
　之汗出為效如未有大汗冝再合服之¶
葛粉撥刀方(出聖/惠方)治中風手足不遂言語蹇澁精神昏¶
　憒¶
　　葛粉(四/兩)荆芥(五/錢)䓤白(一/握)生薑(半兩/切)香䜴(一/合)鹽花(半/兩)¶
　　羊腎骨髓(一/兩)川椒(五十枚去目/并閉口者)¶
<pb:KR3e0067_WYG_257-40b>¶
　右以水五大盞先煎荆芥等取汁三盞和葛粉切作¶
　撥刀入汁中煑熟頓食之¶
䜴粥方(出聖/惠方)治中風手足不遂口面喎僻言語蹇澁精¶
　神昏悶¶
　　䜴(半/升)荆芥(一/握)薄荷(一/握)葱白(一握/切)生薑(五/錢)鹽花(五/錢)羊¶
　　髓(五/錢)¶
　右藥先以水三大盞煎䜴荆芥等十餘沸去滓下薄¶
　荷等入米煎作粥食之¶
<pb:KR3e0067_WYG_257-41a>¶
羊肚食方(出聖/惠方)治中風¶
　　羊肚(浄治如食/法一枚)粳米(浄淘/一合)葱白(七/莖)䜴(一/合)生薑(細切/一分)¶
　　蜀椒(去目并合口炒/去汗三十枚)¶
　右六味将五味藥拌勻入於羊肚内爛煑熟切如常¶
　食法淡五味日食一枚十日止¶
葱䜴薏苡仁方(出聖/惠方)治中風頭疼心煩苦不下食手足¶
　無力筋骨疼痛口面喎斜言語不止¶
　　葱白(一/握)䜴(三/合)薄荷(一/握)薏苡仁(三/合)牛蒡根(切半升洗/去麄皮)¶
<pb:KR3e0067_WYG_257-41b>¶
　右藥以水五大盞煑葱白牛蒡根薄荷䜴等煎去二¶
　盞半去滓入薏苡仁煑粥空腹食之¶
薏苡仁粥方(出聖/惠方)治中風筋脈攣急不可屈伸及風濕¶
　等¶
　　薏苡仁(三/合)薄荷(一/握)荆芥(一/握)葱白(一/握)䜴(一/合)¶
　右以水三大盞煎薄荷等取汁二盞入薏苡仁作粥¶
　空腹食¶
荆芥粥方(出聖/惠方)治中風言語蹇澁精神昏憒口面喎斜¶
<pb:KR3e0067_WYG_257-42a>¶
　　白粟米(浄淘二/合半)荆芥穗(一握/剉)薄荷(一/握)䜴(三/合)¶
　右四味先将三味以水三升煑至二升去滓取汁一¶
　升半投米煑粥空心食之一方用白粱米¶
冬麻子粥方(出聖/惠方)治中風五臟風熱言語蹇澁手足不¶
　隨大便壅滯¶
　　冬麻子(炒搗研用/仁半升)白粟米(浄淘/三合)薄荷(一/握)荆芥穗(一/握)¶
　右四味先以水三升煑薄荷荆芥二味去滓取汁二¶
　升以此汁研麻子仁濾過下白粟米煑粥空腹食之¶
<pb:KR3e0067_WYG_257-42b>¶
　一方用青粱米¶
惡實根粥方(出聖/惠方)治中風不語¶
　　惡實根(去黒皮/切一升)生薑(三兩/切)陳橘皮(去白切/二兩)青粱米¶
　　(浄三/合淘)¶
　右四味以水五升先煑三味二升去滓下米煑粥空¶
　腹食之良¶
葛粉索餅方(出聖/惠方)治中風心痺熱言語蹇精神昏憒手¶
　足不隨¶
<pb:KR3e0067_WYG_257-43a>¶
　　葛根(半斤搗取/粉四兩)荆芥穗(一握/剉)䜴(三/合)¶
　右三味以水四升煑䜴并荆芥六七沸去滓汁次将¶
　葛粉和作索餅於二味熟中煑熟毎空腹少入滋味¶
　食之¶
人參粥方(出聖濟/總録)治中偏風冐悶噪煩食飲不得¶
　　人參(一兩剉如粟以水四升/煑至二升去滓下米)粟米(五/合)雞子(一枚去/黄用清)¶
　　薤白(一合/切)¶
　右先用人參汁煑粟米粥将熟下雞子清入薤白切¶
<pb:KR3e0067_WYG_257-43b>¶
　一合候熟食之如食不盡可作兩次¶
葛粉飯方(一名葛粉粥/出聖惠方)治中風狂邪驚走心恍惚失忘¶
　及治手足不遂言語蹇澁嘔吐昏憒不下¶
　　葛粉(搗取粉/四兩)粱粟米飯(半/升)¶
　右以醤水浸飯漉出入葛粉拌勻於豉汁内急火煑¶
　熟著五味葱白食之日三仍勿雜食¶
補益大棗粥方(出聖濟/總録)治中風虚恐驚悖如人将補之¶
　四肢沉重¶
<pb:KR3e0067_WYG_257-44a>¶
　　大&KR0037;(七枚/去核)青粱粟米(二/合)¶
　右以水三升半先煑&KR0037;取汁一升半去滓入米煑粥¶
　食之¶
葛實葉葅方(出聖/惠方)治中風煩燥口乾手足不隨及皮膚¶
　熱瘡¶
　　葛實葉(嫩肥者/一斤切)酥(五/錢)¶
　右先以湯煑葛實葉三五沸取出以新水淘過布絞¶
　去汁入於五味汁中畧煑㸃酥食之¶
<pb:KR3e0067_WYG_257-44b>¶
蒼茸葉根方(出聖/惠方)治中風頭痛濕痺四肢拘攣痛¶
　　蒼茸葉(嫩苗/一斤)酥(一/兩)¶
　右先煑蒼茸三五沸漉出用䜴取汁一合水二大盞¶
　半煎汁取一盞半入蒼茸及五味作羮入酥食之¶
煑黒豆方(出聖/惠方)治中風濕痺筋攣急痛胃中積熱口瘡¶
　煩悶大腸澁秘¶
　　黒豆(半升煑/令熟)酥(五/兩)¶
　右相合令勻不調食前後食一兩匙¶
<pb:KR3e0067_WYG_257-45a>¶
酸棗仁粥方(出聖/惠方)治中風筋骨風冷頑痺或不睡¶
　　酸棗仁(半兩炒令黄研末/以酒三合浸汁)粳米(三/合)¶
　右以粳米煑粥臨熟下酸棗仁汁更煑三五沸空心¶
　食之¶
天蓼粥方(出聖/惠方)治中風半身不隨腰背反張¶
　　用天蓼木三斤細剉以水一石煑取二斗去滓毎¶
　　取汁一升内粳米一合煑粥稍熟食之一方用糯¶
　　米治癩疾¶
<pb:KR3e0067_WYG_257-45b>¶
烏雞酒方(出聖濟/總録)治中急風背强口噤舌直不得語目¶
　睛不轉煩熱苦渇或身重或身癢¶
　　用烏雌雞一隻去毛嘴脚破開去腸肚以酒五升¶
　　煑取二升去滓分温三服相繼服盡汗即愈不汗¶
　　者用熱生薑葱白稀粥投之葢復取汗又雞腸肚¶
　　勿去中屎𦂳急兩頭勿傷動煑汁服之作羮亦可¶
皂莢芽葅方(出聖濟/總録)治中風¶
　　用皂莢嫩芽不限多少先煑熟絞去汁炒過入五¶
<pb:KR3e0067_WYG_257-46a>¶
　　味與紅粳米飯隨意食不可多¶
烏驢皮食方(出聖/惠方)治中風手足不遂骨筋煩痛心懆口¶
　乾面目喎偏¶
　　用烏驢皮一張揉洗如法蒸令極熟條切於豉汁¶
　　中著五味調和更煑過空腹食之¶
羊頭膾方(出聖/惠方)治中風頭眩羸痩手足無力¶
　　用白羊頭一枚治如食法蒸熱細切以五味調和¶
　　作膾食之¶
<pb:KR3e0067_WYG_257-46b>¶
熊肉&KR0245;方(出聖/惠方)治中風手足不隨及風痺不仁筋急脚¶
　氣等疾¶
　　用熊肉一斤去筋膜熟煮細切如常法調和作羮¶
　　入五味任意食之¶
烏驢頭肉方(出聖/惠方)治中風頭眩心肺浮熱手足無力筋¶
　骨煩痛言語蹇澁一身動揺又主風壮憂愁不樂能¶
　安心氣¶
　　用烏驢頭一枚洗如法蒸令熟細切更於汁中煑¶
<pb:KR3e0067_WYG_257-47a>¶
　　著葱蒜鹽等并㸃少許酥任性食之驢肉亦可作¶
　　腌臉或煑食之亦得及作粥並可¶
治中風濕痺五緩六急方(出聖/惠方)¶
　　用野駝脂一斤錬熟濾去滓収於磁盒中毎日空¶
　　服温酒一中盞調下半匙¶
治中風攣急疼痛方(出聖/惠方)¶
　　用鴈脂五兩錬熟濾過収於盒中毎日空心温酒¶
　　一中盞調下半匙¶
<pb:KR3e0067_WYG_257-47b>¶
薯蕷撥刀方(出聖/惠方)治心虚風眩頭痛¶
　　用生薯蕷不限多少去皮磨如稀糊如白麵作撥¶
　　刀䜴汁五味調和食之¶
薏苡仁粥方(出聖/惠方)治中風四肢拘攣不得屈伸言語蹇¶
　澁大腸壅滯筋骨疼痛¶
　　薏苡仁(三/合)冬麻子(搗碎/半斤)¶
　右等分以水三升研麻子取汁用煑薏苡仁粥空腹¶
　食之¶
<pb:KR3e0067_WYG_257-48a>¶
治中風濕痺五緩六急骨中疼痛不能踏地冝喫烏雌¶
　雞羮方(出聖/惠方)¶
　　用烏雌鷄一隻治如食法煑令熟細攣以䜴汁薑¶
　　葱蒜醬調和作羮空腹食之¶
治中風脚膝疼痛不能踐地冝食鹿蹄肉羮方(出聖/惠方)¶
　　用鹿蹄一具洗如法煑令熟擘細於五味汁中煑¶
　　作羮空腹食之¶
耐風寒方(出本/草)¶
<pb:KR3e0067_WYG_257-48b>¶
　　用熊掌得酒醋水三件煑熟則嗔大如皮毬食之¶
　　耐風寒¶
　　　食治癎風癲(附論/)¶
夫風邪癲癎者内血氣虚風邪入於隂經故也人有氣¶
血榮養肺腑若氣血少則心虛而精神離散恍惚不安¶
因為風邪所傷則發癲也又癎病者亦曰積血風熱發¶
則仆地涎沫無所覺者是也冝以食治之¶
　　　方¶
<pb:KR3e0067_WYG_257-49a>¶
猪心羮方(出聖/惠方)治風癎驚癎憂恚虚悸氣逆及婦人産¶
　後中風驚邪恍惚¶
　　猪心(一/枚)枸把葉(半/斤)葱白(五莖/切)¶
　右各細切於䜴中調和作羮食之作粥及蒸炒食之¶
　亦得¶
石膏粥方(出聖/惠方)治風邪癲癎口乾舌難心煩頭痛暴熱¶
　悶亂¶
　　石膏(半/斤)粳米(三/合)¶
<pb:KR3e0067_WYG_257-49b>¶
　右以水五盞煑石膏取二大盞去石膏用米煑粥欲¶
　熟入葱白二莖䜴汁三合更同煑候熟空心食之石¶
　膏可三度用¶
野狐肉方(出聖/惠方)治驚癎風癎精神恍惚言語錯謬歌笑¶
　無度兼五臟疾冷蠱毒寒熱¶
　　用野狐肉一斤及五臟治如食法於䜴中作羮調¶
　　以五味食之或作粥臛炙蒸並得或以羊肉或鯽¶
　　魚汁替汁亦得然不如䜴汁病人吐出清涎為效¶
<pb:KR3e0067_WYG_257-50a>¶
白雄雞羮方(出聖/惠方)治風邪癲癎不欲睡卧自能驕倨妄¶
　行不休言語無度安五臓下氣¶
　　用白雄雞一隻治如食法以水煑爛熟擘開肉於¶
　　汁中入葱白薑五味作羮空心食之¶
猪頭膾方(出聖/惠方)治風邪癲癎發歇不定¶
　　用猪頭一枚水煑熟停冷切作膾以五味食之¶
驢肉腌臉方(出聖/惠方)治風邪癲癎及愁憂不樂安心下氣¶
　　用驢肉五斤水煑肉細切於䜴汁中著葱醬作腌¶
<pb:KR3e0067_WYG_257-50b>¶
　　臉食之或作羮亦得¶
猳猪肉膾方(出聖/惠方)治風邪癲狂病經乆不瘥或歌或笑¶
　行走無時¶
　　用猳猪肉五斤水煑熟切作膾入五味取任食之¶
　　　食治風熱煩悶(附論/)¶
夫風熱者由膚腠虚風熱之氣先傷皮毛而入於肺風¶
在心胸膈肺壅滯則令人頭面浮熱心神昏悶故謂之¶
風熱也冝以食治之¶
<pb:KR3e0067_WYG_257-51a>¶
　　　方¶
酸棗仁煎餅方(出聖/惠方)治風熱心胸煩悶不得睡卧¶
　　酸棗仁(三分炒/熟搗末)人參(一分/末)茯神(一分/末)糯米(四兩水/洗細研)¶
　　白麵(四/兩)¶
　右藥末入米麵中水調作煎餅食之并着肉臑五味¶
　食之可¶
淡竹瀝粥方(出聖/惠方)治熱毒風心膈煩悶或小便赤澁¶
　　淡竹瀝(一/合)石膏(一兩/搗碎)黄芩(一分/搗碎)粟米(三/合)蜜(半/合)¶
<pb:KR3e0067_WYG_257-51b>¶
　右以水二大盞半煎石膏黄芩至一盞半去滓下米¶
　煑粥熟入竹瀝及蜜攪勻候熟任意食¶
䜴粥方(出聖/惠方)治風熱攻心煩悶不已¶
　　䜴(二/合)青竹茹(一/兩)米(二/合)¶
　右以水三大盞煎䜴竹茹取汁一盞半去滓下米煑¶
　粥温食¶
茯苓粥方(出聖/惠方)治心胸結氣煩悶恐悸風熱驚邪口乾¶
　　赤茯苓(一/兩)麥門冬(一兩/去心)粟米(一/合)¶
<pb:KR3e0067_WYG_257-52a>¶
　右細剉先以水二大盞半煎至一盞半去滓下米煑¶
　粥温食¶
大棗粥方(出聖/惠方)治風熱煩悶心眩膓癖腹中邪氣養皮¶
　膚氣力十二脈絡周通安神除恍惚¶
　　大&KR0037;(二十/七枚)茯神(半/兩)粟米(二/合)¶
　右細剉水二大盞煑至一盞半去滓下米煑粥温食¶
　之良¶
煑梨湯方(出聖/惠方)治風熱攻心煩悶恍惚神思不安¶
<pb:KR3e0067_WYG_257-52b>¶
　　梨(三枚/切)沙糖(半/兩)¶
　右以水一大盞煎至六分去滓食後分二次温服¶
煑天門冬方(出聖/惠方)治風熱煩悶口熱多渇¶
　　天門冬(二斤/去心)蜜(二/合)¶
　右以水五升煑天門冬各十餘沸漉出以新汲水淘¶
　三五徧瀝乾又以水三升和蜜又煑五七沸和汁収¶
　於不津器中逐日吃三兩飲汁一合立效¶
木通粥方(出聖/惠方)治風多熱多睡頭痛煩悶¶
<pb:KR3e0067_WYG_257-53a>¶
　　木通(二兩/剉)粳米(二/合)¶
　右以水二大盞煑木通取汁一大盞半去滓下米煑¶
　粥温食¶
竹葉粥方(出聖/惠方)治風熱風癎心煩驚悸¶
　　甜竹葉(二握/細切)粟米(二合/浄淘)¶
　右以水二升煑竹葉取一升去滓投米作粥食或作¶
　白粥即入竹瀝二合擾勻食之亦得又方用苦竹葉¶
煎牛蒡方(出聖/惠方)治風熱解丹石諸藥¶
<pb:KR3e0067_WYG_257-53b>¶
　　用牛旁嫩葉一斤洗如法好酥隨多少煉牛旁葉¶
　　熟更洗去苦味重以酥及五味拌炒食之兼堪下¶
　　飯秋冬用根佳春夏用葉妙¶
木通粥方(出聖/惠方)治風壅心膈煩熱口舌乾渇¶
　　木通(三兩/剉)生地黄(五兩/切)粳米(三/合)¶
　右以水三大盞煎取二盞去滓入米煑粥食之¶
　　　食治傷寒諸病¶
　　　方¶
<pb:KR3e0067_WYG_257-54a>¶
杏仁粥方(出聖濟/總録)治傷寒吐下發汗後虛羸喘急欬𠻳¶
　不思食¶
　　杏仁(一兩湯浸去皮尖䨇仁細研/入黄牛乳三合攪和濾取汁)大&KR0037;(去核/七枚)桑根¶
　　白皮(一兩/剉)人參(一/兩)生薑(半斤/切片)粳米(浄洗/三合)¶
　右先用水三升煎人參棗生薑桑白皮至二升去滓¶
　澄清下米煑粥欲熟即下杏仁汁攪令勻空心任意¶
　食之¶
地黄散方(出聖濟/總録)治傷寒後脚膝無力四肢羸劣¶
<pb:KR3e0067_WYG_257-54b>¶
　　熟地黄(一兩/焙)地骨皮(一/兩)五味子(一/兩)桂(五錢去/粗皮)黄耆¶
　　(一兩/半剉)¶
　右搗羅為散毎服五錢先用水三盞将羊腎一具去¶
　筋膜切片同煎至一盞半先取出羊腎食之次去滓¶
　服藥空心食之¶
枸把粥方(出聖濟/總録)治傷寒後虚羸勞熱背膊頭疼¶
　　枸杞(四兩/切)葱白(七莖/切)薤白(十四/莖切)䜴(一合/炒)粳米(浄洗/三合)¶
　右用水三升先煎枸把葱薤䜴等取一升半去滓下¶
<pb:KR3e0067_WYG_257-55a>¶
　米煑作粥空心食之¶
薤白生葱粥方(出聖濟/總録)治傷寒後氣虚羸劣¶
　　薤白(七莖/切)生薑(三錢/半切)羊腎(去脂膜細/切一具)粳米(浄洗/二合)¶
　右先将米用水煑作粥候熟下羊腎生薑薤白鹽少¶
　許攪和令白空心食之¶
牛膝粥方(出聖濟/總録)治傷寒後虚勞四肢煩頭痛口乾壮¶
　熱¶
　　牛膝苖葉(一/兩)龍葵葉(一/兩)生地黄(一兩/切焙)粳米(浄洗/二合)¶
<pb:KR3e0067_WYG_257-55b>¶
　右用水二升先煎牛膝龍葵地黄取一升去滓下米¶
　煑粥空心食¶
又方(出聖濟/總録)¶
　　猪腎(去脂膜細/切二具)生地黄(三兩研/取汁)粳米(浄洗/三合)䜴(一合/炒)¶
　右先将䜴并猪腎用水二升煎至一升去滓下米及¶
　生地黄汁煑作粥入五味和食不計時¶
又方(出聖濟/總録)¶
　　羊腎(去脂膜細/切二具)薤白(七莖/切)黄耆(一兩/剉)生薑(切三/錢半)¶
<pb:KR3e0067_WYG_257-56a>¶
　右先将黄耆生薑用水二升煑至一升去滓下羊腎¶
　及薤白煑作&KR0245;入五味調和食不計時候¶
參苓粥方(出聖濟/總録)治傷寒胃氣不和不思食日漸虚羸¶
　　人參(一兩/剉)白茯苓(去黒皮/剉半兩)粳米(浄洗/二合)生薑(切二/錢)¶
　右先将人參茯苓生薑用水三升煎至一升去滓下¶
　米煑作粥臨熟下鷄子白一枚及鹽少許攪令勻空¶
　心食之¶
薤白麵方(出聖濟/總録)治傷寒後水榖痢¶
<pb:KR3e0067_WYG_257-56b>¶
　　薤白(切半/兩)生薑(切半/兩)麵(一/匙)¶
　右以醋煑薤白生薑拌勻次用水同煑令熟空腹温¶
　食¶
小豆食方(出聖濟/總録)治傷寒後水榖痢¶
　　小豆(㨂擇浄/洗一升)黄蠟(三/兩)¶
　右以水二升旋旋下水煑令極爛隨意食之不拘時¶
　候¶
葱粥方(出聖濟/總録)治傷寒後小便赤澁臍下急痛¶
<pb:KR3e0067_WYG_257-57a>¶
　　葱白(十四莖/細切)牛酥(半/兩)荳蔲(一/兩)良薑(半/兩)麵(一/兩)¶
　右以水一升先煎荳蔲高良薑二合去滓并葱薑汁¶
　和米麵作粥煑熟以羊肉臛調和空腹食之¶
蒸猪肚方　治脾胃氣弱不下食¶
　　猪肚(一枚浄/洗去脂)人參(一/兩)陳橘皮(湯浸去白/焙一兩)粟米飯(半/升)¶
　　猪肺(一枚/切)¶
　右搗人參橘皮為末以猪肺拌飯入二味末及鹽醬¶
　椒薑等末三錢共和内猪肚中縫合蒸熟空腹食¶
<pb:KR3e0067_WYG_257-57b>¶
山芋撥刀方　治脾骨氣虚不嗜食日漸羸痩¶
　　乾山芋(末二/兩)白麵(四/兩)羊肉(四兩/炒臛)生薑(二/合)¶
　右先用生薑汁和麵并山芋末切作撥刀煑熟以羊¶
　肉臛調空腹食之¶
半夏碁子粥方　治脾冐氣弱痰噦嘔吐不下飲食¶
　　半夏(二錢湯洗/七遍令滑)乾薑(一錢/炮裂)白麵(三/兩)雞子白(一/枚)¶
　右搗羅為末與麵及雞子白相和㳛切碁子熟煑别¶
　用熟水淘過空腹食之¶
<pb:KR3e0067_WYG_257-58a>¶
羊肉索餅方　治脾胃氣弱見食嘔逆痩劣¶
　　白麵(四/兩)雞子(二枚/取清)生薑(一/合)羊肉(四兩/炒)¶
　右将雞子清生薑汁和麵作餅煑熟入羊肉臛調和¶
　空腹食之¶
生薑煎方(出聖/惠方)治脾胃氣弱不能下食黄痩¶
　　生薑汁(一/合)蜜(二/合)生地黄汁(一/升)¶
　右先和以微火煎如稀餳毎服一匙和水一盞入焼¶
　酒二合攪令勻空心食之¶
<pb:KR3e0067_WYG_257-58b>¶
羊脊骨羮方(出聖/惠方)治脾氣虚冷羸痩不下食¶
　　羊脊(一具搥碎以水/一斗煑取五升)米(二/合)¶
　右取汁二大盞半著米及薑鹽葱作粥或作羮空心¶
　食之¶
高良薑粥方(出聖/惠方)治脾胃冷氣虛勞羸痩不能下食¶
　　高良薑(二兩/剉)羊脊骨(一具/搥碎)¶
　右以水一升煑二味取五升去骨等再取汁二大盞¶
　半用米二合入葱椒鹽作粥食之或以麵食䬪飥作¶
<pb:KR3e0067_WYG_257-59a>¶
　羮並得¶
硫黄粥方(出聖/惠方)治脾胃氣弱不思飲食¶
　　硫黄(一分/細研)白粱米(二/合)¶
　右以水煑作粥入硫黄末及酒二合攪令勻空心食¶
　之¶
訶梨勒粥方(出聖/惠方)治脾胃氣不和消去宿食¶
　　訶梨勒(二枚煨用皮/搗羅為末)粟米(二/合)¶
　右以水二大盞煎取一大盞下米煑粥入少鹽空心¶
<pb:KR3e0067_WYG_257-59b>¶
　食之¶
猪肝方(出聖濟/總録)治脾胃氣虚不下食雖食米糓不化¶
　　猪肝(半斤去/脂膜)野雞胸臆肉(四/兩)¶
　右細切於細瓦上暴乾搗羅為末空腹粥内調一方¶
　猪肝一味依法暴乾為末白粥調食毎五錢日再食¶
　服之¶
薑汁索餅方(出聖/惠方)治脾胃氣弱食不消化羸劣痩弱¶
　　白麵(二/兩)麯末(二/兩)¶
<pb:KR3e0067_WYG_257-60a>¶
　右以生薑汁三合和作索餅着熟羊肉臛調和空腹¶
　食之¶
雞子索餅方　治脾冐氣弱見食嘔吐痩羸無力¶
　　雞子(五枚/取清)白麵(一/兩)¶
　右以雞子清和麵作索餅入䜴汁中煑熟入椒薑葱¶
　等空腹食之或以羊肉臛和之¶
糯米飯方(出聖濟/總録)治脾冐氣弱¶
　　糯米(三升/浄洗)麯米(五合研/如粉)¶
<pb:KR3e0067_WYG_257-60b>¶
　右蒸糯米熟以麯米末拌勻器盛經宿毎日空腹食¶
　半盞¶
猪脾粥方(出聖濟/總録)治脾冐氣弱不下食米榖不化¶
　　猪脾(一/具)猪胃(一/枚)¶
　右浄洗細切入好米兩合如常法煑粥空心食之¶
羊肉索餅方(出聖/惠方)治脾氣弱不下食四肢無力日漸消¶
　痩及治初欲有姙中憒悶嘔吐惡聞食氣頭重眼腫¶
　四肢煩痑多卧少起寒汗出疲乏¶
<pb:KR3e0067_WYG_257-61a>¶
　　羊肉(四兩細/切炒臛)麵(四/兩)¶
　右以生薑汁和麵作索餅以羊肉合䜴汁中熟煑空¶
　腹食之¶
鯽魚羮方(出聖濟/總録)治脾氣弱不下食四肢無力日漸羸¶
　痩¶
　　蓴菜(四/兩)鯽魚(紙褁炮令/熟研四兩)¶
　右入橘皮生薑葱白煑羮空腹食之¶
虎肉方(出聖濟/總録)治脾氣弱常欲嘔吐¶
<pb:KR3e0067_WYG_257-61b>¶
　　用虎肉四兩切片以竹筋貫炙熟放冷食¶
鯽魚熟鱠方(出聖/惠方)治脾胃冷氣不能下食虚弱無力¶
　　用鯽魚一斤鮮者治如食法細切作鱠以羊肉汁¶
　　入椒乾薑一時羅蓽芰橘皮醬醋等煑令熟空心¶
　　食之¶
治脾胃氣冷喫飯嘔逆下赤白痢如麵腰臍切痛(出本/草方)¶
　　用猪腎一對研着胡椒橘皮鹽醬末等㳛麵如常¶
　　法作餛飩熟煑空服二碗立差¶
<pb:KR3e0067_WYG_257-62a>¶
治脾胃冷氣不能下食虚弱無力冝鱠䜴&KR0245;(出本/草方)¶
　　用鯽魚一斤細切作鱠沸䜴汁熟再著胡椒乾薑¶
　　蒔蘿橘皮等末空心食之¶
治脾胃冷弱腹中積冷脹滿刺痛(出本/草)¶
　　用肥猪肉半斤以米鹽䜴等煑粥頻喫一兩頓¶
　¶
　¶
　¶
<pb:KR3e0067_WYG_257-62b>¶
　¶
　¶
　¶
　¶
　¶
　¶
　¶
　普濟方卷二百五十七¶
