# -*- mode: mandoku-view; -*-
#+TITLE: 普濟方
#+DATE: 2015-08-24 23:06:54.723256
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百四
<pb:KR3e0067_WYG_304-1a>¶
欽定四庫全書¶
　普濟方卷三百四　　　明　周王朱橚　撰¶
　　刺瘡門¶
　　　竹木鍼刺(附論/)¶
夫竹木刺所傷若為患淺然入人肌肉久不得出則損¶
動榮衛而作瘡或中風水則腫痛成膿淹留歳月未易¶
治也刺傷之初宜速去之加以塗傅無致風水之孽¶
　　　方¶
<pb:KR3e0067_WYG_304-1b>¶
緑礬散(出危/氏方)　治竹草刺瘡發腫作疼傷時不曽出血¶
　盡被毒氣壅住痛不止夜卧不安初破時其瘡紫赤¶
　黒色復時起三五重皮是也¶
　　緑礬(半兩小便燒熱放礬/於内候冷取出日乾)丹參(二錢/半)馬兠鈴根(一/錢)¶
　　(半/)麝香(一/字)¶
　右為末漿水洗凈瘡口上敷貼立效¶
治被刺入肉或是針棘竹木等多日不出疼痛方(出聖/惠方)¶
　　人參(一兩去/蘆頭)龍葵根(一把凈/洗取皮)醋(少/許)臘月猪脂(一/兩)¶
<pb:KR3e0067_WYG_304-2a>¶
　右和令勻每用時取少許傅瘡上其刺自出¶
治手足卒中刺中水毒方(出千/金方)¶
　　韮　藍青¶
　右搗置瘡上以火炙熱徹即愈¶
蒜豆膏(出聖濟/總録)　治竹木針刺入肉不出惡瘡¶
　　大蒜(一/顆)巴豆(七枚/去皮)¶
　右同研成膏傅之日一易¶
皂莢灰(出聖濟/總録)　治竹木刺作膿貼¶
<pb:KR3e0067_WYG_304-2b>¶
　　皂莢(一/挺)膽礬(一/分)¶
　右燒作灰細研乾貼之¶
治竹木刺在皮中不出者(出千/金方)¶
　以薔薇灰水服方寸匕日三服十日刺出温酒調下¶
　亦得¶
又方(出千/金方)¶
　以鑿柄燒灰酒服二寸¶
又方(出千/金方)¶
<pb:KR3e0067_WYG_304-3a>¶
　以頭垢塗之即出¶
治刺在囱中不出方(出千/金方)¶
　用牛膝根莖生者併搗以傅之即出瘡已合猶出也¶
　一方嚼牛膝根罨之即出或為末水調服亦得¶
又方(出千/金方)¶
　用白茅根燒末以膏和之亦治瘡因風致腫者一方¶
　搗白茅根傅之¶
又方(出千/金方)¶
<pb:KR3e0067_WYG_304-3b>¶
　用鹿角燒末以水和塗之立出久者不過一夕一方¶
　用鹿腦厚傅之燥復易之即出¶
又方(出聖/惠方)¶
　用嚼白梅塗之其刺自出一方用烏梅¶
又方(出聖/惠方)¶
　嚼豉不以多少塗之良若治狐尿刺人者當㸔豉中¶
　有毛為度如無再傅之¶
又方(出千/金方)¶
<pb:KR3e0067_WYG_304-4a>¶
　用温小便漬之妨入水大妙¶
治諸竹木刺在肉者(外科/精要)¶
　以蠐螬蟲研傅之立出¶
治骨刺入肉不出者(出仁/存方)¶
　用茱茰細嚼傅之骨當爛出¶
治竹簽在脚腿或四肢皮膚内無緣可出(一名白欓酒/出百一選方)¶
　用白欓樹根槌碎細研酒浸平服滓罨患處即出神¶
　妙¶
<pb:KR3e0067_WYG_304-4b>¶
治竹木針刺入肉及雜物鐵骨者¶
　以象牙屑水研傅之立出瘡即愈有人手中指為竹¶
　刺痛甚傅之愈一方以䑕腦和傅之¶
又方(出百一/選方)¶
　用烏牛糞爛搗水和罨傷處厚傅之佳　曽有一庄¶
　僕脚上中刺不得出痛苦欲死以此藥黄昏敷上痛¶
　尤甚至四更其刺出遂安一方用猪脂和傅日三五¶
　上若不出重塗乃言不覺刺出時一云用乾羊屎末¶
<pb:KR3e0067_WYG_304-5a>¶
獨栗膏　治竹木刺及針刺入内(方見/惡刺)¶
又方¶
　用真白魚鰾貼傷處然後以鰾膠燒存性灰用酒調¶
　服¶
治竹木刺不出者¶
　爛研草麻以絹帛襯傷處然後𫝊藥時時㸔覷若覺¶
　刺出即㧞之恐藥太𦂳并好肉努出也一云不用絹¶
　襯出即拭之¶
<pb:KR3e0067_WYG_304-5b>¶
治針入肉不出¶
　用螻蛄腦搥爛塗上即出一方以螻蛄加塩打爛塗¶
　患立出¶
又方¶
　用硫黄研細調貼以紙花貼定覺痒其針即出¶
又方¶
　用雙杏仁搗爛以車脂調匀貼在針瘡上即出¶
治竹木刺不出¶
<pb:KR3e0067_WYG_304-6a>¶
　用九里光覆上莫不即出¶
治竹刺簽脚不出方¶
　用苦薏菜搗細盫傅腫立消毒自散刺即出¶
治菱角傷方¶
　右以生薑自然汁飲之絶妙¶
取入肉刺¶
　用針挑傷處真桐油少許滴其上其刺突出鑷㧞之¶
王不留行散　治竹木刺久在肉中不出¶
<pb:KR3e0067_WYG_304-6b>¶
　用王不留行五兩搗羅為散每服一錢匕温酒調下¶
　空腹日午夜卧各一服兼取根為末貼之或水服之¶
　亦得¶
&KR1840;麥散　治竹木刺不出¶
　用&KR1840;麥五兩搗羅為散每服一錢匕温酒調下空腹¶
　日午夜卧各一服或水煮亦得¶
梔子套方　治簽刺在爪甲中痛不可出¶
　用梔子殻半箇填車脂滿殻中套在指上如痛處稍¶
<pb:KR3e0067_WYG_304-7a>¶
　痒刺自然出以鑷子取之甜指亦依此法¶
牛蒡葉散　治一切金木竹所傷¶
　用牛蒡葉惡實葉六七月收者風乾為散毎用量瘡¶
　口大小乾摻貼之不得犯别藥如經暑月蠅蟲下蛆¶
　在瘡上或因肌肉生合有成竅子者即用杏仁研成¶
　膏手撚作條子入在竅内其蛆蟲自出¶
治鐵棘竹木諸刺在肉中不出及治針折入肉中(出肘/後方)¶
　以䑕腦搗如膏厚塗則出¶
<pb:KR3e0067_WYG_304-7b>¶
治竹木刺入肉¶
　用蠮螉生研罯之¶
糯米膏　治竹木簽刺及金瘡水毒(方見金瘡門/金刃所傷類)¶
治八月九月中刺手足犯惡露腫多殺人¶
　以桑枝三條内煻灰中炮令極熱破㫁以頭柱瘡口¶
　上令熱盡即易之盡二條則瘡自爛仍取韮白傅瘡¶
　上以布帛急裹之若有腫者更作用薤白佳¶
治刺傷中風疼腫(出本/草)¶
<pb:KR3e0067_WYG_304-8a>¶
　鯉魚目為灰研傅患處汗出即愈諸魚目皆可鮧魚目¶
　尤佳¶
治竹木等物傷者¶
　用五𤓰龍擂細傅之即愈¶
松脂方　療刺入肉疼悶百理不瘥¶
　用松脂流出如細乳香傅瘡上以帛裹三五日當有¶
　根出不痛不痒不覺自落甚良¶
治針入肉方¶
<pb:KR3e0067_WYG_304-8b>¶
　刮指甲末同酸棗仁搗爛唾調塗上次日定出一方¶
　單用酸棗核燒為末服之¶
治竹木刺在囱方¶
　取桞樹上木耳煎湯漸漸服之其刺自出¶
又方¶
　用槐白皮煮湯漬之愈¶
又方¶
　以醋二斤置於大口缾中取熱煻灰一升投之以刺¶
<pb:KR3e0067_WYG_304-9a>¶
　處就缾口薫之勿令著醋即以衣擁缾口勿使氣泄¶
又方¶
　用䓤白和塩搗傅之便出¶
又方¶
　右爛嚼栗子黄傅之自出極効¶
治木刺入肉中不出痛(出本/草)¶
　取乾羊屎燒灰和猪脂調塗不覺自出¶
治竹木刺¶
<pb:KR3e0067_WYG_304-9b>¶
　以鐵花粉傅之¶
治竹木入肉經久不出者¶
　取□鯷魚白傅瘡四邊肉爛即出刺(一名鰑/生南海)¶
　　　惡刺(附狐尿刺/附論)¶
夫惡刺蓋蛇虺毒氣經由草木水澤間有人染者忽似¶
刺劄俄腫痛其肉潰爛若手足上着致指節墮落土人¶
諳歴既多初覺刺時艾炙數壯十愈七八炙弗愈者宜¶
速以藥傅之　夫狐尿刺者云是野狐尿棘刺頭上人犯¶
<pb:KR3e0067_WYG_304-10a>¶
之則中多於人手指足指腫焮熱有端居不出而着此毒¶
者則不必是狐尿刺也盖惡毒氣爾故方亦云惡刺毒也¶
　　　方¶
龍葵膏(出聖/惠方)　治惡刺¶
　　龍葵根　莨菪子　胡荽子　䑕糞　杏仁(湯浸/去皮)¶
　　(尖雙仁/麸炒)豉(各半/兩)獨顆蒜(半/兩)胡鷰窠(半/兩)¶
　右用漿水飯相和爛搗醋調封之每日一換經五七次差¶
治狐尿刺多時不差方(出聖/恵方)¶
<pb:KR3e0067_WYG_304-10b>¶
　　石䑕(一/枚)白歛　羊糞　&KR0797;蔞根(各半/両)¶
　右搗如膏封裹瘡上一伏時其刺自出¶
治惡刺方(出聖/惠方)¶
　　狐骨灰(一/分)生蜜(少/許)胡䓤(少/許)¶
　右同研之以醋麺紙封三日其刺自出矣¶
葱蒲膏(出聖/恵方)　治惡刺¶
　以葱白一握蒲公草五兩豉一合搗爛將醋麵紙封貼即出¶
治惡刺方(出千/金方)¶
<pb:KR3e0067_WYG_304-11a>¶
　　李葉　棗葉¶
　右搗絞取汁㸃上即効¶
野狐膏(出聖/惠方)　治惡刺¶
　用雄野狐脣爛搗和塩封之¶
蒼耳洗方(出聖/惠方)　治惡刺¶
　用蒼耳搗汁洗之¶
木蟲塗方(出聖/惠方)　治惡刺¶
　取木中蟲和醋研封之¶
<pb:KR3e0067_WYG_304-11b>¶
無心草塗方(出聖/惠方)　治惡刺¶
　用無心草根爛搗醋和封之¶
蔓菁牛乳傅方(出聖/惠方)　治惡刺¶
　以五月五日收蔓青子旋搗末以烏牛乳和調𫝊之¶
　人乳亦得¶
黑豆汁漬方(出聖/惠方)　治惡刺¶
　以濃煮黑豆汁漬之¶
燕麥傅方(出聖/惠方)　治惡刺¶
<pb:KR3e0067_WYG_304-12a>¶
　搗燕麥二三兩傅之¶
治惡刺方(出千/金方)¶
　以苦瓠開口内小兒尿煮兩三沸浸病上¶
又方(出聖/惠方)¶
　以莨菪根水煮浸之冷復易之¶
治惡刺并狐尿刺方(出千/金方)¶
　以烏呌驢尿漬之¶
又方(出千/金方)¶
<pb:KR3e0067_WYG_304-12b>¶
　以熱蠟内瘡中新瘡亦善又以烟薫之令汁出即便¶
　愈¶
又方¶
　右鳧公英草摘取根韮白汁塗之惟多塗為佳以瘥¶
　為止　孫思邈云余以貞觀五年七月十五日夜左¶
　手中指背觸着庭樹至曉遂患病不可忍經十日痛¶
　日深瘡日髙大色如熟小豆色嘗聞長者論有此方¶
　試復為之手下愈痛即除瘡即瘥不過十日尋得平¶
<pb:KR3e0067_WYG_304-13a>¶
　復此大神効故疏之蜀人名耳瘢菜闗中名茍乳奴¶
　茍切一方用蒲公草¶
治惡刺(出聖/惠方)¶
　取黑駮馬尿熱浸當有蟲出為驗一方用黑馬尿熱¶
　漬當愈數洗之一方用温白馬尿漬之¶
又方(出聖/惠方)¶
　取狐屎燒灰臘月猪膏和封孔立愈¶
治蛇骨刺人毒痛¶
<pb:KR3e0067_WYG_304-13b>¶
　以鐵精粉如大豆以管吹瘡内¶
治烏雄雞刺在肉中不出者及治竹木針刺¶
　用烏雞尾二七莖燒作灰以乳男子奶汁和封瘡刺¶
　當出¶
桂蠟丸(出聖濟/總錄)　治惡刺入肉¶
　用桂去粗皮搗為末鎔黄蠟丸㸔瘡大小置瘡内濕¶
　紙三五重搭蓋以火熁候藥丸鎔入肉其刺自出如¶
　無刺所傷者尤見愈速¶
<pb:KR3e0067_WYG_304-14a>¶
獨栗膏(出聖濟/總錄)　治惡刺塗方¶
　用獨顆栗不拘多少爛嚼塗之裹以帛若有刺自出¶
又方¶
　取未煮餅油紙以麵和油調湏㬰着瘡上即愈¶
治惡刺(出聖/惠方)¶
　以砒霜細研和膠清塗之¶
又方(出聖/惠方)¶
　用樗根白皮剉一斤米泔煮三二十沸放温淋孔中¶
<pb:KR3e0067_WYG_304-14b>¶
　良¶
治狐尿刺人日夜燥痛不識睡卧方¶
　用蒲公草葉根搗絞取白汁頻塗之瘥¶
又方¶
　用杏仁細研煮一兩沸乗熱以侵螫處數數易之¶
治狐尿刺人疼痛不可忍方¶
　用生&KR0797;蔞根香豉等分擣作餅傅上乾即易之¶
治狐尿刺多時不出者¶
<pb:KR3e0067_WYG_304-15a>¶
　取牛蒡根及薤根搗傅之其刺自出¶
又方¶
　取蛇脱皮貼之自出¶
治惡刺¶
　用&KR1288;砂和膠清消貼其上即㧞出刺¶
治狐尿棘刺人腫痛欲死¶
　用打破雞子傅之瘥¶
治狐尿瘡¶
<pb:KR3e0067_WYG_304-15b>¶
　以蓼葉搗傅之¶
玳瑁散　治狐尿瘡¶
　用麯末和獨頭蒜杵如玳瑁簪頭内瘡孔中蟲出愈¶
治狐刺¶
　用土中饒磁片上色細白向陽日色所照者不以多¶
　少背隂者不可使不用底足揩去土不湏洗以黄泥¶
　作一窩子盛磁片在内復以黄泥固濟成團於竈内¶
　以木柴燒令通紅只湏於飯鍋下燒候飯熟已通紅¶
<pb:KR3e0067_WYG_304-16a>¶
　矣取出放浄地上候冷打開去泥将磁片刮令極浄¶
　搗或研為細末然後入乳鉢研如粉無聲乃止每用¶
　一少許摻瘡上即愈　凡狐刺多因手足間被物簽¶
　觸損因而成瘡痛不可忍甚至於墮指仍有二種雄¶
　狐刺只一箇瘡頭母狐刺七箇瘡頭逐旋發出其瘡¶
　頭内黄水出不止向日視之瘡頭及四邊若有絲網¶
　其上瘡内亦如亂絲痛楚手不可近如其間有刺者¶
　是也用藥時先口含温塩湯洗瘡以軟帛裛乾挑藥¶
<pb:KR3e0067_WYG_304-16b>¶
　在瘡口即安其餘瘡不湏貼也滁州李直學嘗施此¶
　藥所治已千百人矣研時湏用鐃鉢若使石槌鉢即¶
　反被藥研下石末不可傅貼也¶
治狐刺¶
　用爐中炭灰乾罨在腫處上赤以好米醋澆之二物¶
　多用不妨無力即易之赤退腫散立可見効¶
肘後療狐尿棘刺人腫痛欲死方¶
　用熱桑柴灰汁漬之冷復易永瘥¶
<pb:KR3e0067_WYG_304-17a>¶
集驗狐尿刺方¶
　用熱魚汁灌瘡中¶
治患惡刺¶
　取鷰窩末以醋和如泥裹之三兩日易便瘥¶
治惡刺瘡及浸滛瘡達身至心者死¶
　以胡鷰窠中草燒為灰傅之¶
治狐刺瘡¶
　用蟻宂中出土取七枚如粒和醋搽之¶
<pb:KR3e0067_WYG_304-17b>¶
治狐尿刺瘡¶
　取露蜂房煮湯洗之¶
治狐刺毒腫¶
　用狐𤓰根搗傅¶
治剝馬被骨刺破中毒欲死¶
　取剝馬腹中糞及馬尿洗以糞傅之大驗絞糞汁飲¶
　之効¶
治狐刺瘡¶
<pb:KR3e0067_WYG_304-18a>¶
　以麻鞋網䋲如棗大婦人内衣有血者手大釣頭棘¶
　針二七枚二物並燒作灰以猪脂調傅瘡上出蟲¶
　¶
　¶
　¶
　¶
　¶
　¶
<pb:KR3e0067_WYG_304-18b>¶
　¶
　¶
　¶
　¶
　¶
　¶
　¶
　普濟方卷三百四¶
