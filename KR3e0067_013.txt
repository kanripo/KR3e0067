# -*- mode: mandoku-view; -*-
#+TITLE: 普濟方
#+DATE: 2015-08-24 23:06:45.013651
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷十三
<pb:KR3e0067_WYG_013-1a>¶
欽定四庫全書¶
　普濟方卷十三　　　　　明　周王朱橚　撰¶
　　臟腑總論¶
　　　五臟六腑經絡論¶
肺手太隂之脉起於中焦下絡大腸還循胃口上膈属¶
肺従肺系横出腋下循臑内行少隂心主之前下肘¶
中循臂内上骨下亷入寸口上魚循魚際出大指之端¶
其支者從腕後直出次指内亷出其端是動則病肺脹滿膨¶
<pb:KR3e0067_WYG_013-1b>¶
膨而喘欬缺盆中痛甚則交兩手而瞀此為臂厥是主¶
肺所生病者欬𠻳上氣喘喝煩心胷滿臑臂内前亷痛¶
掌中熱氣盛有餘則肩臂痛風寒汗出中風小便數而¶
欠氣虚則肩臂痛寒少氣不足以息溺色變為此諸病盛¶
則㵼之虚則補之熱則疾之寒則留之䧟下則灸之不¶
盛不虚以經取之盛者寸口大三倍於人迎虚者則寸¶
口反小於人迎也○大腸手陽明之脉起於大指次指¶
之端循指上㢘出合谷兩骨之間上入兩筋之中循臂¶
<pb:KR3e0067_WYG_013-2a>¶
上亷入肘外亷循臑外前亷上肩出髃骨之前亷上出¶
於柱骨之㑹上下入缺盆絡肺下膈属大腸其支者従¶
缺盆上頸貫頰下入齒縫中還出挾口交人中左之右右¶
之左上挾鼻孔是動則病齒痛䪼腫是主津液所生病¶
者目黄口乾鼽衂喉痺肩前臑鼽痛大指次指痛不用¶
氣有餘則當脉所過者熱腫虚則寒慄然不復為此諸¶
病盛則㵼之虚則補之熱則疾之寒則留之䧟下炙之¶
不盛不虚以經取之盛者人迎大三倍於寸口虚者人¶
<pb:KR3e0067_WYG_013-2b>¶
迎反小於寸口也○胃足陽明之脉起於鼻之交頞中¶
旁納(一本作/約字)太陽之脉下循鼻外上入齒中還出挾口¶
環唇下交承漿却循頥後下亷出大迎循頰車上耳前¶
過客主人循髪際至額顱其支者從大迎前下人迎循喉¶
嚨入缺盆下膈属胃絡脾其直者從缺盆下乳内亷下¶
挾臍入氣衝中其支者起於胃口下循腹裏下至氣衝¶
中而合以下髀闗抵伏兎下膝臏中下循脛外亷下足¶
跗入中指内間其支者下亷三寸而别下入中指外間¶
<pb:KR3e0067_WYG_013-3a>¶
其支者别跗上入大指間出其端是動則病悽悽振寒¶
善呻數欠顔黒病至則惡人與火聞木聲則愓然而驚¶
心欲動獨閉户塞牖而處甚則欲上髙而歌棄衣而走¶
賁響腹脹是為骭厥是主血所生病者狂瘧温滛汗出¶
鼽衂口喎唇胗頸腫喉痺大腹水腫膝臏腫痛循膺乳¶
氣衝股伏兎骭外亷足跗上皆痛中指不用氣盛則身¶
以前皆熱其有餘於胃則消榖善飢溺色黄氣不足則¶
身以前皆寒慄胃中寒則脹滿為此諸病盛則㵼之虚¶
<pb:KR3e0067_WYG_013-3b>¶
則補之熱則疾之寒則留之䧟下則炙之不盛不虚以¶
經取之盛者人迎大三倍於寸口虚者人迎反小於寸¶
口也○脾足太陰之脉起於大指之端循指内側白肉¶
際過核骨後上内踝前亷上踹内循脛骨後交出厥陰¶
之前上膝股内前亷入腹属脾絡胃上行挾咽連舌本¶
散舌下其支者復從胃别上膈注心中是動則病舌本¶
強食則嘔胃脘痛腹脹善噫得後與氣則快然如衰身¶
體皆重是主脾所生病者舌本痛體不能動摇食不下¶
<pb:KR3e0067_WYG_013-4a>¶
煩心心下急痛溏瘕泄水閉黄疸不能卧强立股膝内¶
腫厥足大指不用為此諸病盛則㵼之虚則補之熱則¶
疾之寒則留之䧟下則炙之不盛不虚以經取之盛者¶
寸口大三倍於人迎虚者寸口反小於人迎也○心手¶
少隂之脉起於心中出属心系下膈絡小膓其支者從¶
心系上挾咽繫目系其直者復從心系却上肺下出腋下¶
下循臑内後亷行手太隂心主之後下肘内循臂内後亷¶
抵掌後銳骨之端入掌内後亷循小指之内出其端是¶
<pb:KR3e0067_WYG_013-4b>¶
動則病嗌乾心痛渇而欲飲是為臂厥是主心所生病¶
者目黄脇痛臑臂内後亷痛厥掌中熱為此諸病盛則¶
㵼之虚則補之熱則疾之寒則留之䧟下則灸之不盛¶
不虚以經取之盛者寸口大三倍於人迎虚者寸口反¶
小於人迎也○小膓手太陽之脉起於小指之端循手¶
外側上腕出踝中直上循臂骨下亷出肘内則兩筋之¶
間上循臑外後亷出肩解繞肩胛交肩上入缺盆絡心¶
循咽下膈抵胃属小膓其支者從缺盆循頸上頰至目¶
<pb:KR3e0067_WYG_013-5a>¶
銳眥却入耳中其支者别頰上䪼抵鼻至目内眥斜絡¶
於顴是動則病嗌痛頷腫不可囬顧肩似拔臑似折是¶
主液所生病者耳聾目黄頰頷腫痛肩臑肘臂外後亷¶
痛為此諸病盛則㵼之虚則補之熱則疾之寒則留之¶
䧟下則灸之不盛不虚以經取之盛者人迎大再倍於¶
寸口虚者人迎反小於寸口也○膀胱足太陽之脉起¶
於目内眥上額交巔其支者從巔至耳上角其直者從¶
巔入絡腦還出别下項循肩髆内挾脊抵腰中入循膂¶
<pb:KR3e0067_WYG_013-5b>¶
絡腎屬膀胱其支者從腰中下挾脊貫臀入膕中其¶
支者從髆内左右别下貫胛挾脊内過髀樞循胛外從¶
後亷下合膕中以下貫踹内出外踝之後循京骨至小¶
指外側端是動則病衝頭痛目似脫項如㧞脊痛腰似¶
折髀不可以曲膕如結腨如裂是為踝厥是主筋所生¶
病者痔瘧狂癲疾頭𩕄項痛目黄淚出鼽衂項背腰尻¶
膕腨脚皆痛小指不用為此諸病盛則㵼之虚則補之¶
熱則疾之寒則留之䧟下則灸之不盛不虚以經取之¶
<pb:KR3e0067_WYG_013-6a>¶
盛者人迎大再倍於寸口虚者人迎反小於寸口也○¶
腎足少隂之脉起於小指之下邪趨足心出於然谷之¶
下循内踝之後别入跟中以上腨内出膕内亷上股内¶
後亷貫脊属腎絡膀胱其直者從腎上貫肝膈入肺中¶
循喉嚨挾舌本其支者從肺出絡心注胷中是動則病¶
飢不飲食面如漆柴欬唾則有血喝喝而喘坐而欲起¶
目䀮䀮如無所見心如懸若飢狀氣不足則善恐心惕¶
惕如人將捕之是為骨厥是主腎所生病者口熱舌乾咽¶
<pb:KR3e0067_WYG_013-6b>¶
腫上氣嗌乾及痛煩心心痛黄疸膓澼脊股内後亷痛¶
痿厥嗜卧足下熱而痛為此諸病盛則㵼之虚則補之¶
熱則疾之寒則留之䧟下則灸之不盛不虚以經取之¶
灸則强食生肉緩帶被髪大杖重履而歩盛者寸口大¶
再倍於人迎虚者寸口反小於人迎也○心主手厥隂¶
心包絡之脉起於胷中出屬心包絡下膈歷絡三焦其支¶
者循胷中出脇下腋三寸上抵腋下循臑内行太隂少隂¶
之間入肘中下臂行兩筋之間入掌中循中指出其端¶
<pb:KR3e0067_WYG_013-7a>¶
其支者别掌中循小指次指出其端是動則病手心熱¶
臂肘攣急腋腫甚則胷脇支滿心中憺憺大動面赤目¶
黄喜笑不休是主脉所生病者煩心心痛掌中熱為此¶
諸病盛則㵼之虚則補之熱則疾之寒則留之䧟下則¶
灸之不盛不虚以經取之盛者寸口大一倍於人迎虚¶
者寸口反小於人迎也○三焦手少陽之脉起於小指¶
次指之端上出次指之間循手表腕出臂外兩骨之間¶
上貫肘循臑外上肩而交出足少陽之後入缺盆布膻¶
<pb:KR3e0067_WYG_013-7b>¶
中散絡心包下膈循属三焦其支者從膻中上出缺盆¶
上項繫耳後直上出耳上角以屈下頰至䪼其支者從¶
耳後入耳中出走耳前過客主人前交頰至目銳眥是¶
動則病耳聾渾渾焞焞嗌腫喉痺是主氣所生病汗出¶
目銳眥痛頰腫耳後肩臑肘臂外皆痛小指次指不用為此諸¶
病盛則㵼之虚則補之熱則疾之寒則留之䧟下則灸¶
之不盛不虚以經取之盛者人迎大一倍於寸口虚者¶
人迎反小於寸口也○膽足少陽之脉起於目銳眥上¶
<pb:KR3e0067_WYG_013-8a>¶
抵頭角下耳後循頸行手少陽之前至肩上却交出手¶
少陽之後入缺盆其支者從耳後入耳中出走耳前至¶
目銳眥後其支者别銳眥下大迎合於手少陽抵於䪼¶
下加頰車下頸合缺盆以下胷中貫膈絡肝属膽循脇¶
裏出氣衝繞毛際横入髀厭中其直者從缺盆下腋循¶
胷過季脇下合髀厭中以下循髀陽出膝外亷下外輔¶
骨之前直下抵絶骨端下出外踝之前循足跗上入小¶
指次指之間其支者别跗上入大指之間循大指岐骨¶
<pb:KR3e0067_WYG_013-8b>¶
内出其端還指爪甲出三毛是動則病口苦善太息心¶
脇痛不能轉側靣㣲有塵體無膏澤足外反熱是為陽¶
厥是主膽所生病者頭痛頷痛目銳眥痛缺盆中腫痛¶
腋下腫馬刀俠癭汗出振寒瘧胷脇肋髀膝外至脛絶¶
骨外踝前及諸莭皆痛小指次指不用為此諸病盛則¶
㵼之虚則補之熱則疾之寒則留之䧟下則灸之不盛¶
不虚以經取之盛者人迎大一倍於寸口虚者人迎反¶
小於寸口也○肝足厥陰之脈起於大指聚毛之際上¶
<pb:KR3e0067_WYG_013-9a>¶
循足跗上亷去内踝一寸上踝八寸交出太陰之後上¶
膕内亷循股陰入毛中過陰器抵小腹挾胃属肝絡膽¶
上貫膈布脇肋循喉嚨之後上入頏顙連目系上出額¶
與督脈㑹於巔其支者從目系下頰裏環唇内其支者¶
復從肝别貫膈上注肺是動則腰痛不可以俛仰丈夫¶
㿉疝婦人少腹腫甚則嗌乾面塵脫色是主肝所生病¶
者胷滿嘔逆飱泄狐疝遺溺癃閉為此諸病盛則㵼之¶
虚則補之熱則疾之寒則留之䧟下則灸之不盛不虚¶
<pb:KR3e0067_WYG_013-9b>¶
以經取之盛者寸口大一倍於人迎虚者寸口反小於人¶
迎也○手太隂之别名曰列缺起於腕上分間並太隂¶
之經直入掌中散入魚際其病實則手銳掌熱虚則欠¶
㰦少便遺數取之去腕半寸别走陽明也○手少陰之¶
别名曰通里去腕一寸半别而上行循經入於心中繫¶
舌本属目系其實則支膈虚則不能言取之掌後一寸¶
别走太陽也○手心主手厥隂之别名曰内闗去腕二¶
寸出於兩筋之間循經以上繫於心包絡心系實則心¶
<pb:KR3e0067_WYG_013-10a>¶
痛虚則為頭强取之兩筋間也○手太陽之别名曰支正¶
上腕五寸内注少隂其别者上走肘絡肩髃實則莭㢮¶
肘癈虚則生肬小者如指痂疥取之所别也○手陽明¶
之别名曰徧歷去腕三寸别入太隂其别者上循臂乗¶
肩髃上曲頰徧齒其别者入耳合於宗脈實則齲聾虚¶
則齒寒痺隔取之所别也○手少陽之别名曰外闗去¶
腕二寸外遶臂注胷中合心主病實則肘攣虚則不收¶
取之所别也○足太陽之别名曰飛揚去踝七寸别走¶
<pb:KR3e0067_WYG_013-10b>¶
少陰實則鼽窒頭背痛虚則鼽衂取之所别也○足少¶
陽之别名曰光明去踝五寸别走厥隂下絡足跗實¶
則厥虚則痿躄坐不能起取之所别也○足陽明之别¶
名曰豐隆去踝八寸别走太陰其别者循脛骨外亷上¶
絡頭項合諸經之氣下絡喉嗌其病氣逆則喉痺卒瘖¶
實則狂癲虚則足不收脛枯取之所别也○足太陽之¶
别名曰公孫去本節之後一寸别走陽明其别者入絡¶
膓胃厥氣上逆則霍亂實則膓中切痛虚則皷脹取之¶
<pb:KR3e0067_WYG_013-11a>¶
所别也○足少陰之别名曰大鍾當踝後繞跟别走太¶
陽其别者并經上走於心包下外貫腰脊其病氣逆則¶
煩悶實則閉癃虚則腰痛取之所别也○足厥陰之别¶
名曰蠡溝去内踝五寸别走少陽其别者循脛上睪結¶
於莖其病氣逆則睪腫卒疝實則挺長虚則暴癢取之¶
所别也○任脈之别名曰尾翳下鳩尾散于腹實則腹¶
皮痛虚則癢搔取之所别也○督脈之别名曰長強挾¶
膂上項散頭上下當肩胛左右别走太陽入貫膂實則¶
<pb:KR3e0067_WYG_013-11b>¶
脊强虚則頭重髙摇之挾脊之有過者取之所别也○¶
脾之大絡名曰大包出淵腋下三寸布胷脇實則身盡¶
痛虚則百莭盡皆縦此脈若羅絡之血者皆取之脾之¶
大絡脈也凡此十五絡者實則必見虚則必下視之不¶
見求之上下人經不同絡脈異所别也○足太陽之筋¶
起於足小指上結於踝邪上結於膝其下循足外側結¶
於踵上循跟結於膕其别者結于腨外上膕中内亷與¶
膕中并上結於臀上挾脊上項其支者别入結於舌本¶
<pb:KR3e0067_WYG_013-12a>¶
其直者結於枕骨上頭下額結於鼻其支者為目上網¶
下結於頄其支者從腋後外亷結於肩髃其支者入腋¶
下上出缺盆上結於完骨其支者出缺盆邪上出於頄¶
其病小指支跟腫痛膕攣脊反折項筋急肩不舉腋¶
支缺盆中紐痛不可左右摇治在燔針刼刺以知為數¶
以痛為輸名曰仲春痺○足少陽之筋起於小指次指¶
上結外踝上循脛外亷結於膝外亷其支者别起外¶
輔骨上走髀前者結於伏兎之上後者結於尻其直者¶
<pb:KR3e0067_WYG_013-12b>¶
上乗䏚季脇上走腋前亷繫於膺乳結於缺盆直者上¶
出腋貫缺盆出太陽之前循耳後上額角交巔上下走¶
頷上結於頄支者結於目眥為外維其病小指次指支¶
轉筋引膝外轉筋膝不可屈伸膕筋急前引髀後引尻¶
即上乗䏚季脇痛上引缺盆膺乳頸維筋急從左之右¶
右目不開上過右角並蹻脈而行左絡於右故傷左角¶
右足不用命曰維筋相交治在燔針刼刺以知為數以¶
痛為輸名曰孟春痺也○足陽明之筋起於中三指結¶
<pb:KR3e0067_WYG_013-13a>¶
於跗上邪外上加於輔骨上結於膝外亷直上結於髀¶
樞上循脇属脊其直者上循骭結於缺盆其支結外¶
輔骨合少陽其直者上循伏兎上結於髀聚於隂器上¶
腹而布至缺盆而結上頸上挾口合於頄下結於鼻上¶
合於太陽太陽為目上網陽明為目下網其支者從頰¶
結於耳前其病足中指支脛轉筋脚跳堅伏兎轉筋髀¶
前腫㿉疝腹筋急引缺盆及頰卒口僻急者目不合熱¶
則筋縱目不開頰筋者有寒則急引頰移口有熱則筋¶
<pb:KR3e0067_WYG_013-13b>¶
弛縱緩不勝收故僻治之以馬膏其急者以白酒和桂¶
以塗其緩者以桑鈎鈎之即以生桑炭置之坎中髙下¶
以坐等以膏熨急頰且飲美酒噉美炙内不飲酒者自¶
强也為之三拊而已治在燔針刼刺以知為數以痛為¶
輸名曰季春痺也○足太陰之筋起於大指之端内側¶
上結於内踝其直者絡於膝内輔骨上循隂股結於髀¶
聚於隂器上腹結於臍循腹裏結于肋散于胷中其内者¶
著於脊其病足大指支内踝痛轉筋痛膝内輔骨痛隂¶
<pb:KR3e0067_WYG_013-14a>¶
股引髀而痛隂器紐痛下引臍兩脇痛引膺中脊内痛¶
治在燔針刼刺以知為數以痛為輸命曰孟秋痺也○¶
足少陰之筋起於小指之下並足太陰之筋邪走内踝¶
之下結於踵與太陽之筋合而上結於内輔之下並太¶
陰之筋而上循陰股結于陰器循脊内挾膂上至項結¶
於枕骨與足太陽之筋合其病足下轉筋及所過而結¶
者皆痛及轉筋病在此者主癎瘛及痙在外者不能俛在内¶
者不能仰故陽病者腰反折不能俛隂病者不能仰治¶
<pb:KR3e0067_WYG_013-14b>¶
在燔針刼刺以知為數以痛為輸在内者熨引飲藥此¶
筋折紐紐發數甚者死不治名曰仲秋痺也○足厥隂¶
之筋起於大指之上上結于内踝之前上循脛上結内¶
輔之下上循陰股結于隂器絡諸筋其病足大指支内¶
踝之前痛内輔痛隂股痛轉筋隂器不用傷於内則不起¶
傷於寒則陰縮入傷於熱則縱挺不收治在行水清陰¶
氣其病轉筋者治在燔針刼刺以知為數以痛為輸名¶
曰季秋痺也○手太陽之筋起于小指之上結於腕上¶
<pb:KR3e0067_WYG_013-15a>¶
循臂内亷結于肘内銳骨之後彈之應小指之上入結¶
于腋下其支者後走腋後亷上繞肩胛循脛出走太陽¶
之前結于耳後完骨其支者入耳中直者出耳上下結¶
於頷上属目外眥其病小指支肘内銳骨後亷痛循臂¶
陰入腋下痛腋後亷痛繞肩胛引頸而痛應耳中鳴¶
痛引頷目瞑良乆乃得視頸筋急則為筋痿頸腫寒熱¶
在頸者治在燔針刼刺之以知為數以痛為輸其為腫¶
者後而銳之本支者上曲牙循耳前属目外眥上頷結¶
<pb:KR3e0067_WYG_013-15b>¶
于角其病當所過者支轉筋治在燔針刼刺以知為數¶
以痛為輸名曰仲夏痺也○手少陽之筋起于小指次¶
指之端結於腕上循臂結于肘上繞臑外亷上肩走頸¶
合手太陽其支者當曲頰入繫舌本其支者上曲牙循¶
耳前属目外眥上乗頷結于角其病當所過者即支轉¶
筋舌卷治在燔針刼刺以知為數以痛為輸名曰季夏¶
痺也○手陽明之筋起于大指次指之端結于腕上循¶
臂上結于肘外上臑結于髃其支者繞肩胛挾脊直者¶
<pb:KR3e0067_WYG_013-16a>¶
從肩髃上頸其支者上頰結于頄直者上出手太陽之¶
前上左角絡頭下右頷其病當所過者支痛及轉筋肩¶
不舉頸不可左右視治在燔針刼刺以知為數以痛為¶
輸名曰孟夏痺也○手太陽之筋起于大指之上循指¶
上行結于魚後行寸口外側上循臂結肘中上臑内亷¶
入腋下出缺盆結肩前髃上結缺盆下結胷裏散貫賁¶
合賁下抵季脇其病當所過者支轉筋痛甚成息賁脇急¶
吐血治在燔針刼刺以知為數以痛為輸名曰仲冬痺¶
<pb:KR3e0067_WYG_013-16b>¶
也○手心主之筋起于中指與太陰之筋並行結于肘¶
内亷上臂陰結腋下下散前後挾脇其支者入腋散胷¶
中結于臂其病當所過者支轉筋前及胷痛息賁治在¶
燔針刼刺以知為數以痛為輸名曰孟冬痺也○手少¶
陰之筋起于小指之内側結于銳骨上結肘内亷上入¶
腋交太陰挾乳裏結于胷中循臂下繫于臍其病内急¶
心承伏梁下為肘網其病當所過者支轉筋筋痛治在¶
燔針刼刺以知為數以痛為輸其成伏梁唾血膿者死¶
<pb:KR3e0067_WYG_013-17a>¶
不治經筋之病寒則反折筋急熱則筋弛縦不收陰痿¶
不用陽急則反折陰急則俛不伸焠刺者刺寒急也熱¶
則筋縱不收無用燔針名曰季冬痺也○足之陽手之¶
太陽筋急則口目為僻眥急不能卒視治皆如右方也¶
　　　五臟所主論¶
夫在天之風在地為木在人為肝惟肝則主風在天之熱(暄/暑)¶
(熾燠熱/之用也)在地為火在人為心惟心則主熱在天之濕在¶
地為土在人為脾惟脾則主濕在天之燥在地為金在¶
<pb:KR3e0067_WYG_013-17b>¶
人為肺惟肺則主燥在天之寒在地為水在人為腎惟¶
腎則主寒此天地自然之氣也氣之愆伏乗虚入人而¶
人不能克百病之所由生故風喜傷肝熱喜傷心濕喜¶
傷脾燥喜傷肺寒喜傷腎而暑喜傷心包絡(心包絡曰/膻中在胷)¶
(膈間盖心主暑故暑氣/伏於三焦膈胃之間)其或風暑之勝木邪乗土則脾¶
病生焉熱氣之勝火邪乗金則肺病生焉濕氣之勝土¶
邪乗水則腎病生焉燥氣之勝金邪乗木則肝病生焉¶
寒氣大来心火亦為腎水所乗矣在闗為人迎可以知¶
<pb:KR3e0067_WYG_013-18a>¶
風寒暑濕熱燥所從入之門右闗為氣口可以别臟氣¶
欝暢與食氣聚散盈虚之候若乃憂愁思慮易耗心神¶
恚怒氣逆易損肝氣縦慾強志腎之戕形寒飲冷肺之¶
害飢飽勞倦脾之傷外之六氣相乗内之七情相感凡¶
是數者皆為五臟之邪因其所主而尋其各臟所受之¶
處則得之矣心主乎血所藏者神上應舌外應諸掌其¶
聲言其色赤其臭焦其味苦其液汗肝主筋所藏者魂¶
上應眼外應爪甲其聲呼其色青其臭臊其味酸其液¶
<pb:KR3e0067_WYG_013-18b>¶
泣腎主骨所藏者精與志上應耳外應腰背其聲呻其¶
色黑其臭腐其味鹹其液唾(腎冷多唾/腎熱多渇)肺主氣所藏者¶
魄上應鼻外應皮毛其聲笑其色白其臭腥其味辛其¶
液涕脾主肌肉所藏者意與智上應口外應四肢其聲¶
歌其色黄其臭香其味甘其液涎故心肺在上主脈氣¶
也肝腎在下藏精血也脾居中州又所以主精血脈氣¶
之養也心之平脈浮大而散肝之平脉弦細而長腎之¶
平脈沉濡而滑肺之平脉短濇而浮脾之平脈和緩而¶
<pb:KR3e0067_WYG_013-19a>¶
大平者五臟本然之正脉也春弦夏鈎(叔和云夏洪取/火脈来盛之義)¶
秋毛冬石以其四時當旺者象之木火金水四時各旺¶
七十有二日土為季脈每季之月寄旺一十八日春則¶
弦緩夏則洪緩秋則微緩冬則沉緩合四季而論則亦¶
七十有二矣春弦者端直之狀細弱而長是也夏鈎者¶
浮大而散来疾去遲是也秋毛者稀軟之狀輕虚似浮¶
是也冬石者沉濡而滑舉指来疾是也土之脈温厚氣¶
行乎臟腑之中平和不可得見其衰則現焉所謂弦鈎¶
<pb:KR3e0067_WYG_013-19b>¶
毛石盖應時而略見耳其中須有榖神胃氣之和若弦¶
如張弓弦鈎如操帶鈎毛如風吹毛石来如奪索去如¶
彈石此皆危脈也此絶無胃氣也虧絶其能乆乎若夫¶
春得金脉夏得水脉秋得火脉冬得土脉四季得木脉¶
其與心之脉尅肺肺之脉尅肝肝之脉尅脾脾之脉尅¶
腎此皆賊邪也一藏無氣况可以為人乎然則諸腑之脉¶
可得聞歟曰小腸㣲洪大腸㣲濇膀胱㣲沉胃㣲緩而¶
膽㣲弦急此無他腑與臟合氣同氣相求斯有得其近¶
<pb:KR3e0067_WYG_013-20a>¶
似者矣抑古人所為九臟者又何如耶曰形臟四一者¶
頭角二者耳目三者口齒四者胷中神臟五在心藏神在肝¶
藏魂在腎藏志肺藏魄而脾藏意然臟者神之舎色者¶
神之旗五臟已散其色必夭槁怪異常夭必亡矣抑猶¶
有說焉微遲濡弱其候雖不同而為寒為虚一也數實¶
長洪其形雖不類而為熱為實一也諸脈皆弦吾知其¶
病出於肝諸脈皆緩吾知其病出於脾諸脈皆濇吾知¶
其病出於肺脉皆浮洪病不在心乎脉皆沉滑病不在¶
<pb:KR3e0067_WYG_013-20b>¶
腎乎若合臟腑而觀假如數在左寸數之主熱也沉之¶
而得則熱入於心浮之而得則熱入於小腸遲在左尺¶
遲主寒也沉之而得則寒入於腎浮之而得則寒入膀¶
胱其餘以此推之¶
　　　五臟病證虚實論¶
五臟各有所主至其病證莫不随所主而見焉面赤喜¶
笑舌破口乾頤燥掌熱心痛而啘臍上有動氣者心家¶
病也面青多怒脇下痛硬欬逆目眩支節攣急轉筋溲¶
<pb:KR3e0067_WYG_013-21a>¶
難臍左有動氣者肝家病也(肝乗脾挾水氣故欬逆足/厥隂下絡於陰器故溲難)¶
面黑而恐呵欠呻吟齒痛骨痿耳鳴精泄足脛寒腰脊¶
痛小腹急疼瘕泄而裏急後重臍下有動氣者腎家病¶
也面白善嚏憂愁欲哭喘𠻳氣逆咽喉不利洒淅惡寒¶
熱臍左有動氣者肺家病也面黄善思善噫善嗜中脘¶
脹滿飲食不消身體腫重肢莭酸疼怠惰嗜卧四肢不¶
收當臍動氣脾家病也東莱先生有曰肝受病則目不¶
能視腎受病則耳不能聴脾受病口不能食心受病則¶
<pb:KR3e0067_WYG_013-21b>¶
舌不能舉五臟病證以此觀之不待智者而後知矣然¶
而心之惡熱者何熱則潰濁也肝之惡風者何風則筋¶
燥急也腎何以惡燥燥則精涸竭肺何以惡寒寒則氣¶
留滯也脾何以惡濕濕傷肌肉肉傷則痿腫也五臟之¶
病推原及本安有不從所受中来哉是以臟氣有餘謂¶
之實臟氣不足謂之虚心實之候口乾喜笑身熱汗血¶
痛滿乎脾脇膺背之間肝實之候目赤多怒頭眩耳聾¶
痛引乎兩脇小腹之間腎實之候腹膨體腫少氣不言¶
<pb:KR3e0067_WYG_013-22a>¶
骨痛飱泄而小便黄肺實之候喘促咳𠻳上氣鼻張脛¶
股肩疼而胷中滿脾氣已實必至肢體重着而不舉腹¶
脹尿閟而苦飢故曰臟氣有餘謂之實者此也心虚則¶
恍惚多驚憂煩少色咳唾舌強腰背酸疼肝虚則眼目¶
昏胷痛筋脇拘攣恐懼面青如人將捕腎虚則心懸如¶
渇飢胷痛引脊厥逆溲變腹冷耳鳴肺虚則呼吸少氣¶
鼻涕嗌乾肺中聲鳴喘乏咳血(唾中有紅縷者此肺損/為氣所傷也若脇下痛)¶
(而唾鮮血者此/熱氣傷肝也)其或吐逆泄利飲食不消腹脹腸鳴四¶
<pb:KR3e0067_WYG_013-22b>¶
肢無力則脾虚之證生焉故曰臓氣不足謂之虚者此¶
也大抵實者㵼之虚者補之無過不及以平為期否則¶
實實虚虚損不足而益有餘至若心病而直視面黧肝¶
病而舌卷囊縮腎病而腰折骨枯肺病而毛焦氣出脾病¶
而臍突唇反此則五臟之氣絶矣邪氣盛則實精氣奪¶
則虚脉盛皮熱腹脹前後不通曰五實脉細皮寒氣少¶
前後泄利飲食不進曰五虚諸病出者為虚諸病入者¶
為實(陰出乗陽/陽入乗陰)言者為虚不言者為實緩者為虚急者¶
<pb:KR3e0067_WYG_013-23a>¶
為實(陰主静則緩/陽主急則急)濡者為虚堅者為實癢者為虚痛者¶
為實外痛内快者外實内虚外快内痛者外虚内實其¶
有心腹皮膚内外俱痛則按之而止者虚也按之而痛¶
者實也經所謂皮虚則熱脉虚則驚肉虚則重筋虚則¶
急骨虚則痛髓虚則墮腸虚則溏泄三陽實三陰虚汗¶
不出三陰實三陽虚汗不止與夫脉浮而緩自汗惡風法¶
當解肌脉浮而𦂳無汗惡寒法當發汗此表之病一虚¶
一實脉伏而牢腹痛秘結法當下之脉沉而弱厥冷自¶
<pb:KR3e0067_WYG_013-23b>¶
利法當温之此裏之病一實一虚内實之證心下牢強¶
腸中痛滿前後不通乾嘔而無物出者死内虚之證厥¶
逆煩燥而吐利不止者亡¶
　　　五臟平脈¶
黎居士簡易方論云肝平脉来厭厭聶聶如循榆莢○¶
心平脈来累累如環如循琅玕○脾平脈来而和柔去¶
如鷄踐地○肺平脈来如藹藹如車盖按之益大○腎¶
平脉来上大下銳濡滑如雀之喙¶
<pb:KR3e0067_WYG_013-24a>¶
　　　五臟病脉¶
肝病脉来實而益滑如循長竿○心病脉来累累連属¶
其中㣲曲○脾病脉来實滿稍數如鷄舉足○肺病脉¶
来不上不下如循鷄羽○腎病脉来如引葛按之而益¶
堅¶
　　　五臟死脈¶
肝死脈来急而益勁如新張弓弦○心死脉来前曲而¶
後居如操帶鈎○脾死脉来銳堅如鳥喙如屋之漏○¶
<pb:KR3e0067_WYG_013-24b>¶
肺死脉来按之消索如風吹毛○腎死脉来之如解索¶
去之如彈石¶
　　　五臟真脉¶
真肝脉至中外急如循刀刃責責然如按琴瑟弦色青¶
白不澤毛折乃死○真心脉至堅而急如循薏苡子累¶
累然色赤黑不澤毛折乃死○真脾脉至弱而乍數乍¶
踈色黄青不澤毛折乃死○真肺脉至大而虚如以毛¶
羽中人膚色赤白不澤毛折乃死○真腎脉至摶而絶¶
<pb:KR3e0067_WYG_013-25a>¶
如指彈石辟辟然色黑黄不澤毛折乃死¶
　　　五臟色候¶
氣所以養形而化神也周流乎五臟六腑之間發越乎¶
五嶽四瀆之表神者氣之主氣者色之源色者容之表¶
氣充乎内色形於外故色有青黄赤白黑以應肝心脾¶
肺腎也夫五色得其正而形不相克者為善黄色尤為¶
之正然亦不可無神氣要之得如秋雲襯月春蠶吐絲¶
濕潤明快為佳設或枯燥暗惡則病將至矣内經所載¶
<pb:KR3e0067_WYG_013-25b>¶
五臟之色生死各不同也○東方青色入通於肝肝象¶
木而色青青欲如蒼璧之澤不欲如藍故云如翠羽者¶
生如草滋者死○南方赤色入通於心心法火而色赤¶
赤欲如帛裹朱不欲如赭故云如鷄冠者生如血衃者死¶
○中央黄色入通於脾脾属土而色黄黄欲如羅裹雄黄¶
不欲如黄土故云如蟹腹中生如枳實者死○西方白¶
色入通於肺肺傚金其色白白欲如鵝羽不欲如鹽故云¶
如猪膏者生如枯骨者死○北方黑色入通於腎腎應¶
<pb:KR3e0067_WYG_013-26a>¶
水而色黑黑欲重漆色不欲如地蒼故云如鳥羽者生¶
如炭煤者死¶
　　　五臟聲音¶
詩云情動於中而形於言故人之有言將有所為則意¶
與氣合而聲隨至矣聲之所發㑹於五臟而備五音矣¶
○肝其音角其聲呼在志為怒在變動為握○心其音徵¶
其聲言在志為笑在變動為擾○脾其音宫其聲歌在¶
志為思在變動為噦○肺其音商其聲哭在志為慮在¶
<pb:KR3e0067_WYG_013-26b>¶
變動為欬○腎其音羽其聲呻在志為恐在變動為慄¶
　　　五臓臭味¶
臭陽也其氣上逹故心主之味陰也物成致養焉故脾¶
主之五行互相連故五臟各復自有臭味亦各從五行¶
之數也故内經曰形不足者補之以氣精不足者補之以¶
味五臓各有補之法詳列如左○肝其臭臊其味酸榖¶
以麦為養果以李為助菜以葵為充肉以犬為益藥以¶
空青為治合而服之以補精益氣○心其臭焦其味苦¶
<pb:KR3e0067_WYG_013-27a>¶
榖以小豆為養果以梨為助菜以薤為充肉以羊為益¶
藥以丹砂為治合而服之以補精益氣○脾其臭香其¶
味甘榖以大豆為養果以棗為助菜以韭為充肉以牛¶
為益藥以雄黄為治合而服之以補精益氣○肺其臭¶
腥其味辛榖以麻為養果以桃為助菜以葱為充肉以¶
雞為益藥以雲母為治合而服之以補精益氣○腎其臭¶
腐其味醎榖以黄黍為養果以栗為助菜以藿為充肉¶
以豕為益藥以磁石為治合而服之以補精益氣¶
<pb:KR3e0067_WYG_013-27b>¶
　　　五臟主配¶
肝者罷極之本魂之居也其華在爪爪者筋之餘其充¶
在筋筋者肝之養開竅於目目者肝之官與膽為合膽¶
者肝之府肝主内血配於仁為陽中之少陽通於春氣¶
○心者生之本神之變也其華在面心火氣騰上使五¶
色修明而榮於其面也其充在血脉血脉者心之養開¶
竅於舌舌用非竅寄通於耳耳為心之官與小腸合小¶
腸者心之府心主行血配於禮為陽中之太陽通於夏¶
<pb:KR3e0067_WYG_013-28a>¶
氣○脾者倉廩之本營之居也其華在唇四白肉際唇¶
者脾之外候也其充在肌肌者脾之所至開竅於口口¶
者脾之官與胃為合胃者脾之府脾主裹血配於信上¶
合太陰通於土氣○肺者氣之本魄之處也其華在毛¶
其充在皮皮毛者肺之所養開竅於鼻鼻者肺之官與¶
大腸為合大腸者肺之府肺主持諸氣配於義為陰中¶
之太陰通於秋氣○腎者主蟄封藏之本精之處也其¶
華在髪髪者血之餘腦之所養腎主於髓而腦為髓海¶
<pb:KR3e0067_WYG_013-28b>¶
其充在骨骨者腎之外應開竅於二陰二陰者前後便也¶
前後便者腎之外穴也與膀胱為合膀胱者腎之府主¶
受五臟六腑之精而藏配於智為陰中之少陰通於冬¶
氣¶
　　　五邪相干¶
假令肝病¶
　實邪風熱相合風性急火摇動熖而旋轉其脉弦而¶
　緊洪風熱發狂宜羌活湯¶
<pb:KR3e0067_WYG_013-29a>¶
　　羗活　川芎　大黄(各一/兩)甘草(五/錢)¶
　右㕮咀每服五錢水二鍾煎至六分去滓温服¶
　虚邪風寒相合本慮腎恐拘急自汗其脉弦緊而沉¶
　仲景云風感太陽移證在太陽經中桂枝加附子湯¶
　主之○賊邪風燥相合血虚筋縮皮膚皺掲脉弦浮¶
　而濇仲景云血虚筋急桂枝加栝蔞湯主之○㣲邪¶
　風濕相合體重莭痛藏府洞泄脉弦長而緩仲景云¶
　身體疼痛下利清榖急當救裏四逆湯主之○正邪¶
<pb:KR3e0067_WYG_013-29b>¶
　中風目眩頭重呌怒不咄脉弦緊而長仲景云甚則¶
　為癎為痓真羗活湯本草云羗活主痓主癎防風黄¶
　蓍為佐小兒為癎大人為痓¶
假令心病¶
　實邪熱濕相合憒憒心煩熱蒸不眠脾經絡於心心¶
　經起於脾二經相接故為濕熱脉浮大而緩足太陰¶
　寄證在手太陽宜梔豉湯若痞加厚朴枳實○虚邪¶
　熱風相合妄聴妄聞耳簫聲膽與三焦之經同出於¶
<pb:KR3e0067_WYG_013-30a>¶
　耳銅人云刺闗衝出血㵼支溝脉浮大而弦初小柴¶
　胡湯後大柴胡湯此證是太陽與少陽為病前客後¶
　主也○賊邪熱寒相合膽傷心懸如飢神怯恐怖足¶
　少陰與手厥陰相接水中心經手邪故神怯怖耳脉¶
　大而沉濡亦在太陽經中内經曰心虚則熱收於内¶
　黄連附子湯㵼心湯主之法云謂熱多寒少以為佐¶
　矣如寒多熱少加附子亁薑佐之○㣲邪熱燥相合¶
　過飲歌樂實為熱燥俗言暢飲也病人曰快活快活¶
<pb:KR3e0067_WYG_013-30b>¶
　是有聲於歌樂也以意思漿是無聲歌樂也脉洪大¶
　而濇白虎湯主之喘則加人參○正邪熱也脫陽見¶
　鬼躁擾狂起脉洪實一呼四至是八至脉也小承氣¶
　湯主之謂復堅大也¶
假令脾病¶
　實邪温燥相合胃中燥屎腹滿堅痛其脉緩而長濇¶
　是太陽陽明證也以承氣湯主之○虚邪濕熱相合¶
　熱䧟胃中腸癖下血脉中緩大黄黄連解毒湯主之¶
<pb:KR3e0067_WYG_013-31a>¶
　○賊邪濕風相合嘔逆脇痛往来寒熱脉緩而弦長¶
　小柴胡湯主之○㣲邪濕寒相合濕與寒交寒来求¶
　濕身黄而不熱體重而不渇謂之寒濕其脉緩沉而¶
　滑木附湯主之如小便不利者加茯苓○正邪濕自¶
　病腹滿時痛手足自温其脉沉濇而長虚痛桂枝加¶
　芍藥湯主之實痛桂枝大黄湯¶
假令肺病¶
　實邪燥寒相合毛聳皮涼溲多而清其脉短濇而沉¶
<pb:KR3e0067_WYG_013-31b>¶
　此證如秋冬宜八味丸若春夏宜地黄丸○虚邪燥¶
　濕相合㣲喘而痞便難而痰其脉浮濇而緩枳實理¶
　中丸主之如喘甚加人參若便難加木香㯽榔各五¶
　分為極細末煎下理中丸○賊邪燥熱相合鼻窒鼽¶
　衂血溢血泄其脉濇而浮大甚者桃仁承氣湯㣲者¶
　犀角地黄湯極者抵當湯㣲極抵當丸○微邪燥風¶
　相合皮著甲枯血虚氣虚二藏俱虚先血後氣其脉¶
　浮濇而弦乆養氣血主之○正邪燥自病其氣奔欝¶
<pb:KR3e0067_WYG_013-32a>¶
　皆属於肺諸燥有聲其脉浮濇而短列諸咳藥選而¶
　用¶
假令腎病¶
　實邪寒風相合臟不藏散下利純清其脉沉滑而弦¶
　仲景云少陰證口燥咽乾下利純清大承氣湯主之¶
　脉弦仲景云膈逆冷者宜四逆湯等○虚邪寒清相¶
　合腎唾多呻洒浙寒清無寐經言燥化清其脉沉實¶
　而濇酸棗仁湯主之○賊邪寒濕相合腎為胃闗闗¶
<pb:KR3e0067_WYG_013-32b>¶
　閉水溢闗閉水在胃為腫水在肺為喘及變諸證其¶
　脉沉緩而大仲景云大病差後腰下有水氣者牡蠣¶
　澤㵼湯主之○微邪寒熱相合膀胱熱欝津液枯少¶
　其脉沉濡而大内經曰水少乾涸也猪苓湯主之○¶
　正邪寒自病寒忿用臟黑痺經沉濡而滑黑痺天蔴¶
　丸如證同脉異㣲者腑病也甚者臟病也¶
　　　五臟各有身熱¶
夫五臟者有邪各有身熱其狀各異以手捫摸有三法¶
<pb:KR3e0067_WYG_013-33a>¶
以輕手捫之則熱重按之則不熱是熱在皮毛血脉也¶
重按之至筋骨之分則熱蒸手極甚輕手則不熱是邪¶
在筋骨之間也輕手捫之不熱重加力以按之不熱不¶
輕不重按之而熱是在筋骨之上皮毛血脉之下乃熱¶
在肌肉也此為三法以三黄丸通治之細分為五等¶
　肺熱者輕手乃得但㣲按全無是瞥瞥然見於皮毛¶
　之上日西尤甚乃皮毛之熱其證必見喘咳洒浙寒熱¶
　輕者㵼白散重涼膈散白虎湯地骨皮散○心熱者¶
<pb:KR3e0067_WYG_013-33b>¶
　心主血脉㣲按至皮膚之下肌肉之上輕手乃得㣲¶
　按至皮毛之下則熱少加力按之則全不熱是熱在¶
　血脉也日中大甚乃心之熱也其證煩心心痛掌中¶
　熱而噦以黄連㵼心湯導赤散硃砂安神丸清涼飲¶
　子○脾熱者輕手捫之不熱重按至筋骨又不熱不¶
　輕不重在輕手重手之間熱在肌肉遇夜尤甚證必¶
　怠惰嗜卧四肢不收無氣以動㵼黄散調胃承氣湯¶
　治實熱用之人參黄茋散補中益氣湯治中虚有熱¶
<pb:KR3e0067_WYG_013-34a>¶
　者用之○肝熱者重按之肌肉之下至骨之上乃肝¶
　之熱寅卯間尤甚其脉強四肢滿悶便難轉筋多怒¶
　多驚四肢困熱筋痿不能起於床㵼清丸柴胡飲子¶
　○腎熱者輕手重手俱不熱如重手按於骨分其熱¶
　蒸手如火其人骨蘇蘇如虫蝕其骨困熱不任亦不¶
　能起於床滋腎丸六味地黄丸¶
　¶
　¶
<pb:KR3e0067_WYG_013-34b>¶
　¶
　¶
　¶
　¶
　¶
　¶
　¶
　普濟方卷十三¶
