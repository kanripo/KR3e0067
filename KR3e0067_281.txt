# -*- mode: mandoku-view; -*-
#+TITLE: 普濟方
#+DATE: 2015-08-24 23:06:53.837177
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百八十一
<pb:KR3e0067_WYG_281-1a>¶
欽定四庫全書¶
　普濟方卷二百八十一　　明　周王朱橚　撰¶
　　諸瘡腫門¶
　　　濕疥(附論/)¶
夫濕疥者起小瘡皮薄常有黄水出此風熱氣淺在皮¶
膚間成也¶
　　　方¶
烏頭散(出聖/惠方)　治濕疥常有黄水瘙癢不絶¶
<pb:KR3e0067_WYG_281-1b>¶
　　川烏頭　藜蘆　白礬灰　馬腸根　石菖蒲¶
　　硫黄(細/研)　杏仁(去/皮)　苦參(剉/)　膩粉(已上各/半兩)¶
　右搗細羅為㪚都研令勻用時先以桃湯洗拭乾後¶
　用油漿水和塗之三日一塗不過三兩次即瘥¶
黄連散(出聖/惠方)　治濕疥有黄水皮膚瘙癢¶
　　黄連(二兩/去鬚)蛇床子(半/兩)水銀(一兩/半)赤小豆(一/兩)胡粉(一/兩)¶
　　糯米(一/兩)¶
　右搗細羅為散以生麻油和研候水銀星盡如膏取¶
<pb:KR3e0067_WYG_281-2a>¶
　塗之¶
又方(出聖/惠方)¶
　　硫黄(一/錢)膩粉(半/分)砒霜(半/兩)斑猫(十枚/微炒)¶
　右細研以口脂調塗之¶
又方(出聖/惠方)¶
　　巴豆(二/枚)乳頭香　硫黄　水銀(已上各/一分)¶
　右同研令水銀星盡油調少許安在手心中夜後合¶
　手便卧神効¶
<pb:KR3e0067_WYG_281-2b>¶
立効散(出聖/惠方)　治濕疥浸淫流漬遍體火作瘭漿搔之¶
　水出小如粟粒癢痛難忍肌膚濕潤久不瘥者¶
　　膩粉　碌礬　黄蘗(㣲炙/細研)硫黄(細研各/等分)¶
　右為細末研勻以生油調藥塗之¶
又方(出直/指方)　治濕疥¶
　　生明硫黄(半/兩)胡粉　黄丹(各二/兩)¶
　右為細末擦¶
治濕疥及惡瘡方(出聖/惠方)¶
<pb:KR3e0067_WYG_281-3a>¶
　　葶藶子(一兩炒/令黑色)白礬(一兩燒/令沸定)¶
　右搗羅為末用生油調塗之¶
又方(出聖/惠方)¶
　　臰黄(四兩/細研)熟艾(二/兩)¶
　右以煉好猪脂半斤先煎艾十餘沸濾去渣入臰¶
　黄末攪勻收於磁器中旋取摩塗不得近眼¶
治濕疥常有黄水出方(出聖/惠方)¶
　　豆䜴(一兩炒/令煙出)¶
<pb:KR3e0067_WYG_281-3b>¶
　右細研以生油調塗之¶
　　　諸癬(附論/)¶
夫癬之字從鮮言如發於㣲鮮縱而弗治則浸淫滋蔓¶
其病得之風濕客於腠理搏於氣血氣血否澁久則因¶
風濕而變化生蟲故風多於濕則為乾癬但有周郭皮¶
枯瘙癢搔之白屑起者是也濕多於風則為濕癬郭¶
中如蟲行浸淫赤色搔癢汁出是也風折於氣血則為¶
風癬&KR0857;痺不知痛痒是也如錢形然則為圓癬如雀¶
<pb:KR3e0067_WYG_281-4a>¶
目然則為雀目癬亦皆痛而瘙癢之或牛犬所飲刀刃¶
磨滓之飲水取以盥濯毒氣傳人亦能生癬故得於¶
牛毒者狀似牛皮於諸癬中最為&KR0857;厚邪毒之甚者俗¶
謂之牛皮癬狗癬白點而連綴刀癬縱針無定形凡此¶
八者皆風濕毒氣折於肌中故痛癢不已久而不瘥又¶
俱謂之久癬又雲露下勿卧夏間露著人面令皮厚及¶
喜生癬¶
　　　方¶
<pb:KR3e0067_WYG_281-4b>¶
漏蘆膏(出聖濟/總録)治一切癬¶
　　漏蘆　地榆　附子(去皮/臍)杏仁(湯浸去皮尖/雙仁各一兩)細辛¶
　　(去苖葉/半兩)藜蘆(去蘆/頭)木通　莽草　白芷　吳茱¶
　　萸　蜀椒(去目并/合口)蠟(各二/兩)清油(一/觔)¶
　右細剉十一味先熬油令沸下諸藥煎候白芷赤黒¶
　色停冷綿絞去滓拭鐺令浄再下油并蠟煎候蠟鎔¶
　盡磁盒盛收旋塗患處仍用後丁香㪚敷之日三五¶
　上瘥¶
<pb:KR3e0067_WYG_281-5a>¶
丁香散(出聖濟/總録)　治一切癬塗漏蘆膏後宜敷此藥¶
　　丁香(搗/末)蝦蟇灰(各一/兩)麝香(研一/分)五倍子(搗/末)白礬(熬/令)¶
　　(汁枯/研)膩粉(各半/兩)¶
　右合和為㪚敷於癬上以瘥為度¶
又方(出危/氏方)　治遍身皮癬¶
　以雄黄末入輕粉猪膏塗抹¶
治癬瘡方(出肘/後方)¶
　取蟾蜍燒灰末以猪脂和敷之¶
<pb:KR3e0067_WYG_281-5b>¶
又方(出本/草)¶
　以山豆根搗為末臘月猪脂調塗之¶
胡粉散(出仁/存方)　治一切癬瘡瘙痒甚者¶
　　胡粉(一/分)砒(半/分)大草烏(一箇/生用)蝎稍(七/枚)雄黄(另研/一分)斑猫¶
　　(一/枚)麝香(少/許)硫黄(另研/一分)¶
　右為細末先用羊蹄根蘸醋擦動次用藥少許擦¶
　患處¶
治頑癬瘡癩¶
<pb:KR3e0067_WYG_281-6a>¶
　　雄黄　硫黄　全蝎　檳榔　礬　猪芽皂莢¶
　　麝香(少/許)蛇床子¶
　右等分為末用猪油調搽瘡上¶
如聖丸(出儒門/事親書)　治癬¶
　　黄蘗　黄芩　黄連　防風(已上各/半兩)白殭蠶(一/兩)¶
　　全蝎(三/分)輕粉(半/錢)¶
　右為細末羊蹄根汁浸蒸餅為丸如梧桐子大每¶
　服二三十丸嚼羊蹄根汁送下隨病人上下分食前¶
<pb:KR3e0067_WYG_281-6b>¶
　後又用羊蹄根汁塗癬¶
治癬藥方¶
　　當歸鬚(一/兩)獨活(一/両)苦參(一/兩)蒼耳頭(二十/箇)黄連(半/兩)¶
　　杏仁(二十/箇)羊蹄根(五/根)¶
　右搗碎入消風散一帖用水一盞酒半盞煎至一盞¶
　食後服¶
洗藥¶
　　羊蹄根(獨者/五根)桃頭(十四/箇)母藤(二十/箇)白礬(飛過/半兩)杏仁¶
<pb:KR3e0067_WYG_281-7a>¶
　　(二十箇湯/泡去皮尖)百藥煎(半/兩)消風散(一/貼)¶
　右搗碎用湯為丸擦洗之忌一切毒物¶
狼牙膏(出聖濟/總録)　治一切癬¶
　　狼牙(搗/)雄黄(研/)丹砂(研/)硫黄(研/)雷丸(搗/)白礬(煅枯/研)¶
　　藜蘆(去蘆頭/各一兩)¶
　右研細篩為㪚蜜調成膏塗癬上日三遍以瘥為度¶
又方　治癬¶
　　白芨　貝母　川桂皮　巴豆　川剪草　斑猫¶
<pb:KR3e0067_WYG_281-7b>¶
　　(少/許)榆樹皮¶
　右為細末米醋調敷之¶
又方(出直/指方)¶
　以草烏頭不去皮尖切小塊一半用猪油煮令浮黄¶
　　一半用鹽炒令焦黄為末酒麪糊丸如梧桐子大每¶
　服十五丸茶酒任下亦治諸風頑痺¶
又惡癬方(出直/指方)¶
　用紫背草入生明礬研細敷二三次斷根¶
<pb:KR3e0067_WYG_281-8a>¶
雄黄膏(出聖濟/總録)　治一切癬¶
　　雄黄(研/細)石硫黄(研/末)羊蹄根(濕/者)沙糖(色白/者)荷葉(新者/各一)¶
　　(兩/)¶
　右先以羊蹄根白糖荷葉於乳缽内細研如泥次入¶
　硫黄雄黄末相研成膏磁盒盛取塗癬上日三度如¶
　藥乾添蜜少許調之¶
鯽魚㪚(出聖/惠方)　治一切癬或乾或濕痛癢不可忍¶
　　鯽魚(一/箇)生髮(一雞/子大)明硫黄　雄黄(各半/兩)生猪脂(四/兩)¶
<pb:KR3e0067_WYG_281-8b>¶
　右先煮猪脂欲沸即入鯽魚煎令烟盡去渣入髪銷¶
　盡濾清即入硫黄雄黄末拌勻磁器收用不拘時候¶
　塗之¶
醫癬方(出直/指方)¶
　　吳茱萸　生半夏　草烏　白芷　赤小豆(等/分)¶
　右為細末米醋夾生蜜稀調先用川椒連根葱紫蘇¶
　莖煎湯洗次敷藥良¶
遍身牛皮癬方(出危/氏方)¶
<pb:KR3e0067_WYG_281-9a>¶
　　川烏　草烏(去皮/尖)何首烏　白芷　蘇木(各等/分)¶
　右截小片臘月猪脂酒煮焦候冷入鹽少許磁器收¶
　時常挑一匙空心酒調服¶
癬瘡藥¶
　　桱皮　五倍子　檳榔　斑猫　羊蹄根(各半/兩)¶
　右為細末用水調先用竹刀刮破癬上然後搽藥¶
桱樹散(出德生/堂方)　治乾濕癬面腮髮際或手背腿上癢¶
　抓則痛而久不瘥者¶
<pb:KR3e0067_WYG_281-9b>¶
　　桱樹皮(四/兩)白蒺藜(二/兩)白礬(一/兩)雄黄(一/兩)白芨(一兩/半)¶
　右為細末凉水調塗癬上三四次即愈¶
治身體瘙癢白如癬狀者¶
　　楮子(二/枚)猪&KR1004;(一/具)鹽(一/觔)礬石(一/兩)¶
　右以苦酒一升合搗令熟以拭身體日三¶
又方¶
　用砂糖一小塊先用竹箆刮去皮血却用手敷立効¶
又方(出肘/後方)¶
<pb:KR3e0067_WYG_281-10a>¶
　以燒人糞末水銀油和塗之瘥療燥癬苦酒磨狼毒¶
　敷之良¶
又方(出聖/惠方)¶
　取醬瓣半盞研爛浄洗入藜蘆末半兩調塗之¶
又方(出聖/恵方)¶
　取楝根以釅醋磨塗之¶
銀粉㪚　治一切頑癬¶
　　輕粉(二/錢)黄丹　藶青　白膠香(各等/分)¶
<pb:KR3e0067_WYG_281-10b>¶
　右為末麻油調拭浄或抓破竹箆挑搽二次便乾數¶
　次剥去殼也治牛皮癬如神¶
治一切癬瘡¶
　　羊蹄根(四/兩)百藥煎(二/兩)白礬(一/兩)輕粉(一/錢)¶
　右剉細砂盆擂用苧布包藥擦癬瘡上¶
如聖散(出聖濟/總録)　治一切乾濕癬¶
　　風化石灰(半/兩)鉛丹(三/錢)膩粉(一/錢)石硫黄(半/錢)¶
　右同研如粉用生油調先以布揩破癬塗之未塗藥¶
<pb:KR3e0067_WYG_281-11a>¶
　先煎葱白甘草湯淋洗如換時亦依此¶
沉香瀝(出聖濟/總録)　治一切乾濕癬¶
　　沉香　栢節　杉節　松節(各半/觔)¶
　右剉如指面大以布囊盛置於漚麻水中浸一食久¶
　漉乾取一枚白坩穿底下作一孔如鷄子大以松葉¶
　一枚安孔上以藥囊坐坩内用鹽一升葢上以黄泥¶
　固濟坩令厚三五分以炭火加坩口燒之坩下安碗¶
　一口滴藥汁於碗中候烟盡即取碗中藥汁塗敷瘡¶
<pb:KR3e0067_WYG_281-11b>¶
　癬上日三五次以瘥為度白秃疽疥惡瘡並皆治之¶
梅實膏(出聖濟/總録)　治一切乾濕癬¶
　　烏梅(取肉十/四箇)大蒜頭(去皮切/十四箇)屋塵(細/篩)鹽(各三/合)¶
　右先研烏梅次下大蒜屋塵鹽等和研令細以醋調¶
　成膏取塗癬上日三五度即瘥一方有大麻子四合¶
龍腦膏(出聖惠方一/名雄黄㪚)　治一切乾濕癬癢痛不可忍者¶
　　龍腦　石硫黄　斑猫(去翅/足)膩粉(各半/兩)¶
　右細研為末用麪油調成膏發癢痛時抓破塗之日¶
<pb:KR3e0067_WYG_281-12a>¶
　三五次即愈¶
水銀膏(出聖濟/總録)　治一切癬¶
　　水銀(一/分)蕪荑仁(研/末)薑黄(搗末各/半兩)酥(二/兩)¶
　右先煎酥和水銀以栁條研攪候水銀散即下蕪荑¶
　薑黄末攪勻磁盒盛旋取塗癬上日三兩次¶
諸癬妙方(一名神妙方/出聖惠方)　治一切癬¶
　　斑猫(二十一/枚生用)明硫黄　藜蘆(各三/錢)輕粉(一錢/  半)¶
　右為細末麻油調搽候癬癢發時先以布帛擦令傷¶
<pb:KR3e0067_WYG_281-12b>¶
　即便塗之¶
治癬妙方(出傳信/適用方)¶
　　川烏　香白芷　蟬蛻(已上各/半兩)全蝎(一/分)¶
　右為末用羊蹄根自然汁煉蜜為丸如梧桐子大每¶
　服二十丸先安排熱酒一盞去浴堂内解卸衣服了¶
　以羊蹄根自然汁滴在盞内嚥下藥便用熱湯澡洗¶
　却用羊蹄根代皂角擦之出浴令汗乾便不見癬¶
治癬¶
<pb:KR3e0067_WYG_281-13a>¶
　　巴豆(七粒去/粒殼)絳礬(彈子/大)羊蹄菜根(五/條)紅米飯(一茶/匙)¶
　右與飯同研細塗癬仍以布先擦破癬秘方王元吉¶
　所傳吳材先用之効¶
治癬¶
　　硫黄　巴豆　斑猫　地膽¶
　右為細末用津液唾調搽¶
又方¶
　　百藥煎　明礬　斑猫(以七/為數)秃菜根¶
<pb:KR3e0067_WYG_281-13b>¶
　右搗和爛研如泥丸成塊用時分少許紗片裹藥醋¶
　浸撲之¶
昨葉荷草散(出危/氏方)　治一切癬無問風濕氣血與夫相¶
　染而生者¶
　　昨葉荷草(即瓦上曬/乾一兩)枯礬(一/兩)雄黄(半/錢)¶
　右為末以羊蹄菜根先蘸醋揩癬上令癢破即以藥¶
　末乗濕塗敷不過三兩次即愈¶
又方(一名貫衆散/出百一選方)　治癬竒甚昔馮仲柔云清胃用止¶
<pb:KR3e0067_WYG_281-14a>¶
　一兩次𫝊而愈之奇甚¶
　　貫衆　吳茱萸　官桂(等分髙下/亦不妨)¶
　右同為細末先以手抓破用藥擦之用米醋調傅亦¶
　得¶
又方(出百一/選方)　治癬甚妙¶
　　羊蹄根　百藥煎¶
　右同搗爛傅上良一方用羊䠙根蘸藥擦之一方無¶
　白礬¶
<pb:KR3e0067_WYG_281-14b>¶
烏蛇散(出聖濟/總録)　治一切乾濕癬¶
　　烏蛇(酒浸去皮/骨炙一兩)乾荷葉(一/兩)枳殼(去瓤麩/炒三分)¶
　右為散每服一錢用蜜酒空心調下日晩再服¶
三神丸(出聖濟/總録)　治一切癬¶
　　蒺藜子(炒/)海梧皮(剉/)草烏頭(鹽炒熟去鹽/不用各一兩)¶
　右為細末麪糊和丸如菉豆大每服十丸至十五丸¶
　空心温酒鹽湯送下¶
殭蠶散(出聖濟/總録)　治一切新久乾濕癬¶
<pb:KR3e0067_WYG_281-15a>¶
　　白殭蠶(炒去絲/四十枚)斑猫(二十箇全/者生用)膩粉(一/錢)¶
　右搗研為細末乾癬用生油調塗濕癬止乾揩貼之¶
　並候黄水出及數數癢痛永除根本亦無瘢痕¶
附子散(出聖濟/總録)　治一切癬¶
　　附子(炮製去皮/臍半兩)皂莢(一挺去/皮子炙)吳茱萸(湯洗焙/炒一兩)¶
　右搗羅為㪚先用新布揩癬令濕然後塗藥日三兩¶
　上如乾癬以醋調塗¶
治一切癬瘡方(出聖/惠方)¶
<pb:KR3e0067_WYG_281-15b>¶
　　烏蛇(半觔酒浸一/宿取肉炙乾)羌活(去蘆頭/四兩)麝香(一錢/研)¶
　右搗羅前二味為㪚入麝香同研每服二錢空心温¶
　酒下日三服¶
治乾濕癬癢痛不可忍方(出聖/惠方)¶
　　羊蹄根(一/兩)黄連(去鬚/二兩)蛇床子(半/兩)¶
　右搗羅為末用臘猪脂調令稀塗癬上良¶
黄麻散(出聖濟/總録)　治諸瘡癬¶
　　大黄(剉炒/四兩)天麻　𦍑活(去蘆頭/各二兩)¶
<pb:KR3e0067_WYG_281-16a>¶
　右為細散酒煎三盞服¶
又方(出聖/惠方)¶
　　水銀(一/兩)吳萸末(半/兩)¶
　右以酥少許和研水銀星盡塗之¶
治癬方(出百一/選方)¶
　　雄黄(二錢/好者)川烏(一/箇)¶
　右為細末先用竹刀子刮破癬用醋調少許傅之¶
治久近癬極驗方(出百一/選方)¶
<pb:KR3e0067_WYG_281-16b>¶
　　豆䜴(半/合)斑猫(七箇頭翅/脚全者)¶
　右一處慢火炒候有烟生為度搗末遇欲用藥時即¶
　抓破癬以蜜或沙糖水塗之良久乾擦藥末在癬上¶
　三二日必愈¶
治癬立有神効¶
　　藜蘆根(半/兩)輕粉(二錢/半)¶
　右為細末凉水調搽癬上¶
防風散(出聖濟/總録)　治一切癬¶
<pb:KR3e0067_WYG_281-17a>¶
　　防風(去/叉)母猪肉(各二/兩)¶
　右同煮數沸去猪肉取防風焙乾搗羅為散每服一¶
　錢白湯㸃服不拘時候¶
抵聖散(出聖濟/總録)　治一切癬¶
　　草决明(半兩焙/搗末)膩粉(二分一方/用輕粉)¶
　右合和為散先以布揩癬令赤次以醋調藥塗之當¶
　汗出痛解即瘥一方不用醋調¶
胡粉膏(出肘/後方)　治一切乾濕瘙癢¶
<pb:KR3e0067_WYG_281-17b>¶
　　胡粉(二/兩)水銀(一/分)¶
　右合研令勻以醋調成膏塗之仍以紙貼日三五上¶
　瘥一方不用醋調¶
又方(出肘/後方)¶
　　蛇床子　駝脂(一作/猪脂)¶
　右先研蛇床子令細以猪脂調成膏塗之日一上¶
　五次即瘥¶
雀糞塗傅方(出聖濟/總録)　治一切癬¶
<pb:KR3e0067_WYG_281-18a>¶
　　雀糞　醬瓣(水洗浄/各半兩)¶
　右合和細研塗敷癬上日三二次一方取醬瓣尿和¶
　塗之¶
獨活散(出聖濟/總録)　治一切癬¶
　　獨活(半/兩)附子(炮刮去皮/臍一兩)¶
　右搗羅為散以酒調和如糊先用皂莢煎水洗癬然¶
　後塗之一日二次¶
大黄散(出聖濟/總録)　治一切癬¶
<pb:KR3e0067_WYG_281-18b>¶
　　大黄(如棗大/一塊)斑猫(脚翅全/者七枚)¶
　右搗研為細散以釅醋調如糊先揩破癬瘡然後¶
　塗藥候乾洗之¶
七星散(出聖濟/總録)　治諸癬¶
　　乾蝎(七節/者)白殭蠶(直者各/七枚)¶
　右搗羅為散每服三匙用好酒一盞入羊蹄根汁并¶
　蜜少許調服晡時一浴仍用羊蹄根滓揩浴¶
治癬方(出聖/惠方)　治濕癢搔之有黄水者云余少年曾¶
<pb:KR3e0067_WYG_281-19a>¶
　患癬初在頸項間後延上左耳遂成濕瘡用斑猫狗¶
　膽桃根等塗令&KR0034;蠚其瘡轉勝偶於楚州賣藥人教¶
　　蘆薈(一/兩)甘草(炙半/)¶
　右為末相和令勻先以濕漿水洗癬用帛子拭乾¶
　敷癬上良乾瘥一方抓動癬次用藥擦之日三五次¶
　瘥¶
又方¶
　　川椒(三分/去目)䜴(三/合)¶
<pb:KR3e0067_WYG_281-19b>¶
　右同燒為灰研如粉以清油調塗之¶
苦參丸　治一切癬¶
　　苦參(用皂莢十挺以水煮之以皂莢爛為度揀/出苦參切曝乾将皂莢汁濾去渣熬成膏)¶
　　威靈仙(洗擇焙乾/各三兩)¶
　右為末以皂莢膏和丸如梧桐子大每服二十丸空¶
　心温酒下加至三十丸¶
又方　治癬亦治白秃¶
　用羊蹄根於磨石上以苦酒磨之敷瘡欲敷瘡時先¶
<pb:KR3e0067_WYG_281-20a>¶
　將瘡刮破以火炙乾後敷四五遍一方搗羊蹄根以¶
　白蜜和臨用先刮破瘡令傷敷之如炊一石米久拭¶
　去更以三年米醋和塗之若刮瘡處不傷即不瘥¶
　一方用乳汁和塗之¶
又方¶
　以乾荆子燒中央器盛兩頭取汁塗之先刮瘡上¶
　令傷次用荆子汁¶
治癬¶
<pb:KR3e0067_WYG_281-20b>¶
　用煎滷熱搨不拘多少日一遍良¶
又方¶
　用刺薊汁服之¶
又方¶
　以燒蛇蛻一具酒服或以死蛇燒灰用猪脂和塗傅¶
　癬上瘥¶
又方¶
　以生地黄汁服之佳¶
<pb:KR3e0067_WYG_281-21a>¶
又方¶
　用搗莨菪根蜜和敷之一方用葉亦得¶
治頑癬¶
　以砒霜少許滴酒同熬為膏塗之亦妙如覺癢急¶
　但以冷水洗切不可抓破¶
旱蓮方¶
　用旱蓮草葉不拘多少候癬癢時抓破拿葉擦之¶
　不可食害人煮蓮葉洗之亦可一方用栁葉洗亦良¶
<pb:KR3e0067_WYG_281-21b>¶
治癬如神方¶
　以杏仁七粒去皮尖自嚼令爛於手心安少膩粉¶
　帶津吐出急和膩粉擦之¶
又方　治癬積年者亦効¶
　用斑猫一箇去頭翅足以針劄燈焰上燒米醋内淬¶
　如此三兩次就燒成灰存性研為細末或糯米炒黄¶
　去糯米用紅棗一枚湯泡剥去皮核與斑猫末一處¶
　同研爛先以手抓破或生布擦動癬然後搽藥不¶
<pb:KR3e0067_WYG_281-22a>¶
　可侵好肉上恐有毒金山長老云嘗有人患癬七¶
　年但得此方兩敷而愈¶
又方¶
　以飯甑熱飯搦成團子擦之專治面上者¶
又方¶
　用韮菜根炒存性搗末猪羔油調塗之瘥¶
又方¶
　用凌霄花末以羊蹄根蘸藥擦之甚妙¶
<pb:KR3e0067_WYG_281-22b>¶
又方　治遍身頑癬日久不瘥上至頭面妙方一名白¶
　礬散¶
　用獨莖羊蹄根剉搗白礬為末一處以極酸米醋調¶
　抓破塗藥覺癢極至痛即止隔日浴出不過兩上¶
　即愈¶
治諸般惡癬¶
　先用韮菜煎湯洗次用臘猪油調蛇床子海桐皮¶
　末敷之兼治小兒奶癬婦人室女花癬¶
<pb:KR3e0067_WYG_281-23a>¶
癬藥¶
　以桱樹皮不拘多少用米醋極好者浸七次曬乾為¶
　末每用一錢以水調搽患處立効¶
菖蒲酒　治一切癬¶
　以菖蒲細切五斗水一石五斗煮取三斗去渣入醖¶
　米二斗如酒法旋助飲令極醉即愈一方用五觔酒¶
　五升漬蒸使味出絶酒一日服每服一升¶
白礬塗方　治一切乾濕癬¶
<pb:KR3e0067_WYG_281-23b>¶
　以白礬一兩研為末用醋調如糊塗摩癬上日三¶
　五度即瘥¶
炙魚塗方　治一切乾濕癬¶
　以魚不問色目火上炙皮微焦乗熱去皮骨取肉¶
　研塗癬上日三五度即瘥¶
半夏散(出聖濟/總録)　治一切癬¶
　以半夏二兩搗羅為散以陳醬汁調和如糊塗癬¶
　上日兩三度即瘥¶
<pb:KR3e0067_WYG_281-24a>¶
艾汁塗方(出聖濟/總録)　治一切癬¶
　取艾一兩細剉以釅醋半觔煎取濃汁去渣塗摩¶
　癬上日三五度即瘥¶
蒿蕙敷方(出聖濟/總録)　治一切癬¶
　以蒿蕙二兩黄燥者搗羅為㪚以醋調和塗摩癬¶
　上日三兩度即瘥¶
楮汁塗方(出聖濟/總録)　治一切癬¶
　以楮木自然汁不拘多少先以新布揩癬微破然¶
<pb:KR3e0067_WYG_281-24b>¶
　後塗藥日二上即瘥一方用楮葉半觔細切搗敷¶
桃葉汁塗方(出聖濟/總録)　治一切癬及澡癬¶
　以桃葉一兩日中時採研絞取汁塗摩癬上日三¶
　度即瘥一方用桃白皮苦酒敷之佳并糓樹白汁¶
　傅之良¶
治諸癬并面上風刺方(出聖濟/總録)¶
　取葛勒蔓草頭一把勿令人知鹽挼塗瘡三五上¶
　即瘥面上瘡取子為末空心酒調下三錢¶
<pb:KR3e0067_WYG_281-25a>¶
治癬方(出經驗/良方)¶
　以櫸葉即烏桕葉為末酸醋調塗或用生葉及樹¶
　皮乾擦亦可¶
治積年瘡癬生痂搔之黄水出遇天隂雨即癢(出肘/後方)¶
　以狼毒為末醋調搽濕乾摻一方不用醋調¶
又方(出經驗/良方)¶
　用榖樹葉連漿擦破已復用雀兒酸又名酸妬草¶
　揩擦二次而可又用樹葉正面用清水浸貼過五六¶
<pb:KR3e0067_WYG_281-25b>¶
　次即効¶
又方(出仁/存方)　治癬殺一切蟲腫毒¶
　以羊蹄根醋磨塗癬速効亦煎作丸服之其方以¶
　新採羊蹄根不拘多少搗研絞取汁一大升白蜜¶
　半觔同熬如稠餳煎更用防風末一兩搜和令可¶
　丸如梧桐子大用栝蔞甘草酒下三二十丸日二¶
　三服甚佳¶
治身體白駮¶
<pb:KR3e0067_WYG_281-26a>¶
　以半天和取樹木孔中水洗𢷬桂屑唾和敷駮上日¶
　三白駮者浸淫漸長似癬但無瘡也¶
治癬神驗方(出聖/惠方)¶
　用雄黄研以苦酒和先以新布拭癬上令傷以藥塗¶
　之¶
救急療癬方¶
　先以針鎌癬上即搗瓜蒂末傅上仍先以乾洗之¶
又方¶
<pb:KR3e0067_WYG_281-26b>¶
　用羊屎松脂薰黄搗末和更煎仍以泔清水洗癬¶
　敷之兩度即瘥¶
必効療癬方¶
　用百藥煎塗之愈如口脂亦得¶
療癬方¶
　作麻傅癬上裹之瘥以鹽及豉和搗塗之即瘥止¶
肘後治澡癬方¶
　以雄雞冠血塗之¶
<pb:KR3e0067_WYG_281-27a>¶
又方¶
　用胡粉熬令黄赤色苦酒和塗之乾即易瘥止¶
又方¶
　取肥猪肉薄割之於𨫼上以熨底炙之令熱使人體¶
　堪之以傅瘡上日三四度¶
治一切癬并瘡(出𫝊信/適用方)¶
　用茄子花為末乾用油調塗濕乾擦之¶
治癬方¶
<pb:KR3e0067_WYG_281-27b>¶
　用鳯兒花葉同羊蹄根加鹽𢷬醋傅又醋磨香白¶
　芷塗¶
立止散　治人身上牛皮癬¶
　用冬瓜皮燒灰小油調搽瘡上立止¶
治癬方¶
　以枯礬栢油雞糞爛者洗浄敷之¶
治風頑癬生滿面項頸諸藥不瘥者¶
　以甘草無製度碾為末極細先抓破瘡然後以¶
<pb:KR3e0067_WYG_281-28a>¶
　此擦之兩三次立効¶
治疥癬　詩曰¶
　多年患瘡癬　醫治又不除　急取金鎻汁¶
　醋調塗便宜¶
又方(出聖/惠方)¶
　取狼䟦草以釅醋塗之¶
又方(出聖/惠方)¶
　取犬膽塗之立効¶
<pb:KR3e0067_WYG_281-28b>¶
又方(出聖/惠方)¶
　取牛鼻頭津塗之¶
又方(出聖/惠方)¶
　取醬汁生葶藶末調塗之¶
又方(出聖/惠方)¶
　取地捲土將醋和調塗之¶
牛皮癬方(出直/指方)¶
　用舊皮鞋底燒灰存性麻油輕粉調敷¶
<pb:KR3e0067_WYG_281-29a>¶
又癬方(出直/指方)¶
　用石榴取皮蘸明礬末擦切莫用醋則蟲沉也¶
輕粉治癬方¶
　用五(缺/)　炙牛肉一片細嚼下少刻以真輕粉醋¶
　調酒下¶
治頸項及面上白駮浸淫漸長有似癬但無瘡可治¶
　以鰻鱺魚脂敷之先拭剥上刮使燥痛後以帛傅之¶
　一度便愈甚者不過三度¶
<pb:KR3e0067_WYG_281-29b>¶
治癬方¶
　以槐青枝燒取瀝以塗之¶
又方¶
　服驢尿良¶
一醉散　治遍身癬¶
　　全蝎(十四箇瓦/上焙乾)蟬蛻(十四箇/去頭足)地龍(十四條/土土)白殭蠶¶
　　(十四箇/直者)凌霄(十四箇/全者)防風(一/兩)紫苑(一/兩)¶
　右為細末共作一服用好酒三升量酒多少得所羊¶
<pb:KR3e0067_WYG_281-30a>¶
　蹄根如大指大兩莖研細與藥同研勻同煎三五沸¶
　通口服之作一氣服盡服了便入浴將渣再研令細¶
　就浴抓破擦有癬處擦了不必揩避風處歇卧定¶
　只一服効¶
治癬方¶
　先&KR0946;破見血用生布擦了却以砂糖少許塗之兩次¶
　便効¶
又方¶
<pb:KR3e0067_WYG_281-30b>¶
　　羊蹄根　百藥煎¶
　右和搗爛敷瘡上¶
袪濕散　治濕乾癬大有神効¶
　　蠶砂(四/兩)薄荷(半/兩)¶
　右為細末每用不拘多少乾摻於瘡上乾者生小¶
　油調搽¶
硫黄散　治癬及紫白癜風¶
　　坯子(半/兩)硫黄(半/兩)白礬(一兩/半)¶
<pb:KR3e0067_WYG_281-31a>¶
　右為末先用羊蹄根取自然汁擦動敷之¶
凌霄花散　治風濕挾熱皮膚生癬久不愈者¶
　　凌霄花(一/分)白礬(一分/另研)雄黄(半錢/另研)天南星(半/兩)黄連¶
　　(去鬚/二錢)羊蹄根(焙乾/半兩)¶
　右件搗羅為細末抓破用生薑汁調藥搽之如癬不¶
　濕只癢用油調藥¶
治癬方¶
　　輕粉　雄黄(各等/分)¶
<pb:KR3e0067_WYG_281-31b>¶
　右為細末猪脂調抓破搽¶
東坡先生家藏方¶
　　决明子(為細末不/拘多少)¶
　右用水銀輕粉少許與藥末同研為膏㪚以物擦¶
　破癬上用藥敷之立瘥¶
治癬¶
　以(缺/)脯帯脂者薄割火上炙熱與人肉敷癬上蟲¶
　當入脯中候其少頃歇却須臾五三五度瘥¶
<pb:KR3e0067_WYG_281-32a>¶
又方¶
　以生鐵煆後飛淘去粗赤汁烘乾用蒜磨生油敷¶
　之¶
又方¶
　以艾醋煎作膏敷之¶
治癬瘡¶
　取蟾蜍燒灰末以猪脂和傅之¶
治瘡癬¶
<pb:KR3e0067_WYG_281-32b>¶
　以榆仁作醬塗之妙陳者尤良¶
又方¶
　以蕪荑作醬食之其氣羶者良¶
又方¶
　取皂莢嫩刺針以米醋熬作濃煎以敷瘡上有奇効¶
又方¶
　用山豆根搗末臘月猪脂調塗之¶
治癬¶
<pb:KR3e0067_WYG_281-33a>¶
　取魚鮓和栁葉搗碎熟敷之¶
又方¶
　以鱓魚斷取血塗之¶
治癬瘡久不瘥¶
　用羊蹄根絞取汁用調膩粉少許如膏塗敷癬上三¶
　五遍即瘥如乾用猪脂調和敷之¶
　　　乾癬(附論/)¶
夫乾癬但有稜郭皮膚枯癢搔之白屑出是也皆是¶
<pb:KR3e0067_WYG_281-33b>¶
風濕邪氣客於腠理復值寒濕與血氣相搏所生若其¶
風毒氣多濕氣少故風入深故無汗為乾癬也其中亦¶
生蟲¶
　　　方¶
黄連散　治乾癬搔之白屑起亦治疥¶
　　黄連(一兩/去鬚)藜蘆(半兩去/蘆頭)川大黄(一/兩)乾薑(半兩/生剉)¶
　　䕡茹(一/兩)莽草(一/兩)¶
　右為細散入猪脂一觔以慢火煎成膏濾去渣收於¶
<pb:KR3e0067_WYG_281-34a>¶
　磁器中先以新布拭瘡令傷然後塗藥無不瘥者又¶
　名大黄膏¶
胡粉散　治乾癬癢不止¶
　　胡粉　黄連(去/鬚)蛇床子　白歛(已上各/半兩)¶
　右為細末以麪脂調塗乾者濕即貼之¶
乾癬方¶
　　狼毒　草烏頭(各二/錢半)斑猫(七枚去/翅足)¶
　右生用為末津唾調敷用竹箆子刮破塗藥熟揩¶
<pb:KR3e0067_WYG_281-34b>¶
　肉人候出黄水三兩日瘥一方用狼牙無狼毒¶
又方　治乾癬癢痛不止¶
　　斑猫(五月五日/取十枚)麝香(一錢/半)¶
　右研為末以醋調塗瘡上多出黄水瘥¶
又方¶
　　川烏頭(三枚/生用)乾蝎(五/枚)¶
　右為末用麪油調作膏塗之¶
一抹散　治乾癬不瘥¶
<pb:KR3e0067_WYG_281-35a>¶
　　天南星　草烏頭(各一枚/生用)¶
　右為細散用羊蹄根搗絞自然汁調塗不過三上¶
　瘥¶
治乾癬積年生痂搔之黄水出每逢隂雨即癢¶
　　巴豆(十枚/肥者)¶
　右於炭上燒之令油出盡即於乳砵内以少許酥和¶
　研膏薄塗之不過一兩度愈¶
又方¶
<pb:KR3e0067_WYG_281-35b>¶
　取青箱子末以口脂調先用漿水浄洗後敷之¶
又方¶
　取槲樹白皮塗之¶
治乾癬久不瘥出黄水不止隂雨之時即癢痛¶
　用斑猫半兩㣲炒為末蜜調敷之¶
治乾癬積年生痂搔之黄水出每逢隂雨即癢¶
　用狼毒末塗之¶
　　　濕癬(附論/)¶
<pb:KR3e0067_WYG_281-36a>¶
夫濕癬者亦有稜郭如蟲行浸淫赤濕瘙癢搔之多汁¶
成瘡是其風毒氣攻注故為濕癬也其裏亦有蟲生¶
　　　方¶
濕癬方¶
　　明礬(煅/)黄連(各半/兩)胡粉　黄丹　水銀(各二/錢)¶
　右為末用猪脂一兩夾研令水銀星盡成散磁盒收用¶
螺殻散　治濕癬癢不可忍¶
　　螺殻(一/兩)亂髪灰(半/兩)龍膽(半/兩)胡粉(半兩各為細散研入胡/粉令勻以油淀和塗之)¶
<pb:KR3e0067_WYG_281-36b>¶
黄蘗散　治濕癬癢不可忍¶
　　黄蘗(去粗皮/剉末)黄連(去/鬚)胡粉(研各/一兩)雄黄(研細/半兩)¶
　右為細散先以米泔清洗浄拭乾敷藥日三兩度即瘥¶
療濕癬方¶
　　蛇床子(一/兩)黄蘗(一/兩)黄連(一/兩)胡粉(一兩/研)¶
　右為散内水銀一棗大加猪膏研入相和以塗瘡¶
水銀膏　治濕癬癢不可忍¶
　　水銀(二/兩)黄連(二兩去/鬚搗末)胡粉(二/兩)¶
<pb:KR3e0067_WYG_281-37a>¶
　右以煉過臘月猪脂半觔都研候水銀星盡以温¶
　漿水洗瘡然後塗之一方麪油塗之¶
英粉散　治濕癬¶
　　英粉(炒黒細/研二兩)藜蘆(去蘆頭/為末)馬腸根(為末各/一兩)¶
　右和研令勻用生油調如粉塗癬上日三度¶
蛇床子散　治久患濕癬不瘥¶
　　蛇床子　黄連(去/鬚)膩粉¶
　右等分為散用小油調塗之膩粉多入不妨¶
<pb:KR3e0067_WYG_281-37b>¶
輕粉散　專治人面上濕癬神方¶
　　輕粉　斑猫(去翅/足)¶
　右研細用温水以雞翎掃之周圍立効¶
又方(出聖/惠方)　治濕癬癢不可忍¶
　用膩粉一兩以米醋調塗之¶
又方(出聖/惠方)¶
　用羊蹄根半觔日未出時採取鬚獨莖無枝撥者¶
　净洗細切搗令極爛入羊乳相和得所著少鹽拌勻¶
<pb:KR3e0067_WYG_281-38a>¶
　於日中暴晒良久以塗之¶
治濕癬肥瘡(出千/金方)¶
　用大麻研敷之五日瘥¶
治濕癬瘡¶
　以刮瘡令折火炙指摩之用蛇床子為末先以韮菜¶
　根煎湯洗之次用臘月猪脂搽¶
小毒膏　治濕癬疽瘡不瘥者¶
　以蟛蜝膏塗之食其肉能令人吐下¶
<pb:KR3e0067_WYG_281-38b>¶
又方(出本/草)　治濕疥¶
　以蕪荑搗和白蜜塗之又𢷬和少牛酪療一切瘡¶
荆芥散(出聖濟/總録)　治多年濕癬¶
　以荆芥穗不拘多少用瓦罐子盛鹽泥固濟只留¶
　一竅用炭火燒出清烟便撥去火用濕泥塞了竅子¶
　放冷取出碾為細㪚每用末五錢入麝香一錢膩粉¶
　五錢同研勻細先以口含鹽漿水抓洗令破帛子揾¶
　了生油調藥塗之¶
<pb:KR3e0067_WYG_281-39a>¶
又方(出聖/惠方)　治癬濕癢不可忍¶
　以鯽魚一箇可長五寸者净拭不去鱗用硫黄末一¶
　分從魚口中送入腹内用净磚一塊安魚在上以炭¶
　火週廻熁之翻轉令魚黄焦碾羅為末入膩粉三錢¶
　同研令勻以生麻油調塗之¶
治癬濕癢(出本/草)¶
　用楮葉半觔細切搗爛敷癬上¶
戴人十形三療云有一女子年十五兩股間濕癬長三¶
<pb:KR3e0067_WYG_281-39b>¶
四寸下至膝發痒時爬搔湯火俱不解癢定黄赤水流¶
痛不可忍炙焫薰渫硫黄䕡茹白殭蠶羊蹄根等藥¶
皆不効其女姿性顔巧以此病不能出嫁其父母求於¶
戴人戴人曰能從余言則瘥父母諾¶
　戴人以䤵針磨令尖快當癢時於癬上刺百餘針¶
　其血出盡煎鹽湯洗之如此四次大病方除此方不¶
　書以告後人恐為癬藥所悞濕淫於血不可不砭者¶
　矣¶
<pb:KR3e0067_WYG_281-40a>¶
治漏瘤瘡濕癬癢浸淫日廣痒不可忍搔之黄水出瘥¶
　後又發及治瘑疥(出本/草)¶
　取羊蹄根净去土細切搗以大酢和净洗上一時間¶
　以冷水洗之日一敷瘥若為末敷之妙¶
　　　風癬(附論/)¶
夫風癬者是惡風冷氣搏於血氣所生亦作圓文稜¶
郭爬搔頑痹不知痛癢其裏亦有蟲生也¶
　　　方¶
<pb:KR3e0067_WYG_281-40b>¶
白花蛇丸(出聖/惠方)　治風癬瘡皮膚瘙癢久不瘥者¶
　　白花蛇(三兩酒浸去皮/骨炙令㣲黄)黄芩(一/兩)防風(一兩去/蘆頭)甘草¶
　　(一兩炙/微赤剉)白蘚皮(一/兩)枳殼(一兩麩炒/微黄去瓤)栀子仁(一/兩)赤芍藥¶
　　(一/兩)川大黄(一兩剉/碎微炒)蒼耳子(一/兩)麥門冬(一兩半/去心焙)黄耆¶
　　(一兩/剉)白蒺藜(一兩微/炒去刺)羌活(一/兩)苦參(二兩/剉)¶
　右為末煉蜜和搗三五百杵如梧桐子大每於食後¶
　以薄荷酒下三十丸¶
又方　治一切風癬瘡¶
<pb:KR3e0067_WYG_281-41a>¶
　　䕡茹(二/錢)剪草(半/兩)苦楝樹皮(二兩焙乾/另研末)輕粉(半/錢)白礬¶
　　(二錢/生用)麝香(一/匙)巴豆(去皮入斑猫炒巴/豆黄色去斑猫)雄黄　硼砂¶
　　(各一/錢)苦參(半/錢)藜蘆(半/兩)百部(半/兩)¶
　右為末用羊蹄根汁調搽搔破瘡用藥¶
獨活丸(出聖/惠方)　治風毒攻皮膚生瘡癬頑麻不知痛癢¶
　　獨活(二/兩)蒼耳子(二/兩)羌活(一/兩)五味子(一/兩)兎絲子(一兩/另搗)¶
　　(酒浸三/日炮乾)山茱萸(一/兩)防風(一兩去/蘆頭)白花蛇肉(一兩酥炒/令黄色)¶
　　黄耆(一兩/剉)白蒺藜(二兩㣲/炒去刺)¶
<pb:KR3e0067_WYG_281-41b>¶
　右為末用白粱米飯和搗三五百杵丸如梧桐子大¶
　每日空心及晩卧時以温酒下三十丸¶
硫黄散(出聖/惠方)　治風毒癬遍身背生癆癢¶
　　硫黄(一分/細研)雄黄(一分/細研)硃砂(細/研)麝香(細/研)巴豆(去皮/心研)¶
　　川椒(去/目)吳茱萸　附子(各一分去/皮臍生用)¶
　右為細末都研令勻先用新布揩癬令水出便以醋¶
　調塗之不過三兩上瘥¶
乳香膏(出聖/惠方)　治風癬皮膚瘙癢¶
<pb:KR3e0067_WYG_281-42a>¶
　　乳香(細/研)膩粉(細/研)硫黄(細研各/一分)杏仁(湯浸去/皮尖研)吳茱萸¶
　　(搗/末)地龍糞(細/研)巴豆(去皮心/各半兩)¶
　右先以猪脂一觔煎十餘沸去巴豆入諸藥末和勻¶
　更煎十沸已來傾於磁器内盛令冷塗之¶
雄黄膏(出聖/惠方)　治風毒疥癬¶
　　雄黄(一分/細研)附子(半兩去/皮臍)膩粉　白礬(燒/灰)藜蘆(去蘆/頭)¶
　　川椒(去目及閉口/者各一分)¶
　右為細末入乳缽内再研如粉以煉好臘月猪脂半¶
<pb:KR3e0067_WYG_281-42b>¶
　觔黄蠟二兩净鐺内慢火煎候蠟銷傾在磁盒内¶
　入雄黄等末攪令勻每日四五度取少許塗之¶
又方(出聖/惠方)　治風毒癬遍身皆瘙癢¶
　　莽草　蛇床子　藜蘆　石亭脂(各一/分)白礬(一/兩)¶
　　黄蘗(一兩/剉)¶
鯽魚膏(出聖/惠方)　治一切瘡癬或乾或濕痛癢不可忍¶
　　鯽魚(一/尾)雄黄(半兩/細研)膩粉(半/兩)猪脂(半/觔)亂髮(一雞/子大)¶
　右先將猪脂𤎅令沸即下魚煎令焦次下髮令銷¶
<pb:KR3e0067_WYG_281-43a>¶
　去渣下雄黄膩粉攪令勻傾於磁器中候冷塗之¶
　不過五七度無不瘥者¶
洗浴丹參湯(出聖/惠方)　治風癬瘙癢¶
　　丹參(三/兩)苦參(五兩/剉)蛇床子(三/兩)白礬(二兩/細研)¶
　右除白礬外搗篩為散以水三斗煎取二斗濾去渣¶
　入白礬攪令勻乘熱於避風處洗浴以水泠為度¶
　拭乾了以藜蘆末粉之相次用之以瘥為度¶
苦參丸(出聖/惠方)　治一切風癬皮膚瘙癢¶
<pb:KR3e0067_WYG_281-43b>¶
　　苦參(水浸一宿/剉焙乾)烏蛇(酒浸去皮骨/炙各四兩)菖蒲(一/兩)¶
　右為細末煉蜜丸如梧桐子大每服三十丸温熟水¶
　下無時¶
又方　治風毒攻皮膚生瘡癬頑麻不知痛癢(出聖/惠方)¶
　　苦參(末三/兩)白花蛇(肉三兩酒浸/酥拌炒㣲黄)¶
　右為細㪚每日四五度以温酒調下二錢¶
煮腎㪚(出聖/惠方)　治一切風癬¶
　　附子(炮裂去/皮臍)椒紅(各半/兩)¶
<pb:KR3e0067_WYG_281-44a>¶
　右同搗為細末用猪腎一對竹刀切開去筋膜每箇¶
　入藥末一錢鹽一捻相和布綿纒縛以好酒一盞於¶
　甆器内煮約七分熟五更初不得潄口及說話去綿¶
　漸嚼細呷用所煮藥汁送下食少白粥投之當晩放¶
　利次日煮熟喫須連日服服盡再作¶
備急羊蹄根塗方(出聖濟/總録)　治一切風癬及諸般癬瘙¶
　癢搔之不已¶
　　羊蹄根　草烏頭¶
<pb:KR3e0067_WYG_281-44b>¶
　右净拂多人行磚土滴好醋先磨草烏頭約一分次¶
　磨羊蹄根二分爬發令癢以指點藥抹之仍喫煮腎¶
　散相為表裏¶
烏頭圓(出本/草)　治宿患風癩癬遍身黒色肌體如木皮¶
　膚粗澁及四肢麻痺宜服¶
　草烏頭一觔入竹籮子内以水浸用瓦子於籮内就¶
　水中瀧洗如打菱角法直候瀧洗去皮及尖控起令¶
　乾麻油四兩鹽四兩入銚内炒令深黄色傾出油只¶
<pb:KR3e0067_WYG_281-45a>¶
　留鹽并烏頭再炒令黒色烟出為度取一枚劈破心¶
　内如米一㸃白却好也如白多再炒趁熱杵羅為末¶
　用醋糊丸如梧桐子大乾之每服三十丸空心晩食¶
　前温酒下真州資福文雅白老元祐間有此疾服數¶
　年肌體黒黝頓除脚力强健視聼不衰有一宗人遍¶
　身紫癜風身如墨服踰年體恱澤教予服之亦得¶
　一年許諸風疹瘡瘍皆除然性差熱難制去毒要之¶
　五七日作烏頭粥啜之為佳粥法用豫章集中者¶
<pb:KR3e0067_WYG_281-45b>¶
治風癬¶
　以暖酒用蜜中攪之飲一杯即瘥¶
天麻散(出十便/良方)¶
　　天麻　防風　細辛　芎藭　乾葛　殭蠶(各等/分)¶
　右搗羊蹄根汁調二錢成膏以熱酒浸動食後服以¶
　羊蹄根汁擦瘡上愈¶
治風癬癬有數種荷葉癬者開生如圏多在頭面柯¶
　皮癬者皮厚癢痛輕者用荷葉心左纒藤葉為末¶
<pb:KR3e0067_WYG_281-46a>¶
　麻油調塗厚者加砒少許和勻水調塗¶
八寳散　治風癩松皮頑癬久不瘥者神効予一鄉人¶
　患此疾數年不愈者後忽有舊親𫝊此方試用得驗¶
　遂再換身軀如常¶
　　藿香　破故紙　大腹皮　㯽榔　雄黄　輕粉¶
　　硫黄　枯白礬(各一/兩)¶
　右為細末小油調搽日上數次癢則擦之¶
搽瘡藥¶
<pb:KR3e0067_WYG_281-46b>¶
　　蛇床子(一兩/為末)枯白礬(一兩/為末)¶
　右用斑猫煎用麻油調塗瘡上¶
　　　久癬(附論/)¶
夫久癬者為諸癬有蟲而經久不瘥者也癬病之狀皮¶
肉瘾疹如錢文漸漸増長或圓或斜癢痛有稜郭搔¶
之有汁又有乾癬枯燥癢搔之無汁又有風癬搔之頑¶
痺不知痛癢又有牛皮癬因飲牛食餘水得之其狀皮厚¶
硬强又有圓癬作圓文瘾起四面赤又有狗癬因以狗¶
<pb:KR3e0067_WYG_281-47a>¶
食餘水洗手面得之其狀㣲白㸃綴相連亦㣲癢又有¶
雀眼㿍作細文似雀眼搔之亦癢痛又有刀癬因以磨¶
刀水洗面得之其狀無稜郭縱斜無定如此知癬初得¶
或因風濕客於肌膚摶於氣血所生至其病成皆有蟲¶
侵蝕轉深連滯不瘥故成久癬也¶
　　　方¶
定粉膏　治乾濕癬風癬不拘年月¶
　　定粉　水銀　白蕪荑　胭脂(各一/分)¶
<pb:KR3e0067_WYG_281-47b>¶
　右同研令勻用陳猪脂一兩同研成膏先用湯洗後¶
　以膏子臨卧塗之一上便瘥本法猪脂須用七年以¶
　上者若無但陳者亦得仍用後方淋洗¶
　　楝實(半觔無實/根皮代)楝葉及嫩枝　凌霄葉及漆(各一/升剉)¶
　　丹參　枳殼(去/瓤)蛇床子　地榆　皂莢(各三兩/並細剉)¶
　　苦參(三兩/細剉)¶
　右煎濃汁熱洗患處¶
蛇床子湯浴方　治一切嵗久不瘥¶
<pb:KR3e0067_WYG_281-48a>¶
　　蛇床子　白土(一作/白鹽)羊蹄根　葛根　苦參¶
　　菖蒲　莽草(各三/分)黄連(去鬚/半兩)¶
　右細剉以水五斗煎至三斗濾去渣温暖淋洗¶
　癬上三日後重暖藥湯更洗之不過三五度瘥¶
五倍子散　治癬久不瘥¶
　　五倍子(一兩燒/令烟盡)黄蘗(一分/剉)當歸(一錢剉/微炒)膩粉(一/分)¶
　　白礬(一分/燒灰)漏蘆(一/分)¶
　右為細散先用鹽漿水洗拭乾了以散敷之¶
<pb:KR3e0067_WYG_281-48b>¶
烏蛇丸　治多年諸癬醫治不効者¶
　　烏蛇(酒浸去/皮骨炙)天麻(各二/兩)槐子(半/觔)白附子(炮/)附子(生/去)¶
　　(皮臍小便浸/一宿各一兩)白殭蠶(炮/)羌活(去蘆/頭)乳香(研各/兩半)¶
　　苦參(十/兩)乾蝎(炒一/兩半)¶
　右為細末用生薑自然汁和蜜各一觔熬膏入前¶
　藥和搗丸如梧桐子大每服二十丸空心温酒送下¶
　夜卧荆芥湯下¶
黄連膏　治一切久癬積年不瘥四畔濳侵復變瘡瘡¶
<pb:KR3e0067_WYG_281-49a>¶
　色赤黑癢不可忍搔之血出¶
　　黄連(去鬚/為末)黄蘗(去粗皮/為末)䜴(研/細)蔓青子(為/末)杏仁(湯/洗)¶
　　(去皮尖雙仁/細研各半兩)水銀(一/錢)¶
　右先以水銀於掌中唾研如泥次入乳缽内下生油¶
　一合和勻次入藥末同研成膏用磁盒盛日三五度¶
　取塗癬上即瘥¶
治一切癬瘡經久不愈者¶
　以羊蹄根扁栢斑猫砂糖同一處炒令香以紗帛¶
<pb:KR3e0067_WYG_281-49b>¶
　包藥薰擦癬上三五次愈¶
又方(出聖/惠方)　治風癬久不瘥皮膚癢痛¶
　　白礬(一兩/燒灰)硫黄(一兩/細研)膩粉(一/分)黄連(一兩半/去鬚)雌黄¶
　　(一兩/細研)蛇床子(一/兩)¶
　右為細散都研勻猪脂調如稀麪糊先以鹽漿水洗¶
　净瘡即塗藥於上如冬月寒以㣲火煖用之¶
久癬方(出直/指方)¶
　　生硫黄　硝石　明礬(煅各/半兩)雄黄(二錢/半)雌黄(二錢/半)¶
<pb:KR3e0067_WYG_281-50a>¶
　　輕粉(一/錢)¶
　右為細末好麻油調敷濕則摻¶
白歛㪚(出百一/選方)　治乾濕癬瘡延生或如錢成圏暈¶
　久不効者宜服¶
　　天南星(一/兩)蠍(一/錢)大草烏(半/兩)白礬(五/分)¶
　右搗篩為細散先以手於癬處抓動将藥摻貼每用¶
　藥二錢許入燒蟹殼一錢合和生油好粉貼瘡¶
又方(出聖/惠方)　治風癬久不瘥皮膚癢痛¶
<pb:KR3e0067_WYG_281-50b>¶
　　吳茱萸　粉脚　白礬(燒/灰)臭黄(各一/兩)¶
　右細研如粉以生麻油調塗之¶
砒霜散(出聖/惠方)　治癬不問乾濕積年不瘥¶
　　砒霜(一/分)硫黄(三/分)蜜陀僧(三/分)膩粉(三/分)¶
　右細研為末如乾以生油調塗濕則用藥末摻之¶
又方(出聖/惠方)¶
　　蒼耳汁(一/合)生薑汁(半/合)硫黄(半兩/細研)¶
　右細和塗之乾更塗¶
<pb:KR3e0067_WYG_281-51a>¶
治癬瘡積年久不愈(出經驗/良方)¶
　　敗毒菜根(要獨根者又/名羊蹄根)川百藥煎　鹽梅肉(等/分)¶
　右先搗菜根後将二味同擂以井花水一盞濾過澄¶
　清隔宿天明空心服服過不宜食熱食其渣留抓¶
　破瘡搽擦三四次愈¶
黄藥子㪚(出經驗/良方)　治奶癬瘡經年不瘥¶
　　黄連　𤣥參　赤芍藥(各半/兩)¶
　右為末每用隨多少入輕粉少許嚼芝麻揉汁調¶
<pb:KR3e0067_WYG_281-51b>¶
　先煎韮菜湯温洗令浄以藥敷之¶
硫黄㪚(出聖/惠方)　治風癬久不瘥皮膚癢痛¶
　　硫黄(一/分)硝石(半/兩)膩粉(半/兩)白礬(半兩/燒灰)¶
　右細研如粉以生麻油調如膏塗之¶
又方(出聖/惠方)¶
　　麝香(一分/細研)膩粉(三/分)龍膽(三分/搗末)巴豆(半分去/皮心)¶
　右細研如粉以生麻油調如膏塗之¶
又方　治久癬不瘥¶
<pb:KR3e0067_WYG_281-52a>¶
　用輕粉同臘月猪脂先以温米泔洗瘡拭乾塗之即¶
　再塗絶根最神効若小兒癬猪脊骨髓條研和膩粉¶
　傅¶
治癬瘡久不差(出千/金方)¶
　以羊蹄根𢷬絞取汁用調膩粉少許如膏塗傅癬¶
　三五遍即瘥如乾即以猪脂調和傅之一方用羊蹄¶
　根以桑柴炭煮汁四五沸以洗千金方云秃瘡疥癬¶
　皆有三年不瘥便為惡疾尋常治癬只用羊蹄根耳¶
<pb:KR3e0067_WYG_281-52b>¶
　而此方最為神葢輕粉殺蟲第一又猪脂和之大有意¶
　義日未出採之佳¶
必効方(出聖/惠方)　治久乾癬¶
　　斑猫(三枚/微炒)硫黄(一分/細研)猪牙皂莢(一分/炙黄)¶
　　地卷(一/分)背隂草(一/分)¶
　右為末合和令勻用津唾調塗之¶
剪草散(出瑞竹/堂方)　專治頑癬久不可者¶
　　桱樹皮(八/兩)剪草(四/兩)白芨(四/兩)巴豆(十四箇/連殼研)¶
<pb:KR3e0067_WYG_281-53a>¶
　右為細末新汲水調如糊厚敷於癬上乾去之再敷¶
　立効不湏抓破¶
　¶
　¶
　¶
　¶
　¶
　¶
<pb:KR3e0067_WYG_281-53b>¶
　¶
　¶
　¶
　¶
　¶
　¶
　¶
　普濟方卷二百八十一¶
