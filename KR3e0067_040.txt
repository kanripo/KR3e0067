# -*- mode: mandoku-view; -*-
#+TITLE: 普濟方
#+DATE: 2015-08-24 23:06:45.802050
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四十
<pb:KR3e0067_WYG_040-1a>¶
欽定四庫全書¶
　普濟方卷四十　　　　明　周王朱橚　撰¶
　　大臟腑門¶
　　　大便不禁(論/)¶
夫大腸為傳導之官掌化糟粕魄門為之候若其臟寒¶
氣虚不能收斂致糟粕無所制約故遺失不時治之宜¶
澀故津液方論所謂澀可去脫是也¶
　　　方¶
<pb:KR3e0067_WYG_040-1b>¶
陳橘丸　治大便不禁腹内㽲痛¶
　　陳橘末(炒/)白茯苓(去黑/皮)黄連(去鬚/炒)黄栢(去粗/皮炙)乾薑¶
　　(炮/)附子(炮去/皮臍)龍骨(各一/両)赤石脂　甘草(炙/剉)人參¶
　　當歸(切焙各/一両)¶
　右為末煉蜜丸梧桐子大每服十五六丸空心米飲¶
　下日再服¶
救陽丸　治大便不禁手足厥冷面色青白¶
　　吳茱茰(湯浸/焙乾)乾薑(炮/)赤石脂　蜀椒(炒出/汗)硫黄(飛/研)¶
<pb:KR3e0067_WYG_040-2a>¶
　右等分為末稀糊為丸梧桐子大每服十五丸米飲¶
　下空心食前漸加丸數鹽湯亦得¶
龍骨湯　治大便不禁真氣羸弱¶
　　龍骨　阿膠(炙/燥)乾薑(炮/)黄連(去鬚炒/各一兩)粳米(三合/炒熟)附¶
　　子(炮去/皮臍)甘草(炙/剉)黄芩(去黑/心)芍藥(各二/分)石榴(一枚大/者切另)¶
　　(搗/入)¶
　右㕮咀每服五錢水盞半煎一盞去滓空心温服¶
　日再¶
<pb:KR3e0067_WYG_040-2b>¶
地榆丸　治大便不禁¶
　　地榆(一/兩)白龍骨　赤石脂　没石子　熟艾(去梗/炒)¶
　　橡實殻(炒各/半両)黄栢(去粗皮/炙三分)¶
　右為末煉蜜丸梧桐子大每服三十丸空心米飲下¶
　日再¶
附子湯　治下焦虚寒大便不禁¶
　　附子(炮去皮/臍半兩)黄連(去鬚炒/二兩)阿膠(炙燥/三分)甘草(炙/剉)乾薑¶
　　(炮各/半兩)赤石脂　厚朴(去粗皮薑汁/炙各一兩)¶
<pb:KR3e0067_WYG_040-3a>¶
　右㕮咀每服五錢水盞半煎一盞去滓空心温服日¶
　再¶
石榴皮湯　治虚寒客於下焦腸滑洞洩困極欲死¶
　　酸石榴皮(炒/)乾薑(炮各/一兩)黄栢(去粗/皮炙)阿膠(炙燥各/三分)¶
　右㕮咀每服四錢水一盞煎四分去滓空心温服或¶
　無黄栢用黄連亦得¶
厚朴荳䓻湯　治大便不禁¶
　　肉豆䓻(去殻炮/半兩)龍骨　白术(剉炒/三分)厚朴(去粗皮薑/汁炙剉一)¶
<pb:KR3e0067_WYG_040-3b>¶
　　(兩/)¶
　右㕮咀每服五錢水盞半生薑三片煎一盞去滓空¶
　心温服¶
朝真丸　治虚損洩瀉大便失禁¶
　　硫黄(一両/研飛)青鹽(一錢/研)晉礬(熬枯研/一兩)¶
　右研勻水浸炊餅丸菉豆大每服十五丸至二十丸¶
　温酒下空心食前或用丹砂為衣亦得¶
福建丸　治大便不禁并腸鳴¶
<pb:KR3e0067_WYG_040-4a>¶
　　附子(去皮臍/剉一兩)厚朴(去麤皮二兩同附子用生/薑汁浸一宿於瓦器内炒)¶
　右為末用酒煮陳橘末為糊丸梧桐子大每服十五¶
　丸至二十丸生薑鹽湯下空心食前服¶
石硫黄湯　治虚冷大便不禁氣脱神昏¶
　　石硫黄(明者/細研)紫笋茶(焙乾研末/各一兩)¶
　右水一盞下硫黄末半錢匕茶一錢匕煎六分去滓¶
　温服不拘時日三¶
大理中丸(出危/氏方)治大便虚滑不禁每一丸用平胃散一¶
<pb:KR3e0067_WYG_040-4b>¶
　貼煎化服便止加鹽梅煎尤妙¶
　　人參　白术　乾薑　甘草(各等/分)¶
　右為末煉蜜丸如指頭大¶
　　　脫肛(論/)¶
夫肛門者主大行道肺大腸候也號為通事令史重十¶
二兩長一尺三寸廣二寸三分應十二時若臟腸熱則¶
肛門閉塞大行不通或腫縮入生瘡若臟腑寒則肛門¶
開大行洞瀉肛門凸出良乆乃入熱則通之寒則補之¶
<pb:KR3e0067_WYG_040-5a>¶
虚實和平依經調理之○四十八難曰病之虚實出者¶
為虚入者為實肛門之脫虚也葢實則温温則内氣充¶
而有所蓄虚則寒寒則内氣餒而不能收而况大腸之¶
厚薄膏脂之肥瘠亦視夫内氣之虚耳大凡肛脱須¶
以温湯洗令和軟然後摩挲而入治法以治斂行之其¶
有産婦用力過多及小兒呌號努氣久痢不止風邪所¶
襲亦有此證凡腸頭作癢即是中有蟲生取苦棟根煎¶
湯薫洗仍以乾艾生薑煎服其脫肛腸風痔瘻者登溷¶
<pb:KR3e0067_WYG_040-5b>¶
不可用舊紙若包裹湯藥雜物尤不可用纔有一毫染¶
汚其間立見痛腫如此急以温湯滌之患在肛腸登溷¶
後須用一洗○下痢脫肛者因大腸虚弱冷氣偃之至¶
圊不能便極力於下肛門脫出故謂之脫肛温其臟則¶
愈古方有坐湯温熨之藥皆良法也脫肛一證氣聚不¶
散也裏急而不得出外脹而不得入先以枳殻散作劑¶
又以枳殻燒灰存性細末摻傅或津唾調傅氣散則腫¶
消矣仍用生薑汁調五苓散如膏入新水研散略煎吞¶
<pb:KR3e0067_WYG_040-6a>¶
黄連阿膠丸此論肛門挾熱而腫脹也其或腸中虚薄¶
不收則理中湯釣腸丸養臓湯輩主之烏鰂骨木賊草傅之¶
　　　方¶
猪膽散(出千/金方)治大腸寒應肛門寒則洞洩肛門滯出¶
　　猪膽(一斤熬/令燥)黄連　阿膠　芎藭(各二/兩)烏梅肉(五/兩)¶
　　艾葉(一/兩)¶
　右為末每服二錢温酒調下白米飲亦可食前日再¶
　服¶
<pb:KR3e0067_WYG_040-6b>¶
金鳳膏　治痔瘡破者脫肛¶
　　鮮魚肝(一/個)龍腦(一/錢)麝香(半/錢)飛礬(半/錢)黄連末(炒加/些少)¶
　右為末用鮮魚膽調塗五六次立効¶
鱉甲丸(出聖/惠方)　治脫肛皆因乆痢大腸虚冷所致肛門¶
　為大腸之候大腸傷於寒下痢用力其氣不逆則肛¶
　門脫出雖一年下痢脫肛門不收腹中冷可安¶
　　鱉甲(醋炙一方/用鱉頭)蝟皮(炙/)桂心(各一/兩)磁石(二兩煅/醋淬)¶
　右為細末蜜丸菉豆大米飲下五丸量大小加减服¶
<pb:KR3e0067_WYG_040-7a>¶
　一方為散食前粥飲服¶
治脫肛(神効/方)¶
　　蔓陁羅花子　蓮殻(一/對)橡碗(十六/個)¶
　右搗碎水煎三五沸入朴硝熱洗其肛自上¶
香膽丸(方見痔瘘/門諸痔類)　治痔漏脫肛¶
荆芥散(出直/指方)　治脫肛¶
　　大香附　荆芥穗(各半/両)縮砂(二錢/半)¶
　右為末每服三錢食前新水煎數沸即服小兒通用¶
<pb:KR3e0067_WYG_040-7b>¶
　一方無縮砂洗¶
縮砂湯(出指/直方)　治大腸虚而挾熱脫肛紅腫¶
　　縮砂　黄連　木賊(各等/分)¶
　右為末每服二錢米飲調下¶
治大腸虚冷大便後脫肛洞出(出聖/惠方)¶
　　鱉頭(一枚塗酥/炙令焦)鐡精(一兩/研)莨菪子(一兩水淘去浮/者水浸毛出候)¶
　　(乾/炒)¶
　右為末每服二錢食前粥飲下肛上更炙故麻鞋底¶
<pb:KR3e0067_WYG_040-8a>¶
　熨之¶
治大便風冷脫肛兼腰痛不可忍(出十便良方/一名三神丹)¶
　　石灰　白礬　黄丹(各一/兩)¶
　右研以油和為餅子新瓦上燒令通赤放冷細研又¶
　和又燒如此三度為末入麝香末一分更研勻每服¶
　一錢食前粥飲艾葉調下¶
治脫肛不差(出聖/惠方)¶
　　鱉頭(一枚/煉灰)蒲黄(半/兩)白蘞(一/兩)¶
<pb:KR3e0067_WYG_040-8b>¶
　右為末傅於肛上按抑令入日三四度差¶
治脫肛瀉血不止(出聖/惠方)¶
　　石耳(五兩/炒)白礬(一兩/燒灰)蜜陀僧(五錢/)¶
　右為末水浸蒸餅丸梧桐子大每服二十丸食前粥¶
　飲下¶
蝟皮散(一名鱉頭散/出千金方)治肛門脫出或因用力太過或因¶
　洞泄不收¶
　　磁石(四/兩)桂心(一/尺)蝟皮(一/枚)¶
<pb:KR3e0067_WYG_040-9a>¶
　右為末飲服方寸匕日一服即縮慎舉重及急帶衣¶
　斷房室周年乃佳治女人隂脫出外用生鱉引出頭¶
　一枚齊甲裁之炙焦搗末為四味亦治脫肛仍用破¶
　草鞋底炙上面熨按入¶
壁土散(出千/金方)　治肛門滯出¶
　　故屋東壁土(一升/碎)皂莢(三挺各長/一尺二寸)¶
　右洗搗土為末挹粉肛頭出處次取皂莢炙暖更逓¶
　熨取入即止¶
<pb:KR3e0067_WYG_040-9b>¶
又方(出千/金方)　治脫肛¶
　　鱉頭　故敗麻履底(各一/枚)¶
　右將鱉頭燒為末傅肛門頭次將履底按入即不出¶
　矣¶
治脫肛(出醫方大成/一名槐花散)¶
　　槐花　槐角¶
　右等分炒香黄為末用羊血蘸藥炙熱食以酒送下¶
　或云以猪脂去皮蘸藥炙服¶
<pb:KR3e0067_WYG_040-10a>¶
治大人小兒脫肛不收(出經驗良方/一名香荆散)¶
　　荆芥　皂角(各等/分)¶
　右為末煎湯洗了用鐵汁塗即入亦治痔及治婦人¶
　子宫出亦如此用¶
治大人小兒腸頭出(出經驗/良方)¶
　　百草霜　五倍子(各等/分)¶
　右為末醋熬成膏子以鵝毛傅上即入¶
蛇床散(出經驗/良方)　治脫肛¶
<pb:KR3e0067_WYG_040-10b>¶
　　蛇床子　甘草(各一/兩)¶
　右為末熟湯調服一錢日進三服¶
又方(出永類/鈴方)¶
　　白鷄冠花　防風(各等/分)¶
　右為末糊丸空心米飲下百丸¶
荆芥散(方見本門腸/風下血類)　治脫肛¶
香茸丸(一名麝香丸方見/洩痢門腸垢類)　治脫肛¶
治脫肛(方見本門腸風下血/類治腸風臟毒方)¶
<pb:KR3e0067_WYG_040-11a>¶
治積痢脫肛(出千/金方)¶
　用枳實石礬磨令滑鑚孔安柄蜜塗炙令暖更易熨肛¶
　取縮止¶
治赤白痢脫肛¶
　用木𤓰一握百藥煎一塊陳白梅三個以水一碗煎¶
　至半碗無時服¶
治大腸虚冷脫肛及痢後脫肛(出聖/惠方)¶
　　乾蝸牛子(一百枚/炒為末)磁石(二両搗碎/淘去赤汁)¶
<pb:KR3e0067_WYG_040-11b>¶
　右水一大盞煎磁石五錢至五分去滓調蝸牛子末¶
　一錢服之日三服一方為末每服二錢匕空心米飲¶
　調下日午再服¶
治脫肛瀉血不止(出聖/惠方)¶
　　附子(一兩燒熟地上/用盞葢出火毒)桑黄(一兩/炙)¶
　右為末煉蜜丸梧桐子大每服二十丸食前粥飲下¶
治脫肛不縮(出聖/惠方)¶
　　石榴皮　茜乾(各一/握)¶
<pb:KR3e0067_WYG_040-12a>¶
　右㕮咀好酒一大盞煎至七分去滓温服¶
治脫肛不收¶
　　赤石脂　白礬(半生/半熟)¶
　右擦洗傅之用青物托進肛門¶
治腸頭挺出¶
　用蝦蟆皮一片燒傅出處一方瓶内燒薫¶
治肛門滯出(出千/金方)¶
　用炙故麻履底按令入頻按入永差¶
<pb:KR3e0067_WYG_040-12b>¶
治肛門脫出(出千/金方)¶
　用女萎一升以器中燒坐上薫之即入¶
治脫肛腸出熱痛(出千金方一/名蒲黄膏)¶
　用蒲黄二兩以猪脂和傅肛上内之二三度即愈以¶
　粉塗之良¶
治腸隨肛出轉乆不可收入(出經驗/良方)¶
　用生栝蔞為粉以猪脂膏温塗隨手抑按自得縮入¶
　又方生搗汁温服以猪肉汁洗手挼之令暖自得入¶
<pb:KR3e0067_WYG_040-13a>¶
　一方用栝蔞煎湯洗之¶
治脫肛歴年不愈(出聖/惠方)¶
　用生鐡五斤水一斗煮取五升出鐵以汁洗日再無¶
　不差并燒礬石粉傅之亦良¶
木賊散(出指/直方)　治脫肛不熱¶
　用木賊不拘多少燒存性為末摻肛門上按之¶
治脫肛(出經驗/良方)¶
　用磨刀水下鐵漿以毛翎塗少許於肛門上却以磨¶
<pb:KR3e0067_WYG_040-13b>¶
　石煎湯空心服半盞許一方用磨刀水洗¶
又方(出經驗/良方)¶
　用貼水荷葉焙為細末好酒調下二錢又將荷葉一¶
　片將藥末二錢在禁上令人在葉上坐即入¶
又方(出經驗/良方)¶
　用淡竹葉一把煎濃洗立效¶
治痔漏脫肛(出肘/後方)¶
　用虎脛骨兩節重二兩酥塗炙令赤搗末水浸蒸餅¶
<pb:KR3e0067_WYG_040-14a>¶
　為丸如梧桐子大侵晨温酒服二十丸隔晩先利過¶
　大腸然後服一方治肛門凸出燒虎骨末水服方寸¶
　七日三服良¶
治大腸脫肛¶
　用草果去殻搥碎解頭上髻髮開留此藥於腦上髻¶
　髪中少縛定待腸頭收上門邊即急去了藥若婦人¶
　産後衣不下用此藥去殻搥碎縛兩脚心即下¶
火炮湯¶
<pb:KR3e0067_WYG_040-14b>¶
　用苧根不拘多少搗爛煎湯薫洗¶
治脫肛痔瘡等證¶
　用葱鹽湯洗之却將薄荷煎細研葱白滴汁去滓入¶
　蜜調煎貼患處用油單紙傅上貼之坐卧亦可¶
鱉頭散(出千/金方)　治脫肛大腸乆積虚冷每因大便脫肛¶
　收不能入¶
　用鱉頭漫炙焦黄自死者尤佳為末塗傅腸頭用軟¶
　紙襯輕輕按入仍以方寸匕食前米飲調下一方如¶
<pb:KR3e0067_WYG_040-15a>¶
　不愈以鱉血塗之又方燒令煙絶杵末傅肛上手按¶
　援之一方用鞋底按入即不出¶
磁石散(出直/指方)　治脫肛¶
　用磁石半兩蘸入煎沸醋中凢七次為末每服一錢¶
　空心米飲調下酒服亦可次用鐵片燒通紅放冷葱¶
　根煎湯洗淨托上¶
鐵粉散(出直/指方)　治大腸本虚風毒客熱乘之脫肛紅腫¶
　用鐡粉研細入白歛末夾和傅之即按入又方鐡粉¶
<pb:KR3e0067_WYG_040-15b>¶
　以少許摻之按入即愈¶
橡斗膏　治脫肛¶
　用橡子燒存性猪脂和傅按之¶
石灰方　治大腸積冷乆年脫肛及治每因大便脫肛¶
　援不入¶
　用石灰炒熱以帛包裹肛坐其上冷又别換仍以海¶
　螵蛸末傅之¶
文蛤散　治大腸寒肛門脫出不收用力過多及小兒¶
<pb:KR3e0067_WYG_040-16a>¶
　呌喚乆痢後皆便脫肛悉治之¶
　用五倍子不拘多少為末水煎汁浸洗更入白礬蛇¶
　床子尤佳洗後用赤石脂為末以少許摻在芭蕉上¶
　頻用托入或長尺餘者以兩床相接中空一尺以磁¶
　瓶盛藥水滿架起與床平令病者仰卧以其所脫浸¶
　在瓶中換藥逐日如此浸縮盡為度用海螵蛸為末¶
　塗肛上亦可一方不用蛇床子¶
療大人小兒脫肛每天冷食即暴痢不止肛則下脫乆¶
<pb:KR3e0067_WYG_040-16b>¶
　療不瘥者¶
　用紫蓳草春間收紫蓳草花二斤曝乾搗為末加磁¶
　石末七兩相和研細塗肛上内入即使人噀冷水於¶
　面上吸入腸中每日一塗藥噀面不過六七度即差¶
　又以熱酒半斤和散一方寸匕空腹服之日再漸加¶
　至二方寸匕以知為度若五歳以下小兒即以半杏¶
　子許散和酒令服之亦佳忌生冷陳倉米芎¶
治脫肛¶
<pb:KR3e0067_WYG_040-17a>¶
　用防己實焙乾為末如茶法煎服¶
又方(出直/指方)¶
　用縁桑蝟燒末和猪膏傅之立縮此蝟全似蝸牛黄¶
　小兩後好縁葉一方亦可乾作末敷之¶
治大腸脫肛乆積虚冷每因大便脫肛收不得¶
　用蝸牛有小毒生研取服止消渴一方燒灰猪脂和¶
　傅則縮¶
治下部脫肛¶
<pb:KR3e0067_WYG_040-17b>¶
　用莨菪子焦炒碾細末傅之¶
紫蕺膏(出醫方/大成)　治臟熱肛門脫出¶
　用紫背蕺一大握又名魚腥草擂爛如泥先用朴硝¶
　水洗净肛門用芭蕉葉托入却用藥於臀下貼坐自¶
　然收入¶
治腸隨肛出¶
　用羊脂傅上以鐵精粉傅羊脂上乃以布裹指炙令¶
　温按内仍酒服磁石末一七日三服之¶
<pb:KR3e0067_WYG_040-18a>¶
獨虎散(出直/指方)　治脫肛不收¶
　用五倍子半兩末井水三碗入磁瓶内慢火煎半續¶
　入朴硝荆芥穗各一錢乘熱薫洗仍以五倍子末傅¶
　之¶
治脫肛¶
　用龜血灰治之一方用鱉¶
治肛出糞門三五寸者(出德生/堂方)¶
　用陳茶熬水温洗去穢垢却用田螺大者二三枚水¶
<pb:KR3e0067_WYG_040-18b>¶
　中養一日去浄泥用黄連末少許揭起螺靨入藥¶
　末田螺内候化成水却用雞翎蘸藥掃上再以軟帛¶
　托入肛門内自然再不舉發¶
治大腸風冷下血不止脫肛疼痛(出聖/惠方)¶
　用野狸一頭以大磁瓶一個可容得者内於瓶中以¶
　厚泥固臍候乾以大火燒之纔及煙盡住火候冷取¶
　出入麝香末半兩研令勻於磁器中收之每於食前¶
　温粥飲調下二錢¶
<pb:KR3e0067_WYG_040-19a>¶
治脫肛不縮(出聖/惠方)¶
　用生韭一斤細切以酥拌炒令熟分為兩處以軟帛¶
　裹更互熨之冷即再易以入為度¶
又方(出聖/惠方)¶
　用五花構葉不拘多少隂乾為末每服二錢食前¶
　粥飲下兼塗腸頭亦差¶
又方(出聖/惠方)¶
　用蛇床子一兩炒為末貼之¶
<pb:KR3e0067_WYG_040-19b>¶
治脫肛腸出(出經驗/良方)¶
　用黄連研細末冷水調常塗腸頭¶
治卒大便脫肛(出肘/後方)¶
　用豆醬清合酒塗之¶
釣腸丸(出聖/惠方)　治大腸虚冷脫肛不收及腸風諸症¶
　　牛蒡子　赤芍藥　防風　荆芥穗　甘草　當¶
　　歸(各等/分)¶
　右先以獖猪大腸頭長一尺二寸者兩三枚於沙鍋¶
<pb:KR3e0067_WYG_040-20a>¶
　内用水四五盞煮爛熟去腸頭入前藥煎四五沸取¶
　汁薫洗數次令肛軟却以黒芝蔴燒煙薫之¶
硇砂丸　治冷熱不和下部痛裏急後重虚滑或結澁¶
　腸頭脫出¶
　　硇砂(飛一/兩)硫黄(研一/分)白礬(研一/分)¶
　以上三味同研勻用萊菔一枚重五兩者割開留元¶
　葢子剜作坑子填上件末在内蓋好用竹簽定以麵¶
　劑十五兩裹開地坑一所方一尺鋪馬糞厚三寸安¶
<pb:KR3e0067_WYG_040-20b>¶
　麵毬在上更以馬糞葢之上發火燒候通黒即上去¶
　麵將萊菔藥搗爛如膏更入後藥¶
　　肉豆蔲(去/殻)葫蘆把(各半/兩)訶梨勒皮　附子　蘹香¶
　　子(一分/炒)補骨脂(炒各/一兩)¶
　右六味為末通前藥膏同搗滴少好酒和納令勻¶
　丸如梧桐子大每服十五丸至二十丸空心食前¶
　温米飲下¶
赤石脂散　治大腸風冷乆痢不瘥脫肛¶
<pb:KR3e0067_WYG_040-21a>¶
　　赤石脂　龍骨　白石脂(各一/兩)當歸(半兩/剉炒)蓬莪荗¶
　　　肉豆蔲(去/殻)黄連(去鬚/炒)白芍藥　厚朴(各半兩去/粗皮薑汁)¶
　　(炙/)¶
　右為散每服二錢粥飲食前調下¶
卷栢散　治乆病痢不瘥脫肛¶
　　卷栢(一/兩)訶梨勒(煨用/皮)黄連(去鬚/炒)縮砂(去/皮)肉豆蔲(去/殻)¶
　　蓽撥　白石脂(各一/兩)¶
　右為末每服二錢粥飲食前下¶
<pb:KR3e0067_WYG_040-21b>¶
地榆芍藥湯　治洩痢膿血乃至脫肛¶
　　蒼术(八/兩)地榆(二/兩)卷栢(三/兩)芍藥(三/兩)¶
　右㕮咀每服一兩水一大盞半煎一盞温服¶
龍骨丸　治諸痢疾脫肛久不止¶
　　龍骨艾葉(炒各/一兩)鱉頭骨(二枚塗醋/炙令焦黄)¶
　右為散每服二錢粥飲食前調下¶
黒聖散　治瀉痢日久脫肛疼痛¶
　用大蜘蛛一枚以瓠子葉兩重裹以線繫定合子内¶
<pb:KR3e0067_WYG_040-22a>¶
　燒令黒色勿太過細研入黄丹少許研勻每先用白¶
　礬葱椒煎洗湯浴拭乾後將藥摻在軟帛上將手掌¶
　按托上肛頭即不下¶
歳十月樞僕院判白文舉老僕面塵土長跪曰病脫肛¶
　日久服藥未驗近日復以赤白膿痢作裏急後重白¶
　多赤少不任其苦予乃曰此非肉食膏粱必多蔬食¶
　或胃氣不節其寒一也衣葢或薄寒侵形體其寒二¶
　也况天氣應時其寒三也不禁而腸頭脫下者寒也¶
<pb:KR3e0067_WYG_040-22b>¶
　滑也真氣不禁固也形質不收乃血脫也此乃寒滑¶
　氣泄不固故形質下脫也當療之以澀去其脫而除¶
　其滑㣲加酸味固氣以大熱之劑而除寒補陽以補¶
　氣之藥升益氣名之曰訶子皮散¶
訶子皮散(出東垣/蘭室方)¶
　　御米殻(去花蕚蜜/炒半錢)訶子(煨去核/七分)乾薑(炮六/分)橘皮(半/錢)¶
　右為末分作二服每服水二盞煎至一盞和滓温服¶
　空心一服减半再服痊愈¶
<pb:KR3e0067_WYG_040-23a>¶
治腸頭出(出本/草)¶
　用胡荽子搗醋煮熨腸頭出甚妙¶
治脫肛(出本/草)¶
　用甑帶煮汁服¶
治卒脫肛(出本/草)¶
　燒蜘蛛為末傅肛上¶
治脫肛(出本/草)¶
　以年久筆頭燒灰水服之¶
<pb:KR3e0067_WYG_040-23b>¶
治肛帶出(出本/草)¶
　切胡荽子一升燒以煙薫肛即入¶
治脫肛¶
　用益母草炙令香浸酒服之(益母草生山谷水澤葉/如澤蘭莖赤高二三尺)¶
　(是/也)¶
　　　肛門有蟲怕癢(論/)¶
夫肛門有蟲者由胃弱腸虚而蟯蟲下乘之也肛門¶
為大腸候蟯蟲者九蟲内之一蟲也在胃間若臟腑氣¶
<pb:KR3e0067_WYG_040-24a>¶
實則蟲不妄動胃弱腸虚則蟯蟲乘之重者成瘡或蟲¶
從肛門溢出輕者慢蝕肛但癢也¶
蜣蜋丸(出聖/惠方)　治肛門癢或出膿血有蟲傍生孔竅内¶
　　蜣蜋(七枚五月五日收/去足翅炙為末)新牛糞(半/兩)好肥牛肉(一兩/炒令)¶
　　(香/)¶
　右搗如膏丸如蓮子大炙令熱以新綿薄裹内下部¶
　中半日少喫飯腹中有蟲俱出三日五度永差¶
又方(出聖/惠方)¶
<pb:KR3e0067_WYG_040-24b>¶
　　白蒺藜(五錢/炒)硫黄(一分/細研)猪牙皂角(一兩/燒灰)¶
　右為末入硫黄同研勻用葱薤汁丸如蓮子大綿裹¶
　一丸内下部中日二三易¶
又方(出聖/惠丸)¶
　　雄黄　胡粉(各半/兩)¶
　右研以棗肉丸如蓮子大以綿裹一丸内下部中日¶
　再易之¶
　　　肛門赤痛(論/)¶
<pb:KR3e0067_WYG_040-25a>¶
夫肛門大腸之候其氣虚為風熱所乘熱氣擊搏故令¶
肛門赤痛也¶
㯽榔散(出聖/惠方)　治大腸風壅氣毒攻肛門赤腫疼痛¶
　　檳榔　川大黄(炙各/一兩)沈香　赤芍藥　防風(去/义)¶
　　芎藭　犀角屑　甘草(炙剉各/半兩)枳殻(三分麩/炒去穰)¶
　右㕮咀每服四錢水一盞煎六分去滓食前温服¶
牛蒡子散(出聖/惠方)　治大腸風毒肛門赤痛令人煩熱坐¶
　卧不安¶
<pb:KR3e0067_WYG_040-25b>¶
　　牛蒡子(炒/)川大黄(剉炒各/一兩)黄耆(剉/)白蒺藜(炒去/刺)¶
　　枳殻(三分麩/炒去穰)當歸(剉/炒)芎藭　甘草(炙剉各/半兩)¶
　右㕮咀每服四錢水一盞煎至六分去滓食前温服¶
大黄散(出聖/惠方)　治大腸風熱所攻肛門赤腫¶
　　川大黄(剉/炒)黄芩　黄耆　𤣥參(各一/兩)丹參(三/分)赤芍¶
　　藥(半/兩)枳殻(一兩麩/炒去穰)¶
　右為末每服二錢食前粥飲調下¶
治大腸風壅氣毒攻肛門赤腫疼痛(出聖/惠方)¶
<pb:KR3e0067_WYG_040-26a>¶
　　枳殻(麩炒/去穰)芎藭　沈香(各半/兩)川朴硝(一兩/半)川大黄¶
　　(一兩/剉炒)甘草(一兩/炙炒)¶
　右為末每服二錢食前清粥飲調下¶
又方(出聖/惠方)¶
　　皂莢樹白皮(一兩塗/醋炙)甘草(半兩/剉炙)枳殻(二分麩/炒去穰)¶
　右為末每服二錢食前粥飲調下¶
治糓道&KR0630;赤腫痛又痒方¶
　用杏仁杵作膏傅之一方熬令黄搗以綿裹塞之¶
<pb:KR3e0067_WYG_040-26b>¶
又方(出本/草)¶
　用雄黄塗在上良¶
治肛門腫痛¶
　用鱉子去殻取肉四五枚研如泥安新磁器或木盆¶
　内以沸湯衝動薫洗以少許塗患處¶
又方¶
　用枳殻燒薫煎枳殻洗服枳殻末為上藥¶
地榆散　治肛門痛痒或腫¶
<pb:KR3e0067_WYG_040-27a>¶
　　地榆　荆芥穗　蛇床子　蒴藋　苦參(各等/分)¶
　右㕮咀每用藥一匙水一椀煎二三沸去滓通手避¶
　風處洗患處¶
三黄丸　治肛門腫痛或下鮮血¶
　　黄連　黄芩　大黄(各等/分)¶
　右為末煉蜜丸梧桐子大每服四十丸熟水吞下¶
　¶
　¶
<pb:KR3e0067_WYG_040-27b>¶
　¶
　¶
　¶
　¶
　¶
　¶
　¶
　普濟方卷四十¶
