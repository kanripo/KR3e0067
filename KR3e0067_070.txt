# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.586133
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷七十一
<pb:KR3e0067_WYG_070-1a>¶
欽定四庫全書¶
　普濟方卷七十一　　　明　周王朱橚　撰¶
　　眼目門¶
　　　總論¶
黄帝問曰余嘗上清冷之臺中陛而顧匍匐而前余私¶
異之竊内怪之或獨㝠視安心安氣久而不解披髮長¶
跪俛而視復久之又不已卒然自止何氣使然岐伯對¶
曰五臟六腑之精氣皆上注於目而為之睛睛之果者¶
<pb:KR3e0067_WYG_070-1b>¶
為眼骨之精為瞳子筋之精為黒眼血之精為其絡果¶
氣之精為白眼肌肉之精為約束果氣筋骨血氣之精¶
而與脈并為絲絲上屬於腦後出於頂中故邪中於頂¶
因逢身之虛其入深則隨眼絲以入於腦入於腦則轉¶
轉則引目絲急急則目眩以轉矣邪中其睛則其睛所¶
中者不相比不相比則睛散睛散則岐故見兩物目者五臟六¶
腑之所注也營衞魂魄之所營也神氣之所生也故神¶
勞則魂魄散志意亂是故瞳子黒眼法於陰白眼赤脈¶
<pb:KR3e0067_WYG_070-2a>¶
法於陽故陰陽端而精明矣目者心之使也心者神之¶
舍也故神分精亂而不專卒然見非常之處精神魂魄¶
各不相得故曰惑帝曰余疑何其然也余每之東菀未¶
嘗不惑去之則復余惟獨為東菀勞神乎何其異也岐¶
伯曰不然夫心有所喜神有所惡卒然相感則精亂視¶
誤故神惑神移乃復是故間者為迷甚者為惑○心臟¶
神肝臟魂腎臟志肝為中將取决於膽㑹氣於心而主¶
於目目者五臟之精氣也五臟有病皆形於目目色赤¶
<pb:KR3e0067_WYG_070-2b>¶
病在心目色白病在肺目色青病在肝目色黄病在脾¶
目色黒病在腎不辨色者病在胸中陽氣失則目瞑陰¶
氣絶則目盲肝氣通於目肝氣通和則辨五色肝有病¶
則目奪精而眩肝中寒則目昏而瞳子痛邪傷肝則目¶
青黒瞻視不明肝實熱則目痛如刺肝虛寒則目&KR0617;&KR0617;¶
諦視生花肝勞寒則目澁閉不開肝氣不足則目昏暗¶
風淚視物不明肝熱衝睛目眥赤痛生瘜肉及目睛黄¶
膽與肝合膽虛為隂邪所傷目中生花肝熱則目中多¶
<pb:KR3e0067_WYG_070-3a>¶
赤痛淚出肝不利則目昏肝熱中風則目欲脱而淚出¶
目熱則内外皆爛肝久熱實則目赤而生淫膚瘜肉故¶
目者五臟之精氣所成也眼有五輪風輪血輪氣輪水¶
輪肉輪五輪應於五臟隨氣之主也肝者在臟為肝其¶
色青其味酸屬東方甲乙木也王於春肝氣通於目左¶
目屬甲為陽右目屬乙為陰肝生風眼有風輪也雖有¶
其名形狀難曉與水輪相輔也心者在臟為心其色赤¶
其味苦屬南方丙丁火也王於夏心生血眼有血輪也¶
<pb:KR3e0067_WYG_070-3b>¶
血輪與肉輪相連也赤黒色是也此輪忌針脾者在臟¶
為脾其色黄其味甘屬中央戊巳土也王於四季十八¶
日脾生肉眼有肉輪也肉輪在外鬱鬱黄白色今俗為¶
白睛也肺者在臟為肺其色白其味辛屬西方庚辛金¶
也王於秋肺生氣眼有氣輪也氣輪在肉輪之下隱而¶
不見也腎者在臟為腎其色黒其味醎屬北方壬癸水¶
也王於冬眼有水輪也水輪在四輪之内為四輪之母¶
能射光明能視萬物今呼為瞳人也肝臟病者應於風¶
<pb:KR3e0067_WYG_070-4a>¶
輪風輪病即望風淚出覩物煙生夜退晝増磣痛畏日¶
或如青衣拂拂時似飛蠅聯聯此是肝臟之疾宜治肝¶
也心臟病者應於血血輪病即飛花競起散亂縱横努¶
肉漸漸沾睛兩眥淚淹赤爛此是心臟之疾宜治心也¶
脾臟病者應於肉輪肉輪病即瞼内腫疼眥頭澁痛眼¶
見飛絲繚亂又如毛髪縱横夜半甚於黄昏日没増於¶
早起此是脾臟之疾宜治脾也肺臟病者應於氣輪氣¶
輪病即忽如雲飛遮日逡廵却漸分明或而雪影中花¶
<pb:KR3e0067_WYG_070-4b>¶
或似飛蠅相趂此是肺臟之病宜治肺也腎臟病者應¶
於水輪水輪病即黒花簇簇霧氣紛紛昏視一物如見¶
兩般覩太陽如同水底此是腎臟之疾宜治腎也夫¶
眼目者法天地日月也天地清靜日月光明天地晦暝¶
日月昏暗經云眼應於肝王春三月作魂神宫眼為户¶
牗所通萬事無不視之好惡是非自然分别自少及長¶
疾狀多般皆是攝養有乖致使眼目生患凡人多餐熱¶
食或嗜五辛喜怒不時淫欲不節凌寒冒暑坐濕當風¶
<pb:KR3e0067_WYG_070-5a>¶
恣意呌呼任情號泣長夜不寐永日不眠極目視山登¶
髙望遠或久處煙火或博奕經時抄寫多年雕鏤綉畫¶
燈下看字月中讀書用其眼力皆失光明也更有馳騁¶
畋獵冒涉雪霜向日迎風晝夜不息皆是喪目之因也¶
恣一時之快意為百疾之深源所以疾生眼目也諸凡¶
養性之士必須慎焉若能終身保惜可使白首無患○¶
目者肝之外候也肝取木腎取水水能生木故肝腎之¶
氣充則精彩光明肝腎之氣乏則昏䝉暈眩烏輪赤暈¶
<pb:KR3e0067_WYG_070-5b>¶
刺痛浮漿此肝熱也膽生清淚枯黄遶睛此肝虛也瞳¶
人開大淡白偏斜此腎虛也瞳人焦小或帶㣲黄此腎¶
熱也一虛一實以此驗之然人知肝腎之氣相依而行¶
孰知心者神之舍又所以為肝腎之副焉所謂一而二二¶
而一者也何則心主血肝藏血血能生熱凡熱衝發於¶
眼皆當清心凉肝又不可面執水生木之説大抵拘急¶
牽颼瞳青胞白癢而清淚不赤不疼是之謂風眼烏輪¶
突起胞硬腫紅眵淚濕漿裏熱刺痛是之謂熱眼眼昏¶
<pb:KR3e0067_WYG_070-6a>¶
而淚胞腫而軟上壅䑃朧酸澁微赤是之謂氣眼其或¶
風與熱并則癢而浮赤風與赤搏則癢澁昏沉血熱交¶
聚故生淫膚粟肉紅縷偷針之類血氣不至故有眇視¶
胞垂雀眼盲障之形淡紫而隱紅者為虛熱鮮紅而妬¶
赤者為實熱兩眥呈露生努肉者此心熱血旺白睛紅¶
膜如&KR1080;紙者此氣滯血凝熱證瞳人内湧白睛帶濕色¶
浮而赤者冷證瞳人青綠白睛枯槁氣沉而濁者眼熱¶
經久復為風冷所乗則赤爛眼不赤但為痰飲所疰則¶
<pb:KR3e0067_WYG_070-6b>¶
作疼肝眼不順而挾熱所以羞明熱氣蓄聚而傷胞所¶
以胞合又曰睛帶赤或紅筋者其熱在肺上胞下胞或¶
目唇間如疥㸃者其熱在脾脾主味五味之秀養諸中¶
則精華發見於其外肺主氣水火升降營衞流轉非氣¶
孰能使之眼之為患多生於熱其間用藥大抵以清心¶
凉肝調血順氣為先有如腎家惡燥設遇虛證亦不過¶
以當歸地黄軰潤養之輕用温藥不可也肺能發燥肝¶
亦好潤古方率用杏仁柿乾飴糖沙蜜為佐果非潤益¶
<pb:KR3e0067_WYG_070-7a>¶
之意乎至於退瞖一節尤闗利害凡瞖起於肺家受熱¶
輕則朦朧重則生瞖真珠瞖狀如碎米者易散梅花瞖¶
狀如梅花葉者難消雖瞖自熱生然治法先退瞖而後¶
退熱者謂熱極生瞖若先去熱則血為之氷而瞖不能¶
去其有赤眼與之凉藥過多又且滌之以水不反掌而¶
氷凝眼特一團水耳水性清澄尤不可規規於㸃洗諺¶
曰眼不㸃不瞎耳不斡不聾○風眼腫則軟熱眼腫則¶
硬傷風冷則淚出虛煩則昏䝉勞力則眥赤白腫則脾¶
<pb:KR3e0067_WYG_070-7b>¶
家受毒生瘡則風熱侵肺黄乃酒傷於脾血灌瞳人及¶
赤色俱是心家有熱羞明見紅花為肝冷黒花則腎虛¶
青花膽有寒五色花為腎虛兼熱不可一槩為治若虛¶
不補而實不瀉亦難收效然上虛乃肝虛下虛乃腎虛¶
肝虛則頭暈耳聾目眩腎虛眼生花耳作蟬鳴大宜補¶
肝益腎其有熱淚交流兩瞼赤痛乃肝之極熱迎風有¶
淚為腎虛客熱凉肝瀉腎必得其宜至於五臟各以類¶
推虛則生寒實則生熱至如暴赤一證多因泛熱衝上¶
<pb:KR3e0067_WYG_070-8a>¶
或眠食失時飽食近火得之加以勞役失於調攝過食¶
毒物變成惡證醫者不原本始但知暴赤屬陽或以散¶
血之劑或以凉心之藥縱使退散遂致脾經受寒飲食¶
不進頭目虛浮五臟既虛因成内障亦有見其不進飲¶
食俾更服熱藥遂致三焦暴燥熱氣上攻昏澁眵淚或¶
犯盛怒辛苦重勞遂生努肉心氣不寧風熱交併變為¶
攀睛證狀不一是為外障又若讀書博奕等過度而致¶
疾者名曰肝勞不可但投以治肝之劑及作他證治之¶
<pb:KR3e0067_WYG_070-8b>¶
卒於莫效惟須閉目珍䕶不極遠視庶乎可瘳若夫患¶
風疹者必多眼暗先攻其風則暗自去婦人胎前産後¶
用藥亦須避忌小兒所患切宜善治惟畧加淋洗披鎌¶
針灸斷不可施猶須戒其用手頻揉或因茲睛破至於¶
莫救○有人患眼漸膜膜狀與青盲相似而眼中一無¶
所有此名黒盲如瞳子大者名曰烏風如瞳子瞖緑者¶
名曰緑瞖青盲皆是虛風所作急須治療若眼自闇多¶
時不復可療此疾之源皆從内肝管缺少眼孔不通所¶
<pb:KR3e0067_WYG_070-9a>¶
致也亦宜須初欲覺時即須速療之若已成病不復可¶
療若因時病後得眼生白障者此名為瞖也若因病後¶
生肉者此為膚障也若眼赤痒淚出者為熱虛風若見¶
黒煙赤光瞳子黒大者為烏風勞水動故宜服車前空¶
青丸以消息之若或爾赤痛者此是天行眼痛風熱所¶
作故應宜早急療之不者當生於瞖後難療若人眼痛¶
當黒珠生白瞖并黒子等大如米凡如此者名為痛損¶
眼此不可易療○診目痛赤脈上下者太陽病從上下¶
<pb:KR3e0067_WYG_070-9b>¶
者陽明病從外走内者少陽病○鼻洞者濁下不止傳¶
為鼽瞢瞑目故得之氣厥足陽明有夾鼻入於面者名¶
曰懸顱屬口對入係目本視有過者取之損有餘益不¶
足反者益甚足太陽有通頂入於腦者正屬目本名曰¶
眼糸頭目固痛取之在頂中兩筋間入腦乃别隂蹻隂¶
陽相交陽入隂出陽交於兌眥陽氣盛則瞑目隂氣絶¶
則眠○凡人年四十五已後漸覺眼暗至六十已後還¶
漸目明治之法五十以前可服瀉肝湯五十已後不可¶
<pb:KR3e0067_WYG_070-10a>¶
瀉肝目中有疾可傅石膽散藥等無病不可輙傅散但¶
補肝而已自肝中有風熱令人眼目暗者當灸肝腧及¶
服除風湯丸散數十劑當愈○眼之病在腑則為表當¶
除風散熱在臟則為裏宜養血安神暴發者為表而易¶
治久病者在裏而難愈除風散熱者瀉青丸主之養血¶
安神者定志丸主之婦人則熟地黄丸主之○凡眼藥率¶
多凉劑必於食後服之或者徒泥其説往往食未下咽¶
藥即入口是致食氣與藥氣衝摶釀積於脾胃之上不¶
<pb:KR3e0067_WYG_070-10b>¶
惟藥無其效且使脾家受冷旋至虛弱須當食歇片時¶
候胷膈稍寛然後隨意服之尤貴冷熱得所大熱則非¶
肝肺所宜大冷則脾胃停積不化宜自酌量之耳○凡¶
㸃眼之藥腦麝之類通入闗竅毛孔易至引惹風邪㸃¶
眼之時向密室端坐然後以銅筯㸃少許藥放入眼内¶
㸃畢以兩手對挼魚尾二穴次合眼良久候血脉稍定¶
漸漸放開若是夜卧用藥則又不拘此法也或向當風¶
去處或是㸃罷即開則風邪乗入血脈凝滯難散疾勢¶
<pb:KR3e0067_WYG_070-11a>¶
愈増切須致意¶
　¶
　¶
　¶
風輪病因喜怒不常作勞用心書凝視遠物夜勤讀細¶
書眼力既勞風輪内損其後眥頭尤澁睛内偏疼視物¶
不明胞眩緊急宜去風藥○血輪病因憂愁思慮悲喜¶
煩勞内動於心外攻於目其候赤筋纒眥白障侵睛胞¶
<pb:KR3e0067_WYG_070-11b>¶
腫難開昏暗多澁日久不治失明愈深宜洗眼涼血藥¶
○肉輪病因多餐熱物好喫五辛遠道奔馳駐睛驟騎¶
食飽眈眼積風痰壅其候胞眩赤腫暴赤昏蒙眼淚常¶
盈倒睫澁痛瘀血侵睛宜疎醒脾藥○氣輪病因凌寒¶
冐暑愛飲寒漿肌體虛疎寒邪入内或痛或昏傳在白¶
睛筋多腫赤視日如隔霧觀物似生煙日久不治變為¶
白膜黒暗難開○水輪病因勞役不止嗜慾無厭大驚¶
傷神大怒傷志加之多食酒麯好啖醎辛因動腎經通¶
<pb:KR3e0067_WYG_070-12a>¶
於黒水冷淚鎮流於瞼上飛蠅相趂於睛前積聚風虛¶
或澁或痒結成瞖瘴多暗多昏宜補腎藥¶
　¶
　¶
　¶
天廓病因雲中射雁月下看書多食腥膻侵冐寒暑致¶
天廓有内動視物生煙眥疼難開不能辨認○地廓病¶
因濕漬頭上冷灌睛眸致令有病眼眩緊急瘀血生瘡¶
<pb:KR3e0067_WYG_070-12b>¶
○火廓病因心神恐怖赤脉侵眥血灌瞳人熱淚如傾¶
其證瞼頭紅肺睛内偏疼熱淚難開○水廓病因大勞¶
努力爭鬭擊棒開弓驟騎强力致令生病常多暗昏睛¶
眩淚多○風廓病因枕邊牕穴有風不能遮閉坐卧當¶
之腦中邪風攻於風廓以致黒睛多痒兩瞼常爛或昏¶
暗多淚○雷廓病因失枕睡卧酒後行房血脉溢滿精¶
宣閉滯風虛内聚上攻故令眥頭赤腫瞼上生瘡倒睫¶
拳毛遮睛努肉○山廓病因撞刺磕損致令肉生兩瞼¶
<pb:KR3e0067_WYG_070-13a>¶
瞖閉雙睛若不早治永沉昏暗瘀血侵睛○澤廓病因¶
春不宣解冬聚陽毒多喫脂肥過飱熱物致令腦脂凝¶
聚血淚攻潮有如霧籠復見飛蜂繚繞黒花常滿難於¶
瞻視¶
　　　肝虛眼(論/)¶
夫肝虛眼其證不一有忽然發腫者有淚出不止者有¶
睛生瞖暈者有視物漠漠不能遠視者有精彩昏濁黒¶
白不明而暈者葢肝開竅於目腑臟精華之所聚也血¶
<pb:KR3e0067_WYG_070-13b>¶
氣既衰不足以榮養故證狀之異如此○龍木論云肝¶
虛積熱外障眼初患之時忽然發動赤澁淚出痒痛摩¶
隱瞳人黒睛漸生瞖障或退或散或聚初時即輕如經¶
一二年間漸重於目不明此皆因肝間勞熱所作毒風¶
入腦眼中覺患切宜服藥將息不得燒灸頭面宜服瀉¶
肝湯青葙子丸及硃砂煎㸃之立效○歌曰用力勞心¶
赤痛來睛疼怕日淚難開有時發動有時轉怨鬼愁神¶
作禍災忽爾瞖生還自可須知肝膈熱勞排急求湯藥¶
<pb:KR3e0067_WYG_070-14a>¶
旋除去根株莫遣臟中埋一眼初時生作患招呼後眼¶
不相違今年發動輕輕過後歲應多轉轉危藥丸青葙¶
須志服披鎌雙瞼血漼漼眼中宜㸃硃砂煎莫灸頭中¶
即易為¶
　　　方¶
還睛補肝丸　治肝虛兩目昏暗衝風淚下¶
　　白术　細辛(去苖/葉)當歸(切/焙)決明子(㣲/炒)芎藭　羌活¶
　　(去蘆/頭)五味子　白茯苓(去黒/皮)人參　防風(去/叉)地骨¶
<pb:KR3e0067_WYG_070-14b>¶
　　皮　苦參　𤣥參　菊花　車前子(㣲/炒)桂(去麤/皮)黄¶
　　芩(去黒/心)青葙子　甘草(炙/剉)¶
　右等分為末煉蜜和丸如梧桐子大每服三十丸米¶
　飲下加至四十丸不拘時服¶
鎮肝丸(龍/木)　治肝經不足内受風熱上攻眼目昏暗痒¶
　痛隱澁難開推眵多淚怕日羞明時發腫赤或生障¶
　瞖並宜服之(和劑/方)¶
　　白茯苓(去皮/一兩)甘菊(半/兩)甘草(炙各/半兩)地骨皮(去土/半兩)蔓荆¶
<pb:KR3e0067_WYG_070-15a>¶
　　子(去白皮/一兩)人參(一/兩)茺蔚子(一/兩)遠志(去心/一兩)地膚子(一/兩)¶
　　車前子(半/兩)青葙子(炒半/兩)茈胡(去蘆/半兩)山藥(半/兩)决明子¶
　　(一/兩)防風(去蘆叉/各一兩)細辛(去苖/一分)栢子仁(半兩/炒)𤣥參(半/兩)¶
　右為末蜜水煑糊丸如梧桐子大每服二十丸米飲¶
　下食後日三服¶
栢子仁丸(聖濟/總録)　治肝虛視物漠漠不能遠見睛輪昏¶
　暗澁痛瞖暈時聚時散(補肝/丸)¶
　　栢子仁(研/)薏苡仁　烏麻仁　車前子　枸杞子¶
<pb:KR3e0067_WYG_070-15b>¶
　　　菴䕡子　兎絲子(酒浸别搗/末各一兩)牡荆子　青葙子¶
　　　五味子　蛇床子　桂(去麤/皮)菊花　山芋(各半/兩)¶
　　熟乾地黄(焙/)肉蓯蓉(酒浸/切焙)白茯苓(去黒皮/各一兩)¶
　右為末煉蜜和丸如梧桐子大每服二十丸空心温¶
　酒下¶
龍腦青葙子丸(出聖/惠方)　治肝臟虛風時多冷淚眼目昏¶
　暗¶
　　龍腦(細/研)牛黄(細/研)曽青(燒細研/各半兩)青葙子　人參(去蘆/頭)¶
<pb:KR3e0067_WYG_070-16a>¶
　　車前子　白茯苓　芎藭　羌活　細辛　天麻¶
　　防風(去蘆/頭)黄耆(剉/)石决明(細研水飛/各一兩)旋復花(三/分)麝¶
　　香(一分/細研)¶
　右為末研了藥都拌令勻煉蜜和搗三二百杵丸如¶
　梧桐子大每於食後湯下十丸¶
𤓰子散(出千/金方)　補肝治眼漠漠不明亦名十子散方¶
　　冬𤓰子　青葙子　茺蔚子　枸杞子　牡荆子¶
　　　蒺藜子　兎絲子　蕪菁子　决明子　地膚¶
<pb:KR3e0067_WYG_070-16b>¶
　　子　蒺藜　栢子仁(各二/合)牡桂　蘡薁根(各二/兩)&KR0331;仁¶
　　(一合一/云二兩)車前(一/兩)細辛(半兩一云/一兩半)¶
　右治篩食後以酒服方寸匕日二神驗¶
遠志丸(出直/指方)　治清益心肝明目退瞖¶
　　人參　茯神(去/木)蘆薈(研/)琥珀　蔓荆子(各半/兩)生地¶
　　黄　川芎　熟地黄(冼/焙)茺蔚子(各半/兩)蟬殻(一兩/洗曬)全¶
　　蝎(五/枚)白蒺藜(去刺/炒)細辛　車前子　遠志(水浸去/心乾薑)¶
　　(汁醮焙各/七錢半)¶
<pb:KR3e0067_WYG_070-17a>¶
　右為細末煉蜜丸梧桐子大每服五十丸空心米粥¶
　飲下臨卧食後菖蒲湯下¶
羌活散(龍/木)　鎮肝明目暴赤眼亦治赤眼一切内外障¶
　瞖(本事/方)¶
　　羌活　川芎　旋復花　防風(各半/兩)甘草　楮葉¶
　　　蒼术(泔浸不去皮/自乾不見火)桑葉(並八月採陰乾/秤已上各一兩)楮實¶
　　甘菊花　蟬蜕　木賊(各一/兩)¶
　右為末茶清調下二錢早晩食後臨卧各一服合時¶
<pb:KR3e0067_WYG_070-17b>¶
　不得焙及犯鐵器此方取楮葉復取實者何也葢陰¶
　陽二物相配有實者陽也無實取葉者隂也所以咸¶
　得其宜忌濕麵及酒諸藥悉無效¶
青葙子丸(龍/木)　治肝虛積熱外障¶
　　青葙子(二/兩)車前子　細辛　乾地黄　兎絲子¶
　　防風　茺蔚子　五味子　人參　澤瀉　茯苓¶
　　(各一/兩)¶
　右為末煉蜜為丸如梧桐子大空心茶下十丸¶
<pb:KR3e0067_WYG_070-18a>¶
乾地黄丸(聖濟/總録)　治肝虛淚出不止瞖暈侵睛視物不¶
　遠或睛昏濁黒白不眀¶
　　熟乾地黄(焙/)五味子　㽔仁(去皮/研)兎絲子(酒浸一/宿别搗)¶
　　車前子(各一/兩)細辛(去苗/葉)甘草(炙/剉)防風(去/蘆)栢子仁(研/)¶
　　白茯苓(去黒皮/各半兩)¶
　右為末煉蜜和丸如梧桐子大每服二十丸空心温¶
　酒下¶
羊肝丸(龍/木)　鎮肝明目(本事/方)¶
<pb:KR3e0067_WYG_070-18b>¶
　　甘菊花　羌活　栢子仁　細辛　官桂　白术¶
　　　五味子(各半/兩)黄連(三/分)羯羊肝(一具新瓦盆中&KR1020;/乾更焙之肝若大)¶
　　(止用/一半)¶
　右為細末煉蜜為丸如梧桐子大空心温水下三十¶
　四丸一方有地黄無栢子仁¶
地黄丸(一名菊/花丸)　治用力勞心肝虛風熱攻眼赤腫羞¶
　明漸生瞖膜兼肝腎風毒熱氣上衝目痛久視傷血¶
　血生肝故勤書則傷肝而目昏肝傷則目生風而熱¶
<pb:KR3e0067_WYG_070-19a>¶
　氣上湊目昏益甚不宜專服補藥常益血鎮肝而目¶
　自明¶
　　黄連　决明子(各一/兩)没藥　甘菊花　防風　羌¶
　　活　桂心　光明硃砂(各半/兩)熟乾地黄(一兩/半)¶
　右為細末煉蜜為丸如梧桐子大每服三十丸熟水¶
　下食後日三服(晉范寗嘗苦目痛就張湛之戲曰有/方宋楊子少得其術以授魯東門伯)¶
　(次授左丘明遂世世相傳以及漢杜子夏晉左太冲/凡此諸賢並有目候得此方云用捐讀書一減思慮)¶
　(二專内視三簡外觀四旦起晩五夜早眠六凡六物/熬以神煉以氣藴於胷七日然後納諸方寸修之一)¶
<pb:KR3e0067_WYG_070-19b>¶
　(時近数目睫逺視天末長服不已洞見墻壁之外/非但明目且可延年審如是而行之非可謂之嘲)¶
　(&KR0231;亦竒/方也)¶
補肝湯　治肝虛兩脇滿痛筋脉拘急不得喘息兩目¶
　昏暗面多青色¶
　　防風(去蘆/苗)細辛(去苖/葉)栢子仁　白茯苓(去黒/皮)桂(去/粗)¶
　　(皮/)甘草(㣲炙/剉)山茱萸　桃仁(湯浸去皮/尖雙仁炒)蔓荆實(去/浮)¶
　　(皮/)¶
　右等分麤搗篩每服五錢水一盞半大棗三枚劈破¶
<pb:KR3e0067_WYG_070-20a>¶
　同煎至八分去滓温服不拘時日再服¶
甘草湯(聖濟/總録)　治肝氣不足兩脇拘急疼痛寒熱目不¶
　明¶
　　甘草(炙/剉)防風(去/蘆)桂(去粗/皮)烏豆(一/合)細辛(去苖葉/各半兩)㽔仁¶
　　(去皮一/兩研爛)白茯苓(去黒皮/二兩)¶
　右麤搗篩每服五錢水一盞半棗三枚劈破同煎至¶
　七分去滓食後卧時服¶
㯽榔湯(聖濟/總録)　治肝虛寒眼目昏暗脇下痛脹滿氣急¶
<pb:KR3e0067_WYG_070-20b>¶
　　㯽榔(剉生/用)陳橘皮(湯浸/去白)桔梗(各一/兩)白茯苓(去黒皮/一兩半)¶
　　白术(二/兩)附子(炮製去/皮臍)桂(去粗/皮)吳茱萸(湯洗焙乾/炒各半兩)¶
　右麤搗篩每服五錢水一盞半入生薑一片大棗一¶
　枚劈碎同煎至八分去滓温服不拘時候若氣喘急¶
　加半夏半兩薑湯洗去滑芎藭甘草各一兩¶
石决明丸　治肝虛血弱目久昏暗¶
　　石决明　五味子　兎絲子(酒浸一宿别/搗末各一兩)細辛(去/苗)¶
　　(葉/)知母(焙/)山芋　熟乾地黄(焙各一/兩半)¶
<pb:KR3e0067_WYG_070-21a>¶
　右為末煉蜜和丸如梧桐子大每服三十丸空心米¶
　飲下¶
硃砂煎(龍/木)　治肝虛積熱外障¶
　　龍腦(一/分)乳香(二/分)硃砂(半/兩)細辛　白芷　黄連　秦¶
　　皮(各一/兩)¶
　右為末以水浸一伏時去滓用汁以蜜五兩煎之㸃¶
　眼¶
地黄丸(龍/木)　治男子婦人肝臟積熱肝虛目暗膜入水¶
<pb:KR3e0067_WYG_070-21b>¶
　輪滿睛眵淚眼見黒花視物不明混睛冷淚瞖膜遮¶
　障腎臟虛憊肝受虛熱久近暴熱赤眼風毒氣眼乾¶
　濕脚氣清中消渴諸風氣等疾由腎氣虛敗者但服¶
　此能補肝益腎驅邪明目甚效¶
　　生乾地黄(洗/焙)熟乾地黄(洗焙各/一斤)枳殻(去穰/麩炒)石斛(去/苗)¶
　　防風(去苗各/四兩)杏仁(去皮尖麩炒/黄去油二兩)牛膝(酒浸/二兩)¶
　右為末煉蜜為丸如梧桐子大空心温酒鹽湯米飲¶
　任下三十丸忌動風物唐相李恭扈從在蜀患眼或¶
<pb:KR3e0067_WYG_070-22a>¶
　澁或痛或生瞖膜或見黒花如豆大累累數十不斷¶
　或如飛蟲翅羽百方不效僧智深云相公此病緣受¶
　風毒葢五臟實則瀉其子虛則補其母母能令子實¶
　子不能令母虛腎是肝母今腎受風毒故令肝虛則¶
　目視&KR0835;&KR0835;用藥與上地黄丸同但為末不許犯鐵器¶
　空心豆淋酒下五十丸○豆淋酒法用黒豆半升炒¶
　令煙出以酒三升沃之去豆用酒以此酒煑獨活即¶
　時紫湯也一方無防風¶
<pb:KR3e0067_WYG_070-22b>¶
流氣飲(出和/劑方)　治肝經不足内受風熱上攻眼目昏暗¶
　視物不明常見黒花當風多淚怕日羞明推眵赤腫¶
　隱澁難開或生瞖障倒睫拳毛眼眩赤爛及婦人血¶
　風眼時行暴赤眼胞紫黒並宜服之(方見本門/目風赤類)¶
菊花散(出危/氏方)　治肝受風毒眼目昏朦漸生瞖膜¶
　　蟬脱(去/足)白蒺藜(炒焦/去刺)羌活(各三/兩)甘菊(去蕚/四兩)木賊(去/節)¶
　　(童便内浸一/宿曬乾三兩)荆芥穗　甘草(各二/兩)¶
　右為末每服二錢食後茶清調下¶
<pb:KR3e0067_WYG_070-23a>¶
湯泡散　治肝虛風熱攻眼赤腫差明漸生瞖障¶
　　當歸尾　赤芍藥　黄連(去/鬚)杏仁(各五/錢)銅青(二/錢)防¶
　　風(五/錢)薄荷葉(三/錢)¶
　右剉散每用二錢極沸湯泡乗熱先薫後洗冷則再¶
　煖用日兩三次一方白鹽入少許閉目沃洗鹽亦散¶
　血¶
還睛丸　治肝臟虛血弱不能上助目力視物昏暗(方/見)¶
　(本門内/障眼類)¶
<pb:KR3e0067_WYG_070-23b>¶
雷巖丸(宣明/論)　治男子婦人肝經不足風邪内乗上攻¶
　眼目昏暗淚出羞明怕日多見黒花瞖膜遮睛瞼生¶
　風粟或痒或痛隱澁難開兼久患偏正頭疼牽引兩¶
　目漸覺細小視物不明皆因腎水不能既濟於肝木¶
　此藥久服大補腎臟目力加添¶
　　肉蓯蓉　巴㦸(浸一宿/去皮心)牛膝(各一/兩)菊花　枸杞子¶
　　(各二/兩)川椒(三兩/去目)黒附子(青鹽二錢以泔水三升同/煑乾為度去皮臍一兩)¶
　右為末同浸藥酒煑麵糊為丸如梧桐子大每服十¶
<pb:KR3e0067_WYG_070-24a>¶
　丸空心酒下世人服藥多不知根源往往不效¶
五加皮湯(聖濟/總録)　治肝虛受風筋脉拘急手足癉痺目¶
　視不明¶
　　五加皮(剉/)𤣥參　獨活(去蘆/頭)桑白皮(剉各/一兩)茯神(去/木)¶
　　麥門冬(去心焙/各一兩)¶
　右麤搗篩每服五錢水一盞半煎至八分去滓投荆¶
　瀝半合再煎三兩沸空心晩食前温服¶
升麻湯(聖濟/總録)　治肝虛中風頭疼目眩昏暗胷中客熱¶
<pb:KR3e0067_WYG_070-24b>¶
　心煩悶¶
　　升麻　羚羊角(鎊/)葛根(剉/)前胡(去蘆/頭)酸棗仁　地¶
　　骨皮(各一/兩)¶
　右麤搗篩每服五錢水一盞半煎至七分去滓入竹¶
　瀝半合食後臨卧温服¶
瀉肝湯(龍/木)　治肝虛積熱外障¶
　　黒參　大黄　黄芩　知母　芒硝(各一/兩)桔梗(二/兩)¶
　右為末以水一盞散一錢煎至五分去滓食後温服¶
<pb:KR3e0067_WYG_070-25a>¶
還睛丸　治肝虛眼目昏暗及一切眼病¶
　　惡實(炒半/升)青鹽(半/兩)蜀椒(去目及閉口/者一兩半)醋石榴(二箇/去皮)¶
　　(已上四味用好酒二升於銀/石器内慢火煎酒乾取出)木賊(半/兩)附子(炮製去/皮臍一)¶
　　(枚/)¶
　右為末醋煑麵糊丸如梧桐子大每服十五丸至二¶
　十丸空心食後鹽湯下¶
補肝丸　治肝氣不足¶
　　甘草(炙/)黄芩　人參　桂心(各二/兩)¶
<pb:KR3e0067_WYG_070-25b>¶
　右切用水六升煑取二升分三服忌海藻菘菜生葱¶
菊花散(聖濟/總録)　治肝虛風毒氣眼多淚澁痛¶
　　菊花(半/兩)牛蒡子(半兩/炒)甘草(半兩炙/微赤剉)¶
　右為末每服一錢七分温水調下¶
金蓮子散(一名湯/泡散)　治肝虛風熱攻眼赤毒腫痛羞明¶
　漸形瞖膜等疾(方見本門一切/眼疾雜治類)¶
春雪膏(龍/木)　治肝經不足内受風熱上攻眼目昏暗痒¶
　痛隱澁難開及推眵赤腫怕日羞明不能遠視迎風¶
<pb:KR3e0067_WYG_070-26a>¶
　有淚多見黒花並皆治之¶
　　腦子(二錢/半)㽔仁(二兩去皮油殻秤/取二兩細研去油)¶
　右用生蜜六錢重將腦子㽔仁同捜和每用銅筯子¶
　或以金銀&KR0107;股時復㸃放眥頭治連眶赤爛以油紙¶
　塗膏貼之¶
治悶氣血虛氣虛肝虛眼白俱赤日夜如雞啄生浮瞖¶
　(經驗/方)¶
　　老蚌殻(燒/灰)木賊草(焙剉為/末等分)¶
<pb:KR3e0067_WYG_070-26b>¶
㸃眼古錢煎　治積年赤眼胎赤¶
　　古銅錢(三十/文)食鹽(末二/分)釅醋(一/升)¶
　右將錢重以食鹽末填孔中令滿以五月五日午時¶
　於石上用炭火燒令極赤然後投醋中候冷傾向小¶
　磁瓶中盛用紙三十九重封瓶口一日去一重每以¶
　銅筯蘸如黍米㸃目眥中¶
治積年風赤眼(出聖/惠方)¶
　取長明燈盞内油少許以銅錢一文於乳鉢内細細¶
<pb:KR3e0067_WYG_070-27a>¶
　磨之令油凝鉢底覆却以艾煙薫之一夜每以銅筯¶
　㸃之¶
柴胡湯(出聖濟/總録)　治積年風毒瘀熱攻目赤痛¶
　　柴胡　川芎　大黄(㣲/炒)羚羊角(鎊/)茯神(去木各/二兩)大¶
　　黄(炒一/兩)芍藥(三/兩)石膏(五/兩)¶
　右麤搗篩每服五錢水一盞半入竹葉七片煎至一¶
　盞去滓投入芒硝半字放温空心頓飲以利為度如¶
　利頓去芒硝以粥止之如秋月肝弱不宜瀉肝宜加¶
<pb:KR3e0067_WYG_070-27b>¶
　補藥不用此方¶
藳本湯(一名補肝/湯出龍木)　治積年風眼赤痛多熱淚歲月寖¶
　久暴風外障客熱之眼¶
　　藳本(去苗/二兩)芍藥　天麻　防風(去/蘆)細辛(去苗各/一兩)白¶
　　芷　石决明(搗為/粉)車前子(各半/兩)¶
　右搗篩每服五錢水一盞半煎取一盞去滓食後温¶
　服卧再服一方為散每服一錢空心米飲調下¶
黄連湯膏　治風毒久赤痛爛怕風磣痛不可忍(方見/本門)¶
<pb:KR3e0067_WYG_070-28a>¶
　(目赤/爛類)¶
龍腦膏(出聖/惠方)　治遠年風赤爛胎爛及熱毒¶
　　龍腦(半/錢)空青(半/分)大黄(半/兩)黄連(三分/去鬚)野駝脂(半/兩)鵝脂¶
　　(三兩/去滓)熊膽(一/兩)馬牙硝(一錢/另研)¶
　右先將牙硝黄連大黄三味末内入脂中於微火上¶
　煎五七沸去滓次將龍腦熊膽空青末研令極細入¶
　前脂中攪令勻内磁瓶中盛每用銅筯取一黍米大¶
　㸃目眥頭日兩三度用之¶
<pb:KR3e0067_WYG_070-28b>¶
五參散(出聖濟/總録)　治風毒眼赤痛久患不差¶
　　苦參　沙參　丹參　枳殻　𤣥參　紫參(各一/兩)¶
　　蒺藜子(二/兩)¶
　右為細末每服二錢七分空心以温酒調下疾甚者¶
　日三服¶
㸃眼七寶飲(出聖濟/總録)　治風熱上衝目赤疼久不差¶
　　珊瑚　琥珀　玉屑　曽青　紫貝　硃砂　雞¶
　　子殻(各半/兩)¶
<pb:KR3e0067_WYG_070-29a>¶
　右研極細㸃時仰卧以銅筯取一菉豆大㸃眼三五¶
　上㸃之¶
洗眼方(出聖/惠方)　治年遠赤眼¶
　　青鹽(半/兩)决明子(一兩/半)柴胡(去苗一/兩半)秦皮　防風(去/苗)¶
　　蛇啣草(各一/兩)生乾地黄(一兩/半)¶
　右剉以水一大碗煎至二盞半用絹濾過每取三合¶
　候冷洗眼日二三度¶
烏麻油膏(出聖/惠方)　治胎赤眼三二十年風赤¶
<pb:KR3e0067_WYG_070-29b>¶
　　生烏麻油(半雞子許著銅器内以細粗/石磨之使濃下能流乃止)熟艾(二/升)杏¶
　　仁(一/升)黄連(一/兩)雞糞(一/升)亂髮(小盞大/一塊)鹽(一/合)¶
　右穿地作一坑子其形如瓶口外小裏大先以火燒¶
　令乾於别處開一小風孔以前六味藥重重布着坑¶
　中加艾炷用火燒之令煙却將前所磨銅器葢坑口¶
　煙盡即去銅器刮去煙令細研以粉磁盒盛每以銅¶
　筯㸃如黍米大在目眥頭臨卧㸃妙¶
治遠年風赤眼(出聖/惠方)¶
<pb:KR3e0067_WYG_070-30a>¶
　用柟樹皮隨多少左搓合繩盤著放在南牆下隂乾¶
　後於磁碗内燒為白灰紙貼内收勿令灰塵入不計¶
　大小患目日二三度取粟米大㸃之¶
榖精草散(出聖濟/總録)　治風毒赤眼無問新久¶
　　榖精草(去根/一兩)豉焙乾(一/合)井中苔(焙/乾)井泉石(淨洗研/半兩)¶
　右為末散每服二錢空心以井華水調下¶
㸃眼杏仁膏(出聖濟/總録)　治風毒積年赤兼瞖膜¶
　　膩粉(一/錢)鹽緑(研/)黄連(為/末)杏仁(湯浸去/皮尖)¶
<pb:KR3e0067_WYG_070-30b>¶
　右和重研令勻真酥調如膏於銅碗中研勻於碗内¶
　以熟艾如雞子大掘小坑於内燒艾烟出便覆銅碗¶
　於坑子上薫勿令洩氣候烟盡為度重研每服少許¶
　以綿裹用人乳汁浸一宿㸃目日三度¶
&KR0331;仁散(出聖/惠方)　治遠年風赤眼¶
　　古文錢(四十九文字竅分明先以青鹽二兩作末/一行錢上用一行鹽末如此排盡錢鹽為)¶
　　(度安於一淨磚上以火/燒令通赤吹去灰塵)㽔仁(湯洗去/赤皮)黄連　黄柏¶
　　(各二/分)¶
<pb:KR3e0067_WYG_070-31a>¶
　右為散取前件鹽錢一處用水二大盞煎一鍾去滓¶
　更以綿濾過不計時候㸃之¶
又方(出聖/惠方)　治眼風赤經年不差¶
　　石膽　鹽緑　細辛(研各/一兩)㽔仁(半兩浸/去皮尖)¶
　右共研勻用生驢脂三兩研如膏内諸藥相和於磁¶
　盒盛不計時候少許㸃之¶
㸃眼小黄連膏　治風毒赤爛不以年月久近發歇頻¶
　併視物淚出不止¶
<pb:KR3e0067_WYG_070-31b>¶
　　黄連　蘆薈(各研/一兩)龍腦(别研/半錢)¶
　右先將黄連蘆薈末以新綿裹用水二盞於磁器中¶
　以重火煑取汁三分之二即將綿濾去藥入龍腦以¶
　磁瓶子内收每日三兩上㸃之¶
㸃眼方(出聖濟/總録)　治久患赤眼眥爛痒痛淚下不止視¶
　物昏暗¶
　　鉛丹(羅過/一分)朴硝(研半/兩)蜜(五/兩)¶
　右以銅器内慢火熬三十沸不住手攪乗熱以綿濾¶
<pb:KR3e0067_WYG_070-32a>¶
　候冷㸃眼¶
治遠年風赤眼腫痛方(出聖/惠方)¶
　　硼砂　青鹽　石膽(各等/分)¶
　右用醋醬一盞於磁器浸日中曝之候其藥著於器¶
　中四畔乾刮取如粟米大夜卧時著兩眥不過三四¶
　度效¶
杏仁膏(出聖/惠方)　治遠年風赤眼腫澁痛¶
　　杏仁(一合浸/去皮尖)鹽緑(一/分)印成鹽(一/分)¶
<pb:KR3e0067_WYG_070-32b>¶
　右取杏仁先擣如膏放磁器内次入鹽緑并印成鹽¶
　相和宻封至二七日後每夜卧時少許㸃眼四眥上¶
　每日三兩度¶
黄連膏煎(出聖/惠方)　治遠年風赤宜㸃¶
　　黄連(二/兩)&KR0331;仁(二兩/去皮)硼砂(一/分)¶
　右先取黄連以水三大盞煎取一盞綿濾去滓又取¶
　㽔仁以絹裹别以水一盞揉令漿盡却和前黄連汁¶
　同煎似稀膏刮取攤磁盒中後以新磚一塊上安艾¶
<pb:KR3e0067_WYG_070-33a>¶
　如雞子大燒之以藥合復葢勿令煙出薫之以艾盡¶
　為度復研令勻每以銅筯取如菉豆大㸃之¶
㽔仁㸃眼方　治眼風赤經年不差¶
　　&KR0331;仁(半兩去/赤皮)膩粉(一/分)青錢(一/錢)¶
　右相和細研如粉後以乳汁少許和研如膏徧塗於¶
　茶碗中以熟艾一塊如小雞子大掘地作一坑子安¶
　艾團于坑内燒之以藥茶碗葢候煙盡為度取出一¶
　月入乳汁研成膏每次銅筯取少許㸃之¶
<pb:KR3e0067_WYG_070-33b>¶
治遠年風赤眼不差¶
　　蛔蟲(是小兒吐出/者隂乾為末)膩粉(一/錢)石膽(半/錢)¶
　右都細研如粉日㸃二三度¶
㸃眼黄連膏(出聖濟/總録)　治積年風毒熱氣不散目角赤¶
　爛磣痛¶
　　黄連(去鬚研/半兩)馬牙硝(研一/錢)¶
　右將黄連用水浸於日内曝令色濃以綿濾過後下¶
　硝末於黄連汁中又曝令乾細研每以一豆許水調¶
<pb:KR3e0067_WYG_070-34a>¶
　㸃注目眥¶
療積年風赤眼方¶
　取生油生猪脂胡粉各等分和研傅眼中二日内赤¶
　總除¶
人乳方　治赤眼遠年赤爛尅日見效¶
　用頭首男兒乳汁不計多少和膏子白磁碟上攤開¶
　用大盞艾火薫乾刮下藥用前乳汁為丸如梧桐子¶
　大用新汲水將前藥化㸃¶
<pb:KR3e0067_WYG_070-34b>¶
四順飲　治遠年赤腫大便不通¶
　　大黄(一兩/半)川芎　山梔仁　赤芍藥　朴硝(各一/兩)¶
　　當歸　枳殻　甘草(炙各/一兩)¶
　右㕮咀每服二錢加生地黄三寸煎兼氣加香附痛¶
　加人乳没藥¶
　　　目赤腫痛(論/)¶
夫目赤腫痛者以心肺壅滯積熱不散邪氣毒氣干於¶
足厥陰之經風熱交作上攻於目及兩瞼間故其色赤¶
<pb:KR3e0067_WYG_070-35a>¶
腫痛宜祛風邪蠲熱氣疏瀹壅滯此眼先患赤腫疼痛¶
怕日淚澁難開忽生瞖膜赤腫或初患一目不見以致¶
兩目齊患此因作勞用力肝膈熱勞¶
　　　方¶
紫金膏　專治赤腫風爛眼目¶
　　銅青(研/)硇砂　硼砂　羚羊角　雄黄　青鹽¶
　　琥珀　明礬(各七/錢半)當門子　片腦　膽礬　深中¶
　　青(各八/錢半)𤣥精石　黄連　乳香　水銀(各半/兩)小丁¶
<pb:KR3e0067_WYG_070-35b>¶
　　香　爐甘石(一斤火炮七/次醋淬七次)石燕子(二兩火煅/醋淬七次)金星¶
　　石(一兩七錢/半煉大紅)黄丹(八/兩)銀星石(一兩二錢/半火煉)海螵蛸(一/兩)¶
　　(七錢半/為末)輕粉(一/錢)沙糖(三/斤)水(三/升)¶
　右以水同蜜於鍋内熬沸去沫入黄丹以柳木箆急¶
　手攪匀約熬三兩沸却下爐甘石又復攪入乳香硇¶
　砂又下雄黄次下丁香再入輕粉方下腦子依次第¶
　下藥文武火各熬二三沸須不住手攪勻成膏候粘¶
　手為度每用雞頭大沸湯化開浸湯半盞乗熱温洗¶
<pb:KR3e0067_WYG_070-36a>¶
掃瞖散　治眼赤腫痛瘀肉攀睛視物茫茫及時行紅¶
　眼暴發者¶
　　防風　羌活　川芎　甘草　蒺藜　决明(各半/兩)¶
　　前胡　𤣥參(各二/兩)白芷　荆芥　瞿麥　木賊¶
　　木通　赤芍　梔子　生地　天花粉　夏枯草¶
　　　薄荷　榖精草(各一/兩)五靈脂　甘菊花　蟬脱¶
　　　白皮　大黄(各七/錢半)¶
　右㕮咀每服四錢水一盞半煎八分去滓食後服¶
<pb:KR3e0067_WYG_070-36b>¶
流氣飲　治風熱攻眼赤肪痛(方見本門/目赤風類)¶
梔子散　治眼赤迎風淚出痒及胎赤障瞖瞼急痛¶
　　梔子仁(半/兩)秦皮　蔓荆子　白芷　細辛　防風¶
　　　𤣥參　决明子　䓆蓂子　車前子(各三/分)赤茯¶
　　苓(二/分)枳殻(三分/麩炒)&KR0331;仁(三分湯浸/去赤皮)菊花　黄芩(各三/分)¶
　右擣為散於食前竹葉湯下一錢忌炙煿油膩生菓¶
　熱麵等物¶
防風散　治眼赤暴腫痛多眵淚宜服退上焦壅熱止¶
<pb:KR3e0067_WYG_070-37a>¶
　痛消腫¶
　　防風　芎藭　川升麻　犀角屑　羚羊角屑¶
　　赤芍　前胡(各半/兩)細辛　秦皮　硃砂(細/研)甘草(炙/㣲)¶
　　(赤各/一分)牛黄(二錢/細研)¶
　右搗羅為散入牛黄硃砂都研令勻食後煎地黄湯¶
　下¶
羚羊角飲　治肝臟風毒上衝眼赤腫痛難開頭額偏¶
　痛¶
<pb:KR3e0067_WYG_070-37b>¶
　　羚羊屑(一/兩)細辛(去苗/一分)甘菊花　萎&KR0331;　芎藭　人¶
　　參(各三/分)赤芍藥　黄芩　梔子　防風(去/蘆)甘草(各/半)¶
　　(兩/)¶
　右麤擣篩每服三錢水一盞煎至六分去滓食後温¶
　服¶
石决明丸　治眼腫赤痛¶
　　石决明(淨/洗)地膚子　黄連　青葙子　大黄　茺¶
　　蔚子(各一/兩)皂莢(去黒/皮)黄芩　人參　甘草(各三/分)¶
<pb:KR3e0067_WYG_070-38a>¶
　右為末煉蜜和丸如梧桐子大每服食後淡漿水下¶
　三十丸臨卧再服¶
千金漏蘆湯　治熱眼赤腫䑃霧¶
　　白芨　漏蘆　黄芩　麻黄　芍藥　升麻　白¶
　　微　枳殻　大黄　甘草(炙各/等分)¶
　右為末每服三錢新汲水煎熱服通利為度¶
祛毒散　治赤眼及目睛腫疼痛不得眠睡¶
　　射干　山梔子　當歸　防己　龍膽　黄芩¶
<pb:KR3e0067_WYG_070-38b>¶
　　芎藭　黄連　石决明(各一/兩)¶
　右為散每服一錢温酒調下茶調亦可¶
生犀飲　治目赤侵黒腫痛兼白睛腫起¶
　　犀角(鎊/)黄芩　萎㽔　防風　地膚子　羚羊角¶
　　　甘草(各一/兩)麥門冬　黄連(各一/兩)¶
　右剉如麻豆大每服三錢用水一盞煎至七分去滓¶
　入馬牙硝半錢食後服¶
八寶飲　治熱眼腫痛¶
<pb:KR3e0067_WYG_070-39a>¶
　　車前子　龍膽草　榖精草　仙靈脾　藁本¶
　　威靈仙　荆芥穗　秦皮　甘草(各二/錢半)¶
　右細剉每服二錢食後煎服¶
石决明散　治患目赤腫疼痛怕日淚澁難開忽生瞖¶
　膜¶
　　石决明(一/兩)草决明(炒/)羌活　山梔子(各半/兩)大黄(煨/)¶
　　荆芥(一/分)木賊　青葙子芍藥(各等/分)¶
　右為末每服二錢麥門冬去心煎湯調食後服¶
<pb:KR3e0067_WYG_070-39b>¶
防風丸　治目赤腫痛¶
　　防風　决明子　人參　車前子(各一/兩)黄連　菊¶
　　花　槐實(炒/)藍實(各一/兩)¶
　右為末煉蜜為丸如梧桐子大食後温漿水下三十¶
　丸臨卧再服三十丸¶
治赤暴眼¶
　以生薑為末水調貼脚掌心良¶
黄連散　治眼赤腫痛¶
<pb:KR3e0067_WYG_070-40a>¶
　　黄連　㽔仁　細辛　梔子(各一/兩)生乾地黄(一/兩)甘¶
　　草(一兩/半)青鹽(二/分)苦竹葉(二/握)¶
　右為散水三升煎一升去滓稍熱温服洗眼不計時¶
　候¶
上清龍膽散　治赤眼腫痛漸生雲膜¶
　　川芎　欝金　廣芩　盆硝(各三/錢)榖精(半/錢)龍骨¶
　　麝香(各一/分)乳香(一錢/半)¶
　右為細末研勻鼻内少㗜效¶
<pb:KR3e0067_WYG_070-40b>¶
玉柱膏　治赤眼暴腫生翳¶
　　硼砂　龍腦　馬牙硝　青鹽　輕粉　熊膽(各/一)¶
　　(錢並/研細)杏(五枚/去皮)¶
　右一處再研煉蜜為膏每㸃粟米大於目眥頭¶
水龍膏　治赤眼腫痛翳膜¶
　　黄連(一/分)當歸　乳香(各二/錢)榖精　青鹽　硼砂(各/一)¶
　　(錢/)硇砂(皂子大/小塊)枯礬　龍腦(各五/分)¶
　右搗研為末一處和勻煉蜜共入竹筒内蠟紙密封¶
<pb:KR3e0067_WYG_070-41a>¶
　重湯内煑令蜜熟取綿濾過㸃粟米大目眥頭不計¶
　時候¶
决明子散　治眼赤腫痛不可忍及生障¶
　　决明子　梔子仁　地膚子　茺蔚子　藍葉¶
　　朴硝(各一/兩)川升麻(一兩/半)石膏(二/兩)¶
　右為散每服二錢水一鍾入苦竹葉七片煎至六分¶
　去滓食後服¶
大黄湯　治肝經邪熱赤澁腫痛¶
<pb:KR3e0067_WYG_070-41b>¶
　　大黄　梔子　黄連　龍膽　欝金　黄栢　甘¶
　　草(一/兩)¶
　右每服三錢用薑棗同煎和滓通口服¶
補肝散(一名還精/散龍木)　治肝虛眼睛疼冷淚不止筋脉痛¶
　及羞明怕日氣瞖退障¶
　　夏枯草(半/兩)香附子(一/兩)¶
　右為末茶調下每服二錢無時候服¶
治肝虛或當風眼淚(龍/木)¶
<pb:KR3e0067_WYG_070-42a>¶
　臘月牯牛膽盛黒豆一百粒後百日開取食後夜間¶
　吞五七粒鎮肝明目黒豆盛浸不計多少¶
枸杞方(龍/木)　治肝虛或當風眼淚¶
　用枸杞子最肥者二升搗破内絹袋置罐中以酒一¶
　斗浸訖宻封勿泄氣三七日每日飲之勿醉¶
治肝風虛熱目赤暗痛熱病後失明者(龍/木)¶
　用青羊肝或子肝薄切水浸服之極效小片吞之尤¶
　妙¶
<pb:KR3e0067_WYG_070-42b>¶
車前子丸(楊氏家/藏方)　治肝氣虛下元不足眼目常昏或¶
　生瞖障¶
　　車前子(一/兩)兎絲子(酒浸取/末一兩)蔓荆子(炒/)决明子(揀淨/炒)¶
　　白茯苓(去/皮)黄連(去/鬚)白芍藥(五味各/一兩)地骨皮(淨洗/去土)牛¶
　　膝(酒浸一/宿焙乾)黄耆(三味各一/兩二錢半)附子(炮去皮/臍一兩)¶
　右為細末煉蜜和丸如梧桐子大每服五十丸温酒¶
　鹽湯下不拘時服¶
補精丸(楊氏家/藏方)　養肝益精滋榮目力¶
<pb:KR3e0067_WYG_070-43a>¶
　　兎絲子　地黄(各一/斤)車前子　枸杞子　白茯苓¶
　　　甘菊花(各半/斤)地骨皮(半/斤)¶
　右搗羅為細末煉蜜丸梧桐子大每服温酒鹽湯下¶
　五十丸食後服¶
二妙散(楊氏家/藏方)　養肝氣治目昏視物不明淚下方¶
　　當歸　熟乾地黄¶
　右等分搗羅為細散以無灰酒下二錢七分非時服¶
養肝丸(出經驗/良方)　治肝血不足眼目昏花或生眵淚久¶
<pb:KR3e0067_WYG_070-43b>¶
　視不明¶
　　當歸(去蘆/酒浸)車前子(酒蒸/焙)防風(去/蘆)白芍藥　&KR0331;仁(别/研)¶
　　熟地黄¶
　右等分為末煉蜜為丸如梧桐子大每服五六十丸¶
　温熟水送下¶
養肝丸(澹寮/方)　治肝血不足眼目昏花或生眵淚久視¶
　無力¶
　　當歸(去蘆/酒浸)車前子(酒蒸/焙)防風(去/蘆)白芍藥　㽔仁(别/研)¶
<pb:KR3e0067_WYG_070-44a>¶
　　熟地黄(酒/焙)川芎　楮實子(各等/分)¶
　右為細末煉蜜為丸如梧桐子大每服七十丸熱水¶
　送下不拘時候¶
萬壽地芝丸(廣命/集)　治目能近視不能遠視局方中定¶
　志丸能遠視不能近視¶
　　生薑(四兩/焙)天門冬(四兩/去心)枳殻(三兩去/穰炒)甘菊(二/兩)¶
　右為細末煉蜜為丸如梧桐子大茶清或温酒下一¶
　百丸食後服此藥能愈大風熱¶
<pb:KR3e0067_WYG_070-44b>¶
治邪氣入肝眼痛又多見鬼物(本/草)¶
　以死人枕煑服之竟可埋枕於故處昔沈僧翼患此¶
　疾嗣百日邪氣入肝教以死人枕煑服之竟可埋枕¶
　於故處如其言即愈夫邪氣入肝故使眼痛而見魍¶
　魎須邪物以釣之故用死人枕之氣因而去之故埋¶
　於塜間也¶
　¶
　普濟方卷七十一¶
