# -*- mode: mandoku-view; -*-
#+TITLE: 普濟方
#+DATE: 2015-08-24 23:06:51.411545
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百十六
<pb:KR3e0067_WYG_216-1a>¶
欽定四庫全書¶
　普濟方卷二百十六　　明　周王朱橚　撰¶
　　小便淋秘門¶
　　　小便難(附/論)¶
夫小便者此是腎膀胱氣故當以此二經為表裏俱主¶
水行於小腸入胞為小便熱氣在於臟腑水氣則澁其¶
熱勢為阻故小便難也診以尺脉浮小便難尺脉濡小¶
便難尺脉緩小便難亦有餘瀝也¶
<pb:KR3e0067_WYG_216-1b>¶
　　　方¶
瞿麥散(出聖/惠方)治心熱小便難赤澁痛¶
　　瞿麥　木通(剉/)黄連　防風　茯神　炙𤓰仁¶
　　葳㽔　川升麻　地骨皮(各一/両)葵子(半/合)亁菊花(半/両)¶
　右為粗散每分四服一錢一服水一盞煎六分去滓¶
　食前温服¶
犀角散(出聖/惠方)治膀胱積熱小便澁難¶
　　犀角　燈心(各半/両)榆白皮(剉/)赤茯苓　子荆　車¶
<pb:KR3e0067_WYG_216-2a>¶
　　前子　川芒硝(各半/両)木通(一/両)滑石(二/両)¶
　右為粗散每服四錢水一盞煎六分去滓食前温服¶
　以快利為度¶
石韋散(出聖/惠方)治小便難脬中有熱水道中痛¶
　　石韋　瞿麥(各一/両)赤芍藥　白茅根(剉/)陳橘皮(湯/浸)¶
　　(各二/両)¶
　右為散每服四錢水一盞煎六分去滓食前温服¶
木通散(出聖/惠方)治小便難澁痛所出不多令身體壯熱¶
<pb:KR3e0067_WYG_216-2b>¶
　　木通(剉/)車前子　石韋(去/毛)瞿麥　赤茯苓　石鷰¶
　　(各一/両)¶
　右為細散每於食前以葱白湯調下二錢¶
滑石散(方見本門/勞淋類)治淋胞痛不得小便¶
淋瀝湯　治小便難¶
　　滑石(八/両)石韋(三/両)榆皮　葵子(各一/升)通草(四/両)¶
　右切以水一斗煮取三升分三服一方加黄芩三両¶
石韋散　治小便不利¶
<pb:KR3e0067_WYG_216-3a>¶
　　石韋(去/毛)瞿麥穗　冬葵子(各二/両)滑石(三/両)¶
　右為末每分三服一錢一服温水調下食前服¶
治小便不利莖中痛(出海上/名方)及治五淋¶
　用苦枤半両剉細用水一盞煎七分去滓食前温服¶
　一方為末用飯飲調下¶
木通散(方見本門小/便出血類)治小便難水道中痛小腸急¶
治小便難脹滿悶不急療之殺人(出十/便方)¶
　　葱白(三/觔)鹽(二/觔)¶
<pb:KR3e0067_WYG_216-3b>¶
　右相和研爛炒令熱以帛子裹分二包更替熨臍下¶
　小便立出¶
陶効方(出聖/惠方)治小便難¶
　　秦艽(二/分)冬𤓰子(二/両)¶
　右為末酒服一七日三服神効¶
治小便難小腸脹不急治殺人(出本/事方)¶
　用葱白三觔細剉炒令熟以帕子裹作二處更熨臍¶
　下即通¶
<pb:KR3e0067_WYG_216-4a>¶
又方(出聖/惠方)¶
　用秦芃一両去苖水一大盞煎七分去滓食前分二¶
　服¶
瞿麥丸(出金/匱方)治小便不利有水氣¶
　　括蔞根(二/両)大附子(一/箇)茯苓　山芋(各三/両)瞿麥(一/分)¶
　右杵羅蜜丸如梧桐子大一服三丸日三未知益至¶
　七八丸以小便利腹中温煖為止也¶
木通散　治小便不利莖中疼痛小腹脹痛¶
<pb:KR3e0067_WYG_216-4b>¶
治小便不利痛(出海上/名方)¶
　　海金沙　滑石　地遍竹(各等/分)¶
　右為末每服二錢煎葱白湯調下¶
金沙散(出德生/堂方)治小便不出莖中有物塞硬疼痛甚至¶
　為急¶
　　真琥珀　海金沙(各三/錢)麝香當門子(一箇/大者)¶
　右為末每服二錢好酒調食前服燈心或萱草根熬¶
　湯調服亦可¶
<pb:KR3e0067_WYG_216-5a>¶
治小便不利莖中疼痛小腹急痛(出聖/惠方)¶
　　蒲黄　滑石(各等/分)¶
　右為散酒服方寸匕日三大驗¶
滑石白魚散(出金/匱方)治小便不利¶
　　滑石　亂髪(燒/灰)白魚(各二/分)¶
　右為散飲服半錢七日三服¶
茯苓戎鹽湯(出金/匱方)治小便不利¶
　　茯苓(半/觔)白术(二/両)戎鹽(大/枚)¶
<pb:KR3e0067_WYG_216-5b>¶
　右為末白湯調服¶
治小便不快(出神/効方)¶
　　没藥　木香　當歸¶
　右為末以刺薊心自然汁為丸梧桐子大服五七丸¶
　食前鹽湯送下¶
治小便不快¶
　　小便不快為何縁　　不用針醫用藥飡¶
　　扁蓄水煎連口嚥　　神仙聖德不虛傳¶
<pb:KR3e0067_WYG_216-6a>¶
八味丸(出妙/意方)治淋是小便㸃滴來時多疼是心與小腸¶
　両經病有熱有冷有腎虛氣虛熱者利小便藥中加¶
　涼劑冷者利小便藥中加熱劑虛者補腎藥中加通¶
　利小便¶
　　牡丹皮　茯苓　澤㵼(各三/両)山茱萸　山藥(各四/両)¶
　　附子　桂(各二/両)熟地黄¶
　右末蜜丸如梧桐子大每服十五丸酒温調空心日¶
　二服¶
<pb:KR3e0067_WYG_216-6b>¶
清肺飲子(出誠/効方)治渇而小便不利邪熱在上焦氣分也¶
　　茯芩(去皮/二錢)猪苓(去皮/三錢)澤㵼(五/分)琥珀(半/分)燈心(一/分)木通¶
　　(七/分)通草(三/分)車前子(一/錢)瞿麥(半/分)萹蓄(七/分)¶
　右為細末每服五錢水一盞半煎至一盞稍熱或作¶
　㕮咀煎服之亦可此証局方人正散仲景五苓散宜服¶
　之¶
胃苓湯(出如/意方)治沉冷　小便不利及胃虛不和早辰心¶
　腹痛¶
<pb:KR3e0067_WYG_216-7a>¶
　　胃平散末　五苓散(各等/分)¶
　右沸湯調服如胃冷者服五積散¶
治忍小便胞轉(出本/草)¶
　自取木甲燒灰水服¶
治忍小便乆致胞轉(出本/草)¶
　以黄絹裹腰腎令頭致地三度通¶
治男子婦人過忍小便胞轉¶
　用滑石末葱湯調下二錢¶
<pb:KR3e0067_WYG_216-7b>¶
　　　小便不通(附/論)¶
夫小便不通由膀胱與腎俱有熱故腎主水膀胱主津¶
液之腑此二經為表裏而水行於小腸入胞者為小便¶
腎與膀胱熱熱入於胞熱氣大盛故結澁令小便不通¶
小腹脹氣急甚者水氣上逆令心急腹滿乃至於死診¶
其脉𦂳而滑直者不得小便也¶
　　　方¶
通關瞿麥湯　治膀胱積熱小便不通¶
<pb:KR3e0067_WYG_216-8a>¶
　　瞿麥穗　芍藥　大黄　當歸　葵子　甘草¶
　　白榆皮　梔子仁　木通　石韋　大麻仁(各一/両)¶
　右粗搗篩每服五錢水一盞半燈心少許煎至一盞¶
　去滓温服¶
石韋湯　治膀胱藴熱小便不通¶
　　石韋　瞿麥穗　木通(剉/)葛根(剉/)麥門冬　黄芩¶
　　　赤茯苓　冬葵子　生亁地黄　滑石(各一/両)甘¶
　　草(半/両)¶
<pb:KR3e0067_WYG_216-8b>¶
　右搗篩每服五錢水一盞半煎八分去滓空心頓服¶
蒲黄湯　治心腎有熱小便不通¶
　　赤茯苓　木通　車前子　桑白皮　荆芥　燈¶
　　心　赤芍藥　甘草(微/炙)生蒲黄　滑石(各等/分)¶
　右為末每服二錢葱頭一片紫蘇五葉煎湯調下¶
透水散　治水腸不通腸腹急滿¶
　　瞿麥　川大黄(剉碎/微炒)川硝　檳榔(各一/両)陳橘皮(湯/浸)¶
　　(去/白)木通(剉各/三分)石韋(三/両)牽牛子(微/炒)滑石(各半/両)¶
<pb:KR3e0067_WYG_216-9a>¶
　右為粗末散每服四錢水一盞煎六分去滓食前温¶
　服¶
治下冷小便不通方¶
　　茯苓(二/分)大黄(六/分)芍藥　當歸　枳實　白术　人¶
　　参(各三/分)大麻仁(四/分)¶
　右切以水六升煮取二升去滓分温三服要着芒硝¶
　亦得忌酢物桃李雀肉等¶
治小便不通數日欲死神驗¶
<pb:KR3e0067_WYG_216-9b>¶
　　桃枝　柳枝　木通(剉/)漢柳　旱蓮子　白礬(各/一)¶
　　(両/)葱白(一/握)燈心(二十/莖)¶
　右為細剉以水三升煮取一升用瓷瓶一所熱盛一¶
　半藥汗熏外腎週廻以被圍繞輙不得外風入良乆¶
　便通如赤豆汁若冷即換之其切甚大一方無旱蓮¶
　子¶
海蛤丸　治小便不通臍間窘急三焦積熱氣不得通¶
　　海蛤(細/研)滑石(各二/両)葵子　蒲黄　車前子(各一/両)木¶
<pb:KR3e0067_WYG_216-10a>¶
　　通　赤茯苓　赤芍藥(各半/両)¶
　右為末煉蜜和搗三二百杵丸如梧桐子大每服於¶
　食前葱白湯下二十丸¶
鷄蘇散　治小便不通心腹妨悶上氣喘急坐卧不安¶
　　鷄蘇　滑石　葵子　瞿麥　防葵　桑根白皮¶
　　(剉/)榆白皮(剉各/一両)甘遂(半両煨/令黄)¶
　右為粗散每服三錢水一盞煎六分去滓食前温服¶
滑石散　治膀胱熱小便不通舌亁咽腫¶
<pb:KR3e0067_WYG_216-10b>¶
　　滑石(碎/)桑螵蛸(炒/)桂(去粗/皮)大黄(各半/両)防己　黄苓¶
　　　瞿麥穗(各三/分)木香¶
　右為散每服二錢煎木通湯調下¶
治小腸結澁不通心煩悶亂坐卧不安¶
　　小豆葉　苦竹鬚　粟奴　甘草(各一/分)燈心(二十/莖)¶
　　銅錢(七/文)葱白(五/寸)¶
　右為散每水二大盞煎一盞三分去滓食前分三服¶
硝石湯　治小便不通小腹急痛悶絶¶
<pb:KR3e0067_WYG_216-11a>¶
　　硝石(碎/)瞿麥穗　葵子　滑石　甘草(炙/剉)大黄(剉/)¶
　　木通(各半/両)¶
　右搗篩每服五錢水一盞半葱白三寸煎七分入生¶
　地黄汁半合不拘時服¶
鷄蘇飲　治小便不通¶
　　鷄蘇(一/握)石韋(三/分)冬葵子(一/両)杏仁　滑石(各一/両半)木通¶
　　　生地黄(各三/両)¶
　右剉如麻豆大以水十二盞煎四盞去滓分温四服¶
<pb:KR3e0067_WYG_216-11b>¶
　如人行四五里未通再服¶
療下淋小便不通來六七日方¶
　　滑石(五/両)通草(三/両)瞿麥(二/両)冬葵子(一/両)茅根(一/升)芒硝(二/両)¶
　　石韋(三/両)¶
　右切以水九升煮取二升八合去滓内芒硝分温服¶
　三帖每服如人行六七里進一服以微利為度忌諸熱¶
　食物¶
治下淋疼小便不通方¶
<pb:KR3e0067_WYG_216-12a>¶
　　冬葵子　滑石(各五/両)通草　茯苓(各三/両)茅根(四/両)芒¶
　　硝(二両湯/成下)¶
　右切以水九升煮去滓内芒硝分三服温服如人行¶
　六七里忌炙肉熱食醋蒜等物¶
大黄丸(出聖/惠方)治小腸熱結脹滿小便不通¶
　　川大黄(剉/碎)大㦸(剉/碎)赤芍藥　川硝　甜葶藶(隔紙/炒令)¶
　　(各一/両)杏仁(五十枚/去皮)¶
　右為末煉蜜和搗三二百杵丸如梧桐子大每於食¶
<pb:KR3e0067_WYG_216-12b>¶
　前以葱白湯下二十丸¶
治尿哽大小便哽¶
　　淡竹葉　陳皮　燈心　數珠子　甘草(各等/分)¶
　右用水二碗煎一碗服之立効¶
宣氣散(出濟/生方)治水便不通臍腹急痛¶
　　甘草　本通(各三/錢)梔子(二/錢)葵子　滑石(各一/錢)¶
　右為末每服半錢燈心湯調下¶
玉蕊丸　治小便不通氣上衝心胸滿悶¶
<pb:KR3e0067_WYG_216-13a>¶
　　丹砂(研/)硇砂(研/)滑石(研/)瞿麥穗　海金沙(各一/両)¶
　右研為末别研箆麻子仁丸如梧桐子大每服十丸¶
　十五丸葱白煎湯酒下小兒减丸數服¶
葵子散　治小便不通¶
　　木通(剉/)冬葵子　甘遂　瞿麥穗(各半両/細炒)滑石(二/錢)¶
　右搗篩每服二錢水一盞入燈心同煎七分扣滓過¶
　服未通再服¶
瞿麥湯　治小便不通¶
<pb:KR3e0067_WYG_216-13b>¶
　　瞿麥穗　滑石　木通(剉各/半両)海金沙(一/分)冬葵子(一/分)¶
　右搗篩每服五錢水一盞半燈心二十莖煎七分去¶
　滓温服不拘時¶
立應散(一名車前子散方見/膀胱門膀胱執實類)治膀胱熱結小便不通¶
海蛤散(出聖/惠方)治小腸壅熱小便赤澁瀝疼痛不通¶
　　海蛤(一/両)白鹽(一分/炒)石鷰　魚腦中石子(各半/両)¶
　為細末散入乳鉢中研令極細每服葱白五莖切甘¶
　草二寸生用剉用水一鍾煎六分去滓調下散食前¶
<pb:KR3e0067_WYG_216-14a>¶
　頻服即通¶
葱白湯(出指/南方)治卒暴小便不通臍腹膨急氣上冲心悶¶
　絶欲死¶
　　橘皮(一方作/三両)葵子(一方作/一両)葱白(二/莖)石韋¶
　右等分每服五錢用水二盞煎一盞去滓服之一方¶
　無石韋一方㸃臈茶一盞生油三両滴攪勻服亦妙¶
松烟散　治小便不通¶
　　墨(半/盞)酒(半/盞)葱白(五莖拍破/膩研半錢)¶
<pb:KR3e0067_WYG_216-14b>¶
　右同煎七分放温去葱白頻服即通¶
防己散　治膀胱積熱小便不通¶
　　防己(一/両)海蛤　滑石　木香(各半/両)¶
　右為散每服二錢水濃煎木通湯調下¶
茯苓散　治小便不通¶
　　赤茯苓(去黑/皮)白芍藥　瞿麥穗(各一/両)白术(三/分)¶
　右搗篩每服五錢水一盞半入葱白五寸生薑一分¶
　拍碎同煎七分去滓食前温服¶
<pb:KR3e0067_WYG_216-15a>¶
木通湯　治小便不通¶
　　木通　石韋(去/毛)瞿麥穗(各二/両)冬葵子(一/升)¶
　右剉如麻豆大以水十盞煎三盞去滓入滑石末一¶
　両分温三服微利為度¶
滑石丸　治小便不通或淋瀝疼痛¶
　　滑石(碎/)續隨子(去/皮)濕生蟲(炒/亁)木通(各一/分)¶
　右為末麵糊為丸如梧桐子大每服五丸燈心湯調¶
　下不拘時服¶
<pb:KR3e0067_WYG_216-15b>¶
治小便不通(出聖/惠方)¶
　　桑白皮　猪苓(去/皮)通草(各二両一/方作木通)¶
　右切以水六升煎取二升分三服¶
又方¶
　　葱白　䃼硝　明礬¶
　右搗爛帖臍中¶
立効方(出聖/惠方)治小便不通¶
　　燈心(二/錢)生薑　黑松(各半/両)¶
<pb:KR3e0067_WYG_216-16a>¶
　右為末用井花水一大盞煎五分去滓以葱一枝漫¶
　火燒酒熱拍破先安在臍中後頻服其藥¶
又方(出聖/惠方)¶
　　蛤粉　麻根(各半/両)¶
　右為末散每服於空心以新汲水調下二錢¶
葵子湯(出聖/惠方)治小便淋澁不通¶
　　冬葵子(一/合)䃼硝(半/錢)¶
　右同研匀以水三盞煎葵子一盞半去滓下朴硝空¶
<pb:KR3e0067_WYG_216-16b>¶
　心服分二服¶
治小便不通腹脹氣忽悶(出聖/惠方)¶
　　小麥(二/合)滑石(三/分)生薑(半/両)¶
　右以水一大盞半煎小麥生薑取一盞去滓分三服¶
　調滑石末服之¶
又方(出聖/惠方)¶
　　瞿麥(一両/剉)甜葶藶(半両/炒)甘草(一分/炙剉)¶
　右為粗散水一盞半煎一盞去滓食前分三服¶
<pb:KR3e0067_WYG_216-17a>¶
利氣散(出危/氏方)治老人氣虛小便閉塞不通¶
　　綿黄蓍(去/蘆)陳皮(去/皮)甘草(各等/分)¶
　右剉散每服三錢水一盞煎服自然流通¶
治小便不通(出千/金方)¶
　　滑石(三/両)葵子　榆白皮(各一/両)¶
　右為散煮麻子汁一升半取一升以散二服方寸匕和¶
　匀三服即通¶
木通散(出嚴氏/濟生方)治小便不通小便腹痛不可忍¶
<pb:KR3e0067_WYG_216-17b>¶
　　木通　滑石(各一/両)黑牽牛(頭末/半両)¶
　右㕮咀每服一錢水半盞燈心十莖葱白一寸煎三¶
　分食煎温服¶
蘹香子散　治小便不通¶
　　蘹香子(炒/)馬藺花(炒/)葶藶(紙上炒/各等分)¶
　右為散每服二錢温酒調下食前服以通為度¶
滑石散　治小便卒不通¶
　　滑石(碎/)朴硝(研/)木通(各一/両剉)¶
<pb:KR3e0067_WYG_216-18a>¶
　右調為散温水調下每服二錢不拘時服以通為度¶
獨蒜塗臍腹方　治小便不通¶
　　梔子仁(二七/枚)鹽花(少/許)獨顆蒜(一/枚)¶
　右爛搗攤紙花於上貼臍良久即通塗陰囊上立通¶
葵子根飲　治小腸積熱小便不通¶
　　葵根(一大/握)胡荽(二/両)滑石(一両/為末)¶
　右細剉以水二升煎取一升入滑石末温分三服亦¶
　治血淋¶
<pb:KR3e0067_WYG_216-18b>¶
治淋及小便卒不通(出本/草)¶
　以龍鬚草席彌敗有垢者佳取方寸尺煮汁服之¶
治小便不通(十便/良方)¶
　　蓬莪茂(剉/炒)蘹香子(炒/)茶葉(各半/両)¶
　右為散每服三錢水一盞鹽二錢葱白二寸煎六分¶
　和滓空心服¶
療淋不通方¶
　　滑石　海蛤　鷄子殻(各等/分)¶
<pb:KR3e0067_WYG_216-19a>¶
　右為散以米飲服半錢日三服漸加至一錢甚良¶
治小便不通腹脹急氣悶(出聖/惠方)¶
　　滑石(一/両)自己脚手爪甲(燒灰/細研)¶
　右藥以水一盞煎滑石至五分去滓調服指甲灰¶
又方(出聖/惠方)¶
　　甘草　木通(剉各一/両半)¶
　右為粗散以水一盞半煎小麥生薑取一盞去滓分¶
　三服調滑石末服之¶
<pb:KR3e0067_WYG_216-19b>¶
清真湯(出十便/良方)治小便不通腹脹氣急悶¶
　　車前子(五/合)冬𤓰汁(二/合)¶
　右藥相和分為二服食前服之¶
又方(出聖/惠方)¶
　　葵根(剉/)滑石(末各/一両)¶
　右藥以水二大盞煎一盞三分去滓食前分三服¶
又方(出聖/惠方)¶
　　螻蛄(三/枝)苦□子(三十粒/微炒)¶
<pb:KR3e0067_WYG_216-20a>¶
　右為細末每服以冷水一錢調下¶
通關散　治小便不通¶
　　生白礬　滄鹽(各二/錢半)¶
　右研匀細用紙圏圍臍週抄藥在内滴水藥上少時¶
　自小便行¶
青真湯　治小便不通腹脹氣急妨悶¶
　　桑葉汁　車前子汁¶
　右二汁相和丸為二服食前服¶
<pb:KR3e0067_WYG_216-20b>¶
附子散　治小便不通両尺脉俱沉微乃陰虛故己用¶
　淋閉通滑之劑不効者¶
　　綿附子(一両重炮去皮/鹽水内浸良久)澤㵼(不蛀者/一両重)¶
　右剉散每服四錢水一盞半燈心七莖煎隨通而愈¶
治卒不得小方¶
　　車前子草(一/把)桑白皮(半/両)¶
　右㕮咀以水三升煎一升頓服之¶
牛蒡煎　治小便不通煩燥不安臍腹急痛¶
<pb:KR3e0067_WYG_216-21a>¶
　　牛蒡葉汁　生地黄汁¶
　右用蜜各二合和匀每服一合用水半盞煎三五沸¶
　調滑石末半錢加减續隨服立効¶
續隨子丸　治小便不通臍腹痛不可忍諸藥不効者¶
　　續隨子(去皮/一両)鉛丹(半/両)¶
　右先研續隨子次入鉛丹同研匀和用少蜜作團盛¶
　瓷礶内蜜封於陰處挖地坑埋之上堆氷雪惟多為¶
　妙臘月合至春末取出研匀别煉蜜為丸如梧桐子¶
<pb:KR3e0067_WYG_216-21b>¶
　大每服十五丸至二十丸煎木通湯不拘時甚者不¶
　過再服要効連即化破服病急即旋合亦得¶
海金沙散　治小便不通臍下滿悶¶
　　海金沙(一/両)臘茶(半/両)¶
　右為散每服三錢煎生薑甘草湯調下不拘時未通¶
　再服¶
桑螵蛸湯　治小便不通¶
　　桑螵硝(炙三/十枚)黄芩(去黑心/二両)¶
<pb:KR3e0067_WYG_216-22a>¶
　右細剉用水三盞煎二盞去滓分温二服相次頓服¶
葵石湯　治小便不通¶
　　葵菜根(剉半/升)滑石末(半/両)¶
　右除滑石外粗搗篩用水三盞煎二盞去滓入滑石¶
　末分温二服¶
秦艽散　治小便出血不通¶
　　秦艽(去苖/一分)冬葵子(一/両)¶
　右為散每服三錢温酒調下未通再服¶
<pb:KR3e0067_WYG_216-22b>¶
治尿哽大小便哽¶
　用沿階草同茅根一小束水二碗煎一碗服之立解¶
治小便不通¶
　用黄蘆枝煎湯調乳香末三錢空心服¶
又方¶
　用葵子莖切一升許以水四升煮取二升内書中白¶
　魚一枚研之服一合日數服并療小兒卒不得尿至効¶
治小便不通方¶
<pb:KR3e0067_WYG_216-23a>¶
　取印成鹽七顆搗篩作末用青葱葉尖盛鹽未開便¶
　孔内葉小頭於中呚之令鹽末入孔即通非常之効¶
　一方以鹽内莖孔中即通¶
又方¶
　取嫩殻木梢濃汁可飲半升以來即愈¶
琥珀散(一名忘/憂散)治小便不通久即成淋及治淋澁諸般¶
　似石者一法治心虚畜熱小便赤澁不通淋澁作痛¶
　用琥珀不拘多少為末每服二錢用萱草根煎湯燈¶
<pb:KR3e0067_WYG_216-23b>¶
　心湯葱湯亦可一方治老人心氣虛閉小便不通煎¶
　人参湯下¶
治小便不通¶
　用益元散加木通燈草水煎服¶
治小便閉不通者三日小腹脹幾死百藥無効¶
　用甘遂以大蒜搗細和成餅子安臍令實以艾灸二¶
　七壯隨通後用此法救人無數¶
苽蔞散　治小便腹脹不通¶
<pb:KR3e0067_WYG_216-24a>¶
　用苽蔞不拘多少焙亁碾為細末每服三錢熱酒調¶
　下不能飲者米飲調下頓進數服以通為度紹興劉¶
　駐泊汝翼云印知明州時寶庫之妻患此疾埀殆隨¶
　行脚醫治此藥食服遂愈之¶
治小便不通¶
　用老䑕屎三五粒或七粒為細末用漿水調下白礬¶
　麝香少許研細末水調成膏子貼在臍内用膏藥封¶
治天行疾小腹滿不得小便(方見時氣門/小便不通類)¶
<pb:KR3e0067_WYG_216-24b>¶
治小便不通¶
　用印黄一枝服之不過三¶
療小便不通及胞轉¶
　用桑螵蛸搗末米飲服方寸匕日三¶
利小便方¶
　以木及用苦酒瀆之拭面上㸃極効¶
治小便不通及關格¶
　用生黄𤓰根搗取汁以少許入筒中吹下部取通¶
<pb:KR3e0067_WYG_216-25a>¶
治小便不通方¶
　以水四升澆甑取汁煮葵子二升半分三服¶
又方¶
　用胡燕屎豉各一合和搗丸如梧桐子大服三丸日¶
　三¶
又方¶
　用石槽塞灰土井花水服之日三¶
又方¶
<pb:KR3e0067_WYG_216-25b>¶
　用鯉魚齒燒灰酒服方寸匕日三亦治卒淋¶
又方¶
　用車前子末方寸匕日三服米飲調根葉亦可¶
治卒不得小便方(出時/后方)¶
　用吞鷄子白瘥¶
下小便¶
　以黍和小豆煮汁服之¶
治小便不通¶
<pb:KR3e0067_WYG_216-26a>¶
　用象牙生煎服之或燒灰小便調下¶
治小腹痛滿不得小便及療天行病¶
治小便不通¶
　用猪膽大如鷄子者内熱酒中服又云亦療大便不¶
　通一方和煉蜜中熬稠如棗内下部¶
治小便不通¶
　用蚯蚓杵以冷水漉過濃服半碗立通兼大解熱疾¶
　不知人事欲死者服之立効¶
<pb:KR3e0067_WYG_216-26b>¶
治淋及小便卒不通¶
　用石龍菊煮汁服之¶
治小便不通¶
　用江浙末茶赤小豆等分為末水調下¶
草蜜湯　治心腎有熱小便不通¶
　用車前草搗取自然汁半盞入蜜一匙調服一方用¶
　車前子草一觔以水二升煎取一升半分三服¶
朴硝散　治小便不通膀胱熱¶
<pb:KR3e0067_WYG_216-27a>¶
　用朴硝不拘多少細研每服二錢酒服或温蘹香酒¶
　調下不拘時服如熱燥以蜜水調服一方冷水調下¶
　茴香湯調下¶
螻蛄麝香散　治小便不通諸藥無効¶
　用螻蛄活者一枚生研入麝香少許以新汲水調下¶
　立通¶
茯苓散　治飲水過多心悶着熱小便不通¶
　用茯苓去黑皮三両搗羅為散冷水調下二錢如男¶
<pb:KR3e0067_WYG_216-27b>¶
　子小便中有飲瀝濁漏夢洩等用温酒調下空心服妙¶
蜀葵子湯　治小便不通¶
　取黄蜀葵子三十四粒細研以湯冲絞取汁一小盞¶
　頓服効¶
蠶灰散　治小便淋痛不通¶
　用蠶退紙不拘多少燒灰入麝香研細少許和匀每¶
　服二錢米湯調下¶
通臍法　治小便不通¶
<pb:KR3e0067_WYG_216-28a>¶
　用白瓷瓶滿盛水以有字紙七重宻封瓶口於患人¶
　臍内有鹽一捻倒瓶口覆在臍上卧如覺脚大既冷¶
　小便通¶
杏仁散　治卒不得小便亦治婦人不得産熬汁服之立¶
　下¶
　用杏仁去尖皮雙人二七枚炒細研米飲調下立効¶
治膀胱積滯風毒氣服小便不通方¶
　取葱津一蛤蜊殻許入膩粉調和如泥封臍内以裹¶
<pb:KR3e0067_WYG_216-28b>¶
　肚繫定熱手熨須臾即通¶
鹽熨方(出時/后方)治小便不通臍下急痛脹悶欲絶亦治氣¶
　小便淋出血¶
　用鹽二升鐺中炒令極熱布綿裹熨臍下以小便通¶
　快為度或臍中着鹽火灸三壯¶
療淋方¶
　取兔絲子以水煮服之可常作飲勿歇也¶
又方¶
<pb:KR3e0067_WYG_216-29a>¶
　取露蜂房燒灰飲服之取碗大者妙¶
又方¶
　取鷄子二枚去白黄以鹽内殻中使滿以水三升瀆¶
　一升絞取汁其殻中鹽投汁中攪令調盡服之¶
療淋不通方¶
　取地麥草一名地膚草一把以水二升煎之亦可常¶
　服一法但漬䜴汁飲之良¶
琥珀丸¶
<pb:KR3e0067_WYG_216-29b>¶
　以神祐丸加琥珀一両是也¶
治小便不通¶
　以五苓散加滑石末木通燈草煎湯調下¶
八正散　治心經邪熱小便赤澁不通¶
　用八正散加燈心枳殻車前子地膚草煎服並加半¶
　錢¶
五苓散　治小便不通壅上心滿¶
　用五苓散加燈心十根車前子二両煎湯調下¶
<pb:KR3e0067_WYG_216-30a>¶
通心散　治心經有熱唇焦面赤發熱小便不通¶
　用通心散每服四錢水一盞半燈心十根滑石末一¶
　錢麥冬二十粒桑白皮七寸煎去滓再入生車前子¶
　汁合攪匀¶
八味丸(出危/氏方)治腎虛小便秘澁不通或過服凉藥者¶
　用八味丸每服五十丸温鹽湯下立効(八味丸方見/本門小便難)¶
　(類/)¶
尊氣除燥湯(出東坦先生/蘭室秘藏方)治小便閉塞不通及血澁盖¶
<pb:KR3e0067_WYG_216-30b>¶
　氣不通而竅澁也¶
　　知母(細剉酒/洗二錢)黄栢(去皮酒/洗四両)滑石(三錢炒/黄細末)澤㵼(三錢/細末)¶
　　茯苓(去皮二/錢細末)¶
　右件和匀服秤半両水三盞煎一盞去滓稍熱服空¶
　心如小便閉急不拘時服¶
通關散(出東坦先生/蘭室秘藏方)治不渇而小便閉熱在血方¶
　　知母(二/両)黄栢(酒洗/二両)桂(二錢為/引用)¶
　右件為細末煎熱水為丸如鷄頭大每服百餘丸或¶
<pb:KR3e0067_WYG_216-31a>¶
　二百丸熱百沸湯下空心宿食消盡服之藥易下行¶
　故也如利時前隂中如刀刺之痛有惡物下為効亦¶
　或有無時神品藥也¶
紅秫散(出朱氏/急驗方)治小便不通上喘¶
　　紅秫黍根(二/両)萹蓄(一両/半)燈草(一百/根)¶
　右㕮咀每服五錢用河水二盞煎至七分去滓温服¶
　空心食前¶
琥珀散(出朱氏/急驗方)治老小便不通¶
<pb:KR3e0067_WYG_216-31b>¶
　　琥珀(研如粉不/拘多少)¶
　右蜜為丸如梧桐子大每服十丸煎赤茯苓湯下甚¶
　者加丸數立通如小便純血只以末二錢煎燈心湯¶
　下¶
治小老人小便不通(出朱氏/急驗方)¶
　　茴香　白頸地龍¶
　右杵汁傾腦腸中即愈¶
車前散(楊氏家/藏方)除下焦留熱小便不通淋澁作痛已下¶
<pb:KR3e0067_WYG_216-32a>¶
　小便¶
　　檳榔　木通　陳橘皮　赤芍藥　滑石　車前¶
　　子　赤茯苓　當歸　石韋(炙去毛丸/味各一両)¶
　右件㕮咀每服五錢水二盞煎至一盞去滓食前服以¶
　利為度未利再服¶
聖餅子(出楊氏/家藏方)治小便不通¶
　　黄連　巴豆(半両去殻/不去汁)¶
　右件同搗為膏捻作餅子大人厚薄如錢先以葱汁¶
<pb:KR3e0067_WYG_216-32b>¶
　拌鹽滴在臍内次以餅子盖之上用大艾炷於餅上¶
　灸二七壯再換餅子重灸以利為度¶
礬石散(出聖氏/家藏方)治小便不通臍腹急脹¶
　　白礬(不用炙/少研細)¶
　右用水和麵捻作圏子圍臍腹高一寸許内安礬末¶
　以冷水逐漸滳礬末上令濕透更以水滴覺内冷透¶
　即小便通¶
葵子方(出鮑/氏方)治小便不通小腹脹不治害人¶
<pb:KR3e0067_WYG_216-33a>¶
　　葵子　車前子　白术　木通　赤芍藥(各等/分)¶
　右末米飲下二錢以葱白細剉炒熱両帕包更熨小¶
　腹立便¶
葵子散(出宣明/論方)治小便不通¶
　　葵子　茯苓(去皮各/半両)¶
　右為末每服四錢水一盞煎三沸食前服¶
蒻葉散(出指/南方)治小便先澁後不通¶
　　亁蒻葉(燒/灰)滑石(半/両)¶
<pb:KR3e0067_WYG_216-33b>¶
　右為細末每服三錢七米飲調下空心¶
黄芩清肺湯(出衛生/寳鑑)治因肺燥而得之小便不通¶
　　黄芩　山梔子仁(擊/破)¶
　右都作一服水一盞半煎至一盞去滓温服食後如¶
　不利再一服之又不利加鹽䜴二十粒¶
治小便不利臍下滿硬語言塞渫腰痛脚重不能立足¶
　也宜用後方(出葉陀中/藏經方)¶
　　瞿麥頭子(一/両)官桂(一/分)甘遂(三/分)車前子(一両/炒)¶
<pb:KR3e0067_WYG_216-34a>¶
　右為末獖猪肝一箇去筋膜薄批開入藥末二錢¶
　匀裝濕紙包煨熟空心嚼服酒送下以大便為度小¶
　便未利臍腹未軟更服後方¶
　用葱白一寸去心入硇砂一錢安葱心中両頭以綿¶
　紙濕包煨熟冷醇酒送下空心服以効為度¶
療關膈大小便不通脹滿欲死三日則殺人¶
　用芒硝二両紙裹三四重炭火燒之令内一升湯中¶
　盡服當先飲湯一升已吐出乃服之¶
<pb:KR3e0067_WYG_216-34b>¶
療小便不通(出本/草)¶
　用滑石末一升以車前汁和塗臍四畔方四寸熱即¶
　易之冬月水和亦得¶
治淋及小便卒不通(出本/草)¶
　以龍鬚草席彌敗有垢者佳取方寸尺煮汁服之¶
治小便不通及忍小便乆致胞轉(出本/草)¶
　取梁上塵三指撮以水服之¶
治小便不通(出本/草)¶
<pb:KR3e0067_WYG_216-35a>¶
　用苦𤓰煮汁漬陰¶
括藪瞿麥丸(方見本門/小便難類)治小便不利者有水氣¶
紫草散(出保/生方)治小便澁淋不通¶
　用紫草三分搗為散和井花水一盞半頓服¶
治小便澁少¶
　用馬齒莧和少粳米醬汁煮食立瘥¶
治小便溺不通¶
　右用皂角燒灰水調下一錢二錢立愈¶
<pb:KR3e0067_WYG_216-35b>¶
治秘澁不通¶
　右用葱一根略去鬚剜一小孔子入不蛀皂角末一¶
　匙内之候腹鳴三両次立隨通大妙¶
　　　小便利多(附/論)¶
夫腎者主水膀胱為府令腎氣傷不足膀胱有寒不能¶
約制水液合津滑氣虛故小便利多久不差者則腎氣¶
傷虧真陽耗損腰脊痠疼身體寒顫羸乏病生○小便¶
頻數者膀胱與腎俱虛而有客熱乗之故也腎與膀膀¶
<pb:KR3e0067_WYG_216-36a>¶
為表裏俱主水腎氣不通於陰此經既虛致受於客熱¶
虛則不能制水故令數小便熱則水行澁澁則小便不¶
快故令數起也診其脉趺陽脉數胃中有熱即消榖引¶
食大便必鞭小便則數¶
　　　方¶
覆盆子丸　治元藏虛弱臍腹病痛膝脛少力百節痠¶
　疼昏倦多睡小便頻濁頭旋痰延背脊拘急飲食無味¶
　温順藏氣補益下元¶
<pb:KR3e0067_WYG_216-36b>¶
　　覆盆子　肉蓯蓉(酒浸/切焙)黄蓍　五味子　補骨脂¶
　　　烏藥　石斛(去/根)澤瀉　篳澄茄　沉香(剉/)巴㦸¶
　　尖(一/両)熟地黄(一両/半)芎藭　當歸　赤芍藥　山茱¶
　　根(三/分)菟絲子(酒浸三日/搗焙二両)¶
　右為末煉蜜和丸如梧桐子大每服二十丸食前温¶
　酒下米飲鹽湯亦得¶
山茱萸丸　治腎藏虛憊腰膝無力小便利多¶
　　山茱萸　山芋　覆盆子　菟絲子(酒浸一/宿搗焙)巴㦸¶
<pb:KR3e0067_WYG_216-37a>¶
　　尖(去/心)人参　楮實　五味子(一両/半)草蔛　牛膝(酒/浸)¶
　　桂　天雄(去皮胸/各一両)熟亁地黄(二両/半)¶
　右為末煉宻和搗五百杵丸梧桐子大每三十丸空¶
　心食前酒下¶
附子湯　治腎氣虛寒小便滑數¶
　　白术　附子(炮製/去皮)亁薑(炮/)桂　赤石脂(一/両)¶
　右為末每服一錢空心生薑湯調下日進二服¶
沉香蓯蓉煎丸　因真氣虛臍腹疼痛臟腑不調小便¶
<pb:KR3e0067_WYG_216-37b>¶
　滑數¶
　　沉香　五味子　鷄頭實　桑螵蛸　金櫻子¶
　　薰草　鹿茸　菟絲子　牛膝　肉蓯蓉　附子¶
　右為末先將肉蓯蓉末以好酒一升慢火熬煎和前¶
　藥丸如梧桐子大每服三十丸空心食前生薑鹽湯¶
　温酒下亦可服¶
沉香丸　治下經虛寒小便滑數不欲食飲腹脇脹滿¶
　或時疼痛補益¶
<pb:KR3e0067_WYG_216-38a>¶
　　沉香丸　訶梨勒皮　人参　赤茯苓　蓽撥¶
　　肉豆䓻仁　亁薑　胡椒　葫蘆巴　桂¶
　右為末煉蜜和丸如梧桐子大每服三十丸加至三¶
　十丸空心食前温鹽湯下木香湯亦可¶
黄蓍丸　治小利飲水多者又非淋疾¶
　　黄蓍　土𤓰根　亁薑　菝葜　漏蘆　地骨皮¶
　　　括藪根　桑螵蛸¶
　右藥為末以濕紙裹粟米飯於煻火内燒過和搗令¶
<pb:KR3e0067_WYG_216-38b>¶
　匀丸如桐子大每服二十丸微温牛乳汁下早晩両¶
　服漸加至三十丸多飲乳汁為妙¶
八味補骨脂丸　治小便滑石淋¶
　　補骨脂(炒/)巴㦸天(去/心)桑螵蛸(炒/)菟絲子(酒浸三/日别搗)牛¶
　　膝(酒浸/切焙)熟亁地黄(焙一/両)亁薑(炮半/両)枳殻(麩炒去/穰三分)¶
　右為末酒煮麵糊為丸如梧桐子大每服二十丸空¶
　心食前温酒下粟米飲亦得¶
阿膠湯　治腎虛小便多¶
<pb:KR3e0067_WYG_216-39a>¶
　　阿膠(炙令燥/别搗末)人参(各一/両)亁薑(炮二/両)逺志(去心/四両)甘草¶
　　(炙剉/三両)大麻仁(爛研/一升)附子(一枚炮製/去皮臍)¶
　右搗篩五味與麻仁拌匀每服六錢水二盞煎一盞¶
　去滓入阿膠末半錢更煎二沸食前温服日三¶
正氣丸　治下元虛冷少腹疼脹小便滑數婦人血海¶
　虛冷經候不調¶
　　棟實(麩/炒)蒼术(米甘/浸)蘹香子(各一/両)石菖蒲(半/両)蜀椒(一/両)¶
　　知母(焙半/両)附子(炮製/去皮)¶
<pb:KR3e0067_WYG_216-39b>¶
　右為末醋煮麵糊和丸如梧桐子大每服三十丸空¶
　心食前温酒下婦人醋湯下¶
蓯蓉牛膝丸　補益下元壯强真氣膀胱虛冷小便¶
　頻數¶
　　肉蓯蓉　牛膝　補骨脂(俱酒浸/一宿炒)巴㦸天(去/心)羌活¶
　　(去蘆/頭)附子(去/皮)蜀椒(各一/両)¶
　右為末用豶猪腎一隻去筋膜細切研爛取汁牛膝¶
　酒同麵煮糊和丸如梧桐子大每服三十丸空心臨¶
<pb:KR3e0067_WYG_216-40a>¶
　睡温酒下¶
内篵蓉丸　治膀胱久冷小便數洩精不止¶
　　草薢　龍骨(煆醋/淬)山茱萸(各一/両)補骨脂　肉蓯蓉¶
　　(酒/浸)鹿茸(去/毛)附子(去皮各/二両)¶
　右為末煉蜜和丸如梧桐子大每服三十丸薑湯下¶
　空心食前各一服¶
白术散　治元藏虛冷腹内雷鳴夜多小便¶
　　白术(二/両)芍藥　厚朴(去粗皮/薑汁)呉茱萸(湯浸/培亁)陳橘皮¶
<pb:KR3e0067_WYG_216-40b>¶
　　(湯/浸)細辛(各一/両)¶
　右為散每服二錢入鹽沸湯㸃服¶
烏术丸　補水臟壯筯骨止小便腹中雷鳴臍下疝撮¶
　疼痛¶
　　蒼术(東流水浸十/日焙半觔)蜀椒(口開者燒磚令紅以醋潑/磚安椒盖出汗取紅用)¶
　　烏頭(米甘浸/五日)青橘皮(湯浸各/三両)青鹽(一両/研)¶
　右為末與鹽拌匀煉蜜和丸搗一千杵丸如梧桐子¶
　大每服二十丸空心食前鹽酒下¶
<pb:KR3e0067_WYG_216-41a>¶
厚朴湯　治小腸虛冷臍下急痛小便滑數¶
　　厚朴(去粗皮薑汁/炙一両半)附子(炮製去/皮臍)芎藭(各三/分)白龍骨¶
　　　當歸(切焙各/一両)¶
　右㕮咀如麻豆毎服三錢水一盞入生薑三片棗二¶
　枚擘破煎七分去滓食前温服¶
五味補骨脂丸　治小便利多¶
　　補骨脂(炒研/五両)附子(去/皮)桂(去粗皮/各二両)胡桃仁(湯去皮膜/研三両)¶
　　安息香(二両酒化濾/去滓熬成膏)¶
<pb:KR3e0067_WYG_216-41b>¶
　右搗羅二味為末與補骨脂胡桃仁合研匀用安息¶
　香膏和搗千杵丸如梧桐子大每服二十丸空心食¶
　前温酒下鹽湯亦得加至三十丸¶
牡蠣丸　治膀胱虚寒小便數¶
　　牡蠣(火/煆)獨沽(去蘆/頭)狗脊(去毛各/三分)龍骨(半/両)肉蓯蓉(酒/浸)¶
　　(焙一/両)¶
　右為末煉蜜和丸梧桐子大每服三十丸空心食前¶
　鹽湯下¶
<pb:KR3e0067_WYG_216-42a>¶
近効方　治小便多漸消瘦¶
　　生枸杞根(切一/升)生麥門冬(三両/去心)黄連(二/両)小麥(八/合)人¶
　　参(一/両)¶
　右切以水九升煮取三升八合去滓分為三服間食¶
　服之¶
石菖蒲　治小便數滑腰膝少力¶
　　石菖蒲　肉蓯蓉　附子　蜀椒¶
　右為末酒煮麵糊和丸如梧桐子大每服二十丸加¶
<pb:KR3e0067_WYG_216-42b>¶
　至三十丸空心食前温酒下鹽湯亦得¶
呉茱萸丸　治小便多利¶
　　呉茱萸　蜀椒　亁薑¶
　右為末用亁蒸餅為末入水内拌匀和搗熟丸如菉¶
　豆大每服十丸加至二十丸空心鹽湯下¶
雄黄丸　治小便滑數¶
　　雄黄　亁薑¶
　右為末酒煮麵糊和丸如梧桐子大每服二十丸加¶
<pb:KR3e0067_WYG_216-43a>¶
　至三十丸空心酒温下¶
糯米餈方　治小便夜多及引飲不止¶
　用純糯米餈一手大臨卧炙令輭熟啖之以温酒送下¶
　不飲酒人温湯下多啖彌佳行坐良久待心空便卧¶
　一夜十飲行者服之即止或言假火氣温水道不然¶
　也大抵糯稻主縮水凡人飲夜酒者夜輙不溺此糯¶
　米之力也昔劉正夫罷宦門中次建溪嘗扣一大家¶
　求舍輙閉門不納既而使人來謝因遇有父有疾¶
<pb:KR3e0067_WYG_216-43b>¶
　不能延客劉客其莊曰病渇殆死矣劉許為其營藥¶
　俄而暮子弟羣至求治其父之疾劉燒藥與之明日¶
　來謝云飲藥之一杯是夜啜水减七八升其方用糯¶
　稻稈斬去穗及根取其中心净器中燒作灰每用一¶
　合許湯一碗沃浸良久澄去滓甞其味如薄灰汁乘¶
　渇頓飲之此亦糯稻縮水之一驗也¶
又方¶
　用茴香不拘多少淘浄入少鹽炒為末如前炙糯米¶
<pb:KR3e0067_WYG_216-44a>¶
　糍蘸喫或用豶豬胞盛以糯米煮爛或入椒鹽少許¶
　同煎去糯米只用胞切片蘸藥或更飲好酒半杯臨¶
　卧各一服尤妙¶
治老人夜起方¶
　用破故紙同糯米煮粥臨卧食之¶
紫金丸　治元氣虛冷小便頓滑腰脊疼痛益氣¶
　　沉香　木香　肉豆䓻仁　芎藭　没藥　烏藥¶
　　　蓽澄茄　檀香　檳榔　蘹香子　腽肭臍¶
<pb:KR3e0067_WYG_216-44b>¶
　　麝香　桂　丹砂　蘇合香¶
　右除蘇合香外搗研為末和酒煮麵糊為丸如桐子¶
　大每服二十丸加至三十丸食前温酒下米飲亦得¶
赤小豆方　治小便數¶
　用赤小豆葉一片入於䜴汁中煮調和作羔食煮粥¶
　亦得一方單用小豆葉搗取汁空腹一小盞¶
止小便利¶
　用桑螵蛸火炮令熱空心服之虛而小便利加而用¶
<pb:KR3e0067_WYG_216-45a>¶
　之¶
治渇小便利非淋方¶
　用榆皮二片去黑皮以水一斗煮取五升一合三服¶
牡蠣散　治不渇而小便大利¶
　以蠣末取患人小便煎服¶
猪肚丸(出經驗/良方)治小便頻數¶
　　猪肚(一/箇)連子(一升同煎一週日/亁為末去皮心)母丁香　川練子¶
　　　破故紙　舶上茴香(各一/両)¶
<pb:KR3e0067_WYG_216-45b>¶
　右為末煉蜜丸每服五十丸空心温酒送下¶
棘刺丸　治男子百病小便過多失精¶
　　棘刺芮　石龍芮　巴㦸天(各二/両)厚朴　麥門冬¶
　　　菟絲子　萆薢(一方作/草雖)萎蕤　栢子仁　亁地¶
　　黄　小萆　細辛　杜仲　牛膝　蓯蓉　石斛¶
　　　桂心　防葵(各一/両)烏頭(半/両)¶
　右為末蜜和更搗五六千杵丸如梧桐子大飲下十¶
　丸日二加至三十丸以知為度¶
<pb:KR3e0067_WYG_216-46a>¶
黄蓍丸(出聖/惠方)治小便頓數此病有両種一者小便多而¶
　渇飲食漸加至肌肉漸减乏氣力少顔色此是消渇¶
　一者小便難數而不至多又不渇食飲亦不異常或¶
　不至多能食但稍遇天寒冷即小便多更無别候此¶
　是虛冷所至大都両種俱原腎氣膀胱冷渇不瘥便¶
　能殺人腎虛腰冷無所為害若候知是消歇小便數¶
　宜服後項等藥煎次服之¶
　　黄蓍　黄連(去/須)土𤓰根(各五/両)𤣥参(六/両)括&KR0803;(一方/用根)地¶
<pb:KR3e0067_WYG_216-46b>¶
　　骨皮　龍骨　菝葜　鹿茸(炙各/四両)牡蠣(熬/)人参¶
　　桑螵蛸(炙各/三両)五味子(一/升)¶
　右為末煉蜜和丸用後竹根飲下之初服十五丸日¶
　二服稍加至三十丸如梧桐子大忌諸肉冷水¶
又竹根飲子¶
　　筯竹根　生茅根　蘆根(各切/五升)菝葜(切三/升)石膏(一/觔)¶
　　(杵/碎)烏梅(五十/顆)生薑(切一/升)竹瀝(二/升)白蜜(一/升)¶
　右以水五斗煮取一斗去滓内竹瀝及蜜著不津瓶¶
<pb:KR3e0067_WYG_216-47a>¶
　貯之物下煎丸縱不下丸但覺口亁及渇即飲之不¶
　限多少冷煖及前後如熱月即逐日斟酌煎之頓煮¶
　恐壞也如不能作此飲且用烏牛乳下丸渇日服丸¶
　及飲夜中恐虛熱宜合後小麥麵等十四味煎細細¶
　含嚥之¶
又小麥麵方¶
　用小麥麵五升水硬搜之别於水中揉挺令麵粉盡¶
　麵節别成一塊即止以此麵粉汁別器澄停瀝却汁¶
<pb:KR3e0067_WYG_216-47b>¶
　清即以稠粉盛於練袋子中漉著令微生燥生葛根¶
　五挺徑三寸長二尺搥碎於水中揉挺令䒴根中粉¶
　汁盡别器澄停戒貯一如小麥麵法生括&KR0803;五升搗¶
　如上法胡麻三升去皮熬令熟為散筯竹根一觔生¶
　茅根切一觔生蘆根切一觔烏梅五十顆以上用水¶
　五斗緩火煎取一升半去滓澄取清冬𤓰汁二升生¶
　麥門冬汁三升生薑汁一升牛乳一升白蜜二升先¶
　取竹根等汁和冬𤓰汁以下汁微火上煎减半次内¶
<pb:KR3e0067_WYG_216-48a>¶
　乳牛白蜜又煎六七沸投小麥麵粉生葛粉括&KR0803;胡¶
　麻散於諸汁中和熟攪之勿住手候如稠糖即成成¶
　訖止火待冷貯别器中每夜含如此初服一棗大稍¶
　稍加至一匙亦任性日日含之欲作丸飲亦得¶
茸香丸(出直/指方)治下焦虚冷尿多或虛勞遺尿或欲出而¶
　不禁¶
　　鹿茸(酥/炙)肉蓯蓉(酒/浸)當歸(各半/両)龍骨　牡蠣灰　赤¶
　　石脂　川白薑　益智仁　巴㦸　乳香　禹餘¶
<pb:KR3e0067_WYG_216-48b>¶
　　糧(煆醋淬碎為度研/細以上各二錢半)鷄内金(七錢/半)¶
　右為末糯米糊丸桐子大每服七十丸空心鹽湯下¶
山茱萸散(出聖/惠方)治小便數日夜無時¶
　　山茱萸(一/両)赤石脂　肉蓯蓉(酒浸一宿刮去粗/皮炙亁各二両)萆¶
　　薢　牛膝(去/苖)狗脊　牡蠣(燒為/粉)黄蓍　木𤓰根(各/一)¶
　　(両/)¶
　右為散每服四錢水一盞煎六分去滓每於食前温¶
　服¶
<pb:KR3e0067_WYG_216-49a>¶
熟地黄丸(出聖/惠方)治便數飲水多¶
　　熟亁地黄　土𤓰根　黄蓍　菝葜　漏蘆　地¶
　　骨皮(剉各/一両)&KR0797;&KR0803;根　龍骨　桑螵蛸(一/両)¶
　右為末煉蜜和搗三二百杵丸如梧桐子大每服食¶
　前以蜜下三十丸亦宜常服牛馬乳妙¶
桑螵蛸散(出經驗/良方)治男子小便頓數稠米泔色此由勞¶
　心腎得之有服此藥不中劑而愈大能安神定志¶
　　桑螵蛸(鹽水/炙)逺志(去/心)菖蒲(鹽/炙)龍骨　人参　茯神¶
<pb:KR3e0067_WYG_216-49b>¶
　　　當歸　龞甲(醋炙各等分/一作罷甲)¶
　右為末每服二錢臨卧時人参湯調服¶
莬絲子丸(出危/氏方)治小便多或不禁¶
　　莬絲子(淘净油烹/焙二両)牡蠣(煆取粉/一両)肉蓯蓉(酒浸/二両)五味¶
　　子(一/両)附子(炮去皮/一両)鷄肶胵(半/両)鹿茸(一/両)桑螵蛸(酒浸/半両)¶
　右為末酒糊為丸如梧桐子大每服七十丸食前鹽¶
　湯酒任下¶
菝葜飲(出聖惠方/方見本門)治腎虛客熱小便數多¶
<pb:KR3e0067_WYG_216-50a>¶
鷄肶胵丸(出聖/惠方)治小便多數¶
　　鷄肶胵(二/両)黄蓍　龍骨　黄連(去/鬚)麥門冬(去/心)熟亁¶
　　地黄(各一/両)土𤓰根(半/両)¶
　右為末煉蜜和搗二三百下丸如梧桐子大每於食¶
　前以粥飲下三十丸¶
地骨皮飲子(出聖/惠方)治腎中虛熱雖能食小便數多漸加¶
　瘦弱¶
　　地骨皮(三/両)生亁地黄　人参　白龍骨　黄蓍(各/一)¶
<pb:KR3e0067_WYG_216-50b>¶
　　(両/)麥門冬(去心/二両)¶
　右細研和匀每服半両以水一大盞入生薑半分小¶
　麥半合煎治五分去滓每食前温服¶
黄連丸(出聖/惠方)治小便數而多亦治熱淋¶
　　黄連　苦参　麥門冬　土𤓰根　龍膽¶
　右搗篩以蜜丸如梧桐子大每服十丸加至二十丸¶
　熟水下良一方無苦参有黄芩¶
又方¶
<pb:KR3e0067_WYG_216-51a>¶
　　瞿麥　葵子　滑石　黄苓　甘草¶
　右切以水六升煮取三升去滓一服六合¶
川方五子丸　治小便夜多脚弱老人虛人有此證令¶
　人卒死大能耗人精液頭昏不爽¶
　　莬絲子　家韮子　益知子　茴香　蛇床子¶
　右等分為末酒糊丸如梧桐子大每服五十七丸糯¶
　米飲鹽湯任下¶
龍骨散　治小便數而多¶
<pb:KR3e0067_WYG_216-51b>¶
　　龍骨　桑螵蛸　&KR0797;&KR0803;根　黄連¶
　右為散每服於食前以粥飲調二錢¶
鷄肶胵丸(出聖藏/經驗方)治小便多及遺尿¶
　　鷄肶胵(一両燒/灰存性)益知子(一/両)石菖蒲(一/両)鷄腸(一副/焙亁)¶
　右為末酒糊為丸如梧桐子大每服五十丸酒吞下¶
　食前服經驗方陳氏云昔先公晩年小水多呉興醫¶
　者鍾將任獻此方用之有効¶
治小便多滑數不禁方(出儒門/事親書)¶
<pb:KR3e0067_WYG_216-52a>¶
　　白茯苓(去黒/皮)亁山藥(去皮白礬水内湛過/慢火焙亁各等分)¶
　右為末稀米飲調下服之¶
治小便數而多方¶
　　括&KR0803;(一/錢)黄連(五/分)¶
　右為散每服方寸日三良米飲調服¶
治小便頻滑數不禁方(出神/効方)¶
　　知母　黄蘖(各等/分)¶
　右剉碎酒浸透炒微黄為末水丸桐子大如服藥前¶
<pb:KR3e0067_WYG_216-52b>¶
　一日休喫夜飲來日空心立服米飲湯下一百丸只¶
　服効後喫淡白粥一傾¶
縮泉丸(出危/氏方)治脬氣不足小便頻數¶
　　天台烏藥　益智仁(各等/分)¶
　右為末酒煮山藥末糊丸如梧桐子大每服七十丸¶
　臨卧用鹽酒送下¶
治小便多數¶
　用半夏生薑煎為熟水時呷之盖半夏益脾土克水¶
<pb:KR3e0067_WYG_216-53a>¶
　故也¶
治小便利¶
　用鷄腸草一觔於䜴汁中煮調和作羔食之粥亦得¶
治膏癉其人飲少小便多¶
　用秦椒一分出汁𤓰蒂二分末水服方寸匕日三服¶
治小便多滑數不禁(出儒門/事親書)¶
　用金剛骨末以好酒下調三錢服之¶
益智丸(出存/仁方)治心腎不足夜多小便眼見黑花極有神¶
<pb:KR3e0067_WYG_216-53b>¶
　効¶
　用益智仁四両以鹽二両同炒為末糊丸如梧桐子¶
　大每服三十丸用白茯苓甘草煎湯吞服煎服亦得¶
　空心食前服¶
萆薢丸(出危/氏方)治小便頻數日夜無時¶
　川萆薢洗不拘多少為末酒和丸如梧桐子大每服¶
　七十丸空心食前用鹽湯鹽酒任下¶
治小便數氣少走㵼¶
<pb:KR3e0067_WYG_216-54a>¶
　用香附子為末湯酒任下¶
治小便數多或熱痛酸楚手足煩疼¶
　用地膚子三両水四升煎取二升半分作三服¶
治小便數多¶
　用胡桃肉一升細米煮粥一升和匀頓服即瘥一方¶
　便火炮熟温酒同嚼卧下¶
治小腸虛冷(出聖/惠方)¶
　用鷄腸一具治如常法作臛煖酒和飲之一方漿水¶
<pb:KR3e0067_WYG_216-54b>¶
　向北斗服之¶
治尿數而多者方¶
　用羊肺一具作羔内少羊肉和鹽豉如食法任性食¶
　之不過三具効¶
治小便數而多方¶
　以桃仁一味㕮咀酒一升煮三沸去滓分為三服强¶
　人一服盡之¶
療小便卒大數作淋令人瘦(葛洪/後方)¶
<pb:KR3e0067_WYG_216-55a>¶
　用石膏半觔搗碎水一斗煮取五升稍飲五合¶
治日夜小便頻數(出鄭氏家/傳渇酒方)¶
　　鹿茸(一對/酥炙)¶
　右為末每服二錢空心温酒下日三服¶
萆薢丸　大益腎氣能治小便頻數¶
　　萆薢　莬絲子　白茯苓　鹿茸　肉蓯蓉　黄¶
　　蓍　川巴㦸　杜仲　金毛狗脊　益智仁¶
　右為末酒糊丸如梧桐子大每服四十丸鹽水飲之¶
<pb:KR3e0067_WYG_216-55b>¶
人参鹿茸丸　治勞心過度心腎不足所以小便頓數¶
　津液隨下虛損食少虛煩攻下¶
　　人参　白子仁　赤石脂　川續斷　鹿茸　大¶
　　當歸　白茯苓　酸棗仁　伐赭　萆薢　亁連¶
　　肉　山藥　天麻仁　桑寄生¶
　右為末煉蜜丸如梧桐子大每服硃砂為衣蓮肉去皮¶
　心煎湯早晩進三十四丸¶
水芝丸　治下焦真氣虛弱小便頓多日夜無度¶
<pb:KR3e0067_WYG_216-56a>¶
　　連實¶
　右為細末醋糊為丸如鷄頭大每服五十丸酒温送¶
　下食前得之¶
鹿角散(出十便/良方)腎消夜尿七八升¶
　用鹿角一具炙令焦搗篩酒服方寸漸加至一半¶
縮泉丸(出朱氏/集驗方)治丈夫小便頻數¶
　　烏藥　益智　川椒(去目合口/者出汗)呉茱萸(九蒸/九煨)¶
　右等分酒糊丸梧桐子大每服五十丸臨卧湯下¶
<pb:KR3e0067_WYG_216-56b>¶
雙白丸(出朱氏/集驗方)¶
　　白茯苓(去/皮)鹿角霜¶
　右等分細末酒糊丸梧桐子大每服三十丸空心鹽¶
　湯下此二方梁氏總要本¶
又方¶
　右䜴一升内於鹽中綿裹之以白礬好者半觔致綿¶
　上令蒸之一㪷米許時即下白礬得逍入䜴中出暴¶
　乾搗末每服方寸¶
<pb:KR3e0067_WYG_216-57a>¶
一方(出鮑/氏方)¶
　以真龍骨白术酒下二錢末¶
利小便(出本/草)¶
　以烏犍牛尿半觔空心飲之¶
止小便滑數(出本/草)¶
　以烏藥葉及根嫩時採作茶片炙碾煎服之¶
治腹冷夜起(出本/草)¶
　以白荆子一升炒熟勿令焦細研以湯浸蒸餅丸如¶
<pb:KR3e0067_WYG_216-57b>¶
　赤小豆大薑湯吞七丸甚効¶
縮小便(出本/草)¶
　以顆塊雄黄一兩半研如粉乾薑半兩切碎入鹽四¶
　大錢同炒令亁薑色黄同為末蒸餅入水為丸如菉¶
　豆大每服十九至二十丸空心鹽湯送下¶
治小便數(出本/草)¶
　以羊肥肚作羮食三五度瘥¶
治下氣利小便¶
<pb:KR3e0067_WYG_216-58a>¶
　用麻子炒令香搗碎以小便浸取汁服之(今人續布/者麻子也)¶
治腹冷夜起¶
　用象牙末燒灰米飲之¶
治小便白數陽道乏者¶
　用牛領藤煮汁酒服之¶
導引法¶
　養生方導引法云以両踵布膝除數尿¶
　　　小便遺失(附/論)¶
<pb:KR3e0067_WYG_216-58b>¶
夫人之遺尿為心腎二氣之所傳送盖心與小腸為表¶
裏腎與膀胱為表裏若心腎氣虧陽氣衰冷傳送失度¶
則必有遺尿失禁之患故經云膀胱不利為癃不約為¶
遺是也治之宜補煖下元清心寡慾又有産蓐不順致¶
傷膀胱及小兒胞冷俱能令人遺尿失禁又當隨証施¶
治○診其脉來過寸口入魚遺尿肝脉微滑遺亦尿左¶
手關上脉沉為陰絶者無肝脉也若遺尿尺脉實少腹¶
牢痛小便不禁尺中虛小便不楚腎病小便不禁腎病¶
<pb:KR3e0067_WYG_216-59a>¶
脉當沈滑而反浮大其色當黒反黄此土之克水為逆¶
不治○内經言膀胱不約為遺縁其腎虛不能約束水¶
液故小便多甚則下焦傷竭真氣不固而小便不禁也¶
○夫人有於眠睡不覺尿出者是其禀質陰氣偏甚陽¶
氣偏虛則膀胱腎氣俱冷不能温制於水則小便多或¶
不禁而遺尿膀胱足太陽也為腎之府腎為足少陰為¶
臟與膀胱合俱水主凢人之隂陽日入而陽氣盡則隂¶
氣受至夜半陰陽大會氣交則睡卧小便者水液之餘¶
<pb:KR3e0067_WYG_216-59b>¶
也從膀胱入於脬為小便夜卧則陽氣衰伏不能制於¶
陰所以陰氣獨盛水下不禁故於眠卧而不覺尿出¶
也¶
　　　方¶
家韮子丸(出三/因方)治小腸遺尿及男子虛劇陽氣衰敗小¶
　便白濁夜夢洩精此藥補元養氣進美飲食¶
　　家韮子(六/兩)鹿茸(四/兩)蓯蓉(酒/浸)牛膝(酒/浸)熟地黄　當歸¶
　　(各二/兩)巴㦸(去/心)莵絲子(酒浸各/一兩半)杜仲(去/皮)石斛(去/苗)桂心¶
<pb:KR3e0067_WYG_216-60a>¶
　　　亁薑(炮各/一両)¶
　右為末酒糊丸桐子大每服五十丸加至百丸空心¶
　食前鹽湯酒下小兒遺尿多因服寒亦禀受陽氣不¶
　足别作小服丸¶
澤㵼散(出聖/惠方)治遺尿小便澁¶
　　澤㵼　牡丹　牡蠣(燒為/粉)鹿茸(去鹿/茸毛)桑螵蛸(微/炒)¶
　右為散每於食前以酒調下二錢¶
治小便遺失(出聖/惠方)¶
<pb:KR3e0067_WYG_216-60b>¶
　　阿膠(炒珠/子)牡蠣(煆/)桑螵蛸(酒/炙)鹿茸(酒炙各/等分)¶
　右為末糯米糊丸梧桐子大每服五十粒空心鹽酒¶
　下一方治遺尿小便澁無桑螵蛸有桑耳以水七升¶
　煮取二升分二服作散以飲送之一方以粥飲調下¶
治遺尿小便澁方(出聖/惠方)¶
　　桑耳¶
　右為散酒服方寸日三服¶
又方(出聖/惠方)¶
<pb:KR3e0067_WYG_216-61a>¶
　　漢防己　葵子(各二/両)防風(三/両)¶
　右切以水五升煎取二升米分温三服作散亦佳¶
阿膠飲(出聖/惠方)治小便遺失不禁¶
　　阿膠(三両/炒)牡蠣(煆取/粉)鹿茸(各四/両)¶
　右剉散每服四錢水一盞煎七分空心服或作細末¶
　飲調亦妙¶
秘元丹(出危/氏方)治内虛裏寒自汗時出小便不禁¶
　　白龍骨(三/両)訶子(十/箇)縮砂(一/両)¶
<pb:KR3e0067_WYG_216-61b>¶
　右為末糯米粥丸如梧桐子大每服五十丸空心鹽¶
　酒下一方有靈砂二両¶
治失禁出不自覺方¶
　用豆醬汁和電突墨如豆大内尿孔中又治胞轉亦¶
　治小兒¶
治小便失禁方¶
　以水三升煮鷄腸取一升分三服一方雄鷄腸燒灰¶
　為末用三脂一撮温漿水調下一錢向北斗服更良¶
<pb:KR3e0067_WYG_216-62a>¶
鷄内金散(出十便/良方)治溺床失禁¶
　用鷄肶胵一具并腸净洗燒為灰男用雌者女用雄¶
　者研細每服方寸酒飲調服一方煮之¶
又方(出危/氏方)¶
　用猪胞洗净鐵鏟上炙香熟嚼細温酒下¶
治睡中遺不覺方¶
　用薔薇根隨多少剉以酒飲之煮汁去滓一方用野¶
　白薔薇根¶
<pb:KR3e0067_WYG_216-62b>¶
戎鹽散(出聖/惠方)治遺尿恒澁¶
　　戎鹽　白礬(各三/分)甘草(半/両)蒲黄　龍骨(各一/両)鹿角¶
　　膠(二/両)¶
　右為散每於食前棗湯調下二錢¶
治遺尿小便澁方¶
　　桑耳　龍骨(各三/等)礬石　阿膠(各二/分炙)¶
　右為散空服米飲方寸七日三¶
療少小睡中遺尿不自覺方¶
<pb:KR3e0067_WYG_216-63a>¶
　用鵲巢中蓐燒水服一錢即瘥¶
鹿角霜丸　治上熱下焦寒小便不禁¶
　用鹿角帯頂骨者不拘多少鋸作鋌子長三寸洗了¶
　用水桶内浸夏三冬五晝夜用清水同入□内煮之¶
　覺湯少添温湯日夜不絶候角蘇麋為度輕漉出用¶
　力削去皮如雪白放在篩子上候白亁微火焙之其¶
　汁慢火熬為膠候角極亁為細末酒糊為丸如梧桐¶
　子大每服三十粒至四十粒空心温酒鹽湯下¶
<pb:KR3e0067_WYG_216-63b>¶
白薇散(出聖/惠方)治小便失禁¶
　　白薇　白歛　白芍藥(各一/両)¶
　右為散每於食前以粥飲調下二錢¶
栢皮湯(出聖/惠方)治小便不禁¶
　　栢白皮(焙亁/二升)酸石榴枝(一握燒/灰細研)¶
　右洗搗栢皮為粗末每服四錢水一盞半煎一盞去¶
　滓下石榴枝灰一錢半更煎八分空心服至晩再服¶
療小便卒大數作淋令人瘦(出肘/後方)¶
<pb:KR3e0067_WYG_216-64a>¶
　用不中水猪肪如鷄子炙之下取肥汁盡服之為妙¶
　此方并療遺尿一方治大便俱不通猪脂水一升煮¶
　三沸飲汁立通¶
鵲巢散(出聖/惠方)治小便不禁¶
　　重鵲巢中草(一觔燒作灰/細灰如粉)薔薇根皮(五/両)¶
　右先搗薔薇根為麄末每服三錢水一盞煎七分去¶
　滓調鵲巢灰両錢空心服¶
牡蠣丸　治小便不禁¶
<pb:KR3e0067_WYG_216-64b>¶
　　牡蠣(白者/三両)赤石脂(三両/搗碎)¶
　右同研匀酒煮麵糊丸如梧桐子大每服十五丸空¶
　心鹽湯送下¶
黄蓍散　治小便不禁¶
　　黄蓍(細/剉)猪脊(去/毛)牡蠣(各一両/三分)土𤓰根(三/両)肉蓯蓉(酒/浸)¶
　　(一両/三分)赤石脂　萆薢　朱牛膝　山茱萸(各二/両半)¶
　右先搗八味為細散更與赤石脂同研匀每服一錢¶
　酒調食前服至午間夜卧各一服漸加至両錢¶
<pb:KR3e0067_WYG_216-65a>¶
白茯苓散(出十便/良方)治小便不禁日夜不止¶
　　白茯苓　龍骨　甘草(炙/剉)甘薑　桂心　續斷¶
　　附子(各一/両)熟亁地黄　桑螵蛸(微/炒)¶
　右為散每服四錢水一鍾煎至六分去滓每於食後¶
　温服¶
鹿茸散(出聖/惠方)治小便不禁陰痿脚弱¶
　　鹿茸(一両/去毛)羊躑躅(酒/拌)韮子　附子　桂心　澤㵼¶
　　(各一/両)¶
<pb:KR3e0067_WYG_216-65b>¶
　右為細末每於食前以粥米飲調下二錢漿水亦可¶
　調服¶
當歸湯　治氣牽腰皆及脇内痛小腹堅小便不止禁¶
　　當歸　大黄　桂(各三/両)亁薑　人参(各二/両)呉茱萸¶
　　(水浸二/両半)甘草　白芍藥(各一/両)¶
　右搗篩每服三錢以水一盞煎至七分去滓食前温¶
　服日三¶
鹿茸散　治腎藏虛腰臍冷痛夜遺小便¶
<pb:KR3e0067_WYG_216-66a>¶
　　鹿茸(去/毛)烏賊魚骨(各三/両)當歸(切/焙)人参　白芍藥¶
　　龍骨　桑寄生(各一/両)桑螵蛸(一両/半)¶
　右搗羅七味為細末更與龍骨石研令匀每服一錢¶
　温酒調服空心晩臨卧各一¶
蓯蓉丸　治腎臟虛冷腰膝無力小便不禁或溺白色¶
　　肉蓯蓉(二両/半)杜仲(去粗皮/一両半)黄蓍(二/両)桂(去粗/皮)山茱萸¶
　　　牛膝(酒浸切焙/各二両)韮子(去浮者/三両)¶
　為末鍊蜜和濟入臼内塗酥杵令匀熟丸如梧桐子¶
<pb:KR3e0067_WYG_216-66b>¶
　大每服日空心腹煎黄蓍湯下三十丸至晩再服¶
地黄湯　治小便不禁多日便一二斗或如血色¶
　　麥門冬　亁地黄(各八/黄)亁薑(四/両)蒺梨子　續斷¶
　　桂心(各二/両)甘草¶
　右㕮咀以水一斗煮取二升五合分三服一方治腎¶
　消脚細小便數¶
莬絲子散　治小便不禁¶
　　莬絲子(酒焙亁微/炒一両)蒲黄(微炒/細研)黄連(一両/半)肉蓯蓉(一/両)¶
<pb:KR3e0067_WYG_216-67a>¶
　　五味子　鷄肶胵黄皮(各一/両)¶
　右先搗四味為末散再入莬絲子粉與蒲黄同研匀¶
　細每服二錢酒調服食前服日三一方久房散有消¶
　石一両米飲調服¶
鷄腸散　治小便不禁日夜無度¶
　　黄鷄腸(雄者/四其)肉蓯蓉(酒/浸)赤石脂(研/)苦参　白石脂¶
　　　黄連(各五/両)¶
　右搗羅四味為細末散更與赤石脂白石脂同研匀¶
<pb:KR3e0067_WYG_216-67b>¶
　細每服二錢酒調服食前日二夜一¶
莬絲子散(出十便/良方)治小便多或不禁¶
　　莬絲子(二両酒浸/三日為末)牡蠣(燒為/粉)附子(炮製/去皮)五味子(各/一)¶
　　(両/)鷄肶胵中黄皮(三/両)肉蓯蓉(二両/酒浸)¶
　右為末每於食前以粥飲調下二錢¶
亁薑飲　治小便不禁¶
　　亁薑(炮製/一両)附子(半/両)芎藭(三/分)桂(去粗/皮)麻黄(去根各/半両)¶
　右剉如緑豆每服四錢每半煎一盞去滓空心服至¶
<pb:KR3e0067_WYG_216-68a>¶
　晩再服¶
治少小睡中遺尿不自覺方¶
　　雄鷄肝　桂心(各等/分)¶
　右搗丸服如小豆大一枚三日服¶
又方¶
　　雄鷄尿白(熬/)桂心(各等/分)¶
　右為末酒服方寸日二亦可除桂心¶
礬石散(出於居士/選竒方)治丈夫婦人遺尿不知出時¶
<pb:KR3e0067_WYG_216-68b>¶
　　礬石(燒令/汁盡)牡蠣(熬各/等分)¶
　右為末以粟米粥飲服方寸日三一方酒調三錢立¶
　効¶
又方¶
　用雄鷄喉嚨及白雞肶胵裏黄皮燒末麥粥湯盡服¶
　亦可以赤鷄翅燒末酒飲三指撮日三¶
近効療尿床方¶
　取麻鞋乳帯及鼻根等唯不用底須七兩以水七升¶
<pb:KR3e0067_WYG_216-69a>¶
　煮取二升分再服一方以麻底尖頭七為灰嵗朝井¶
　花水服¶
療尿床方¶
　用羊肚貯水令滿繫両頭熟煮開取水頓服之即瘥¶
治尿床方¶
　用羊胞盛水滿中炭火燒之盡肉空腹食不過四五¶
　度瘥¶
又方(出十便/良方)¶
<pb:KR3e0067_WYG_216-69b>¶
　以新炊熱飲一盞㵼尿床處拌與食之勿令知名¶
治老人尿出不知(出鄭氏家/傳濁方)¶
　　揀草鳥(二両以童便没七日便再/浸去尖皮切碎同鹽炒)¶
　右為末酒糊丸每服二十丸空心鹽湯下¶
又方(出危/氏方)¶
　　益智仁(一両/鹽炒)龍骨(四錢/别研)牡蠣(煆紅研/末半両)川烏(去皮剉/半両川)¶
　　(烏同前藥炒川/烏黄色為度)¶
　右研為末酒糊丸每服五十丸川萆薢煎湯吞下¶
<pb:KR3e0067_WYG_216-70a>¶
固脬丸　治小便不禁¶
　　茴香(一/両)附子(半両炮/去皮尖)莬絲子(二/両)桑螵蛸(半/両)戎鹽(一/両)¶
　右為末酒麵糊丸如梧桐子大米飲下三十丸¶
治胞損小便不禁¶
　　白牡丹(根皮為末一錢須/細花者不然無効)白芨(為末/一錢)生絹(一/尺)¶
　右同以水煎如錫每服半盞¶
二氣丹　治内虛裏寒膀胱積冷小便不禁¶
　　硫磺(細/研)肉桂(去皮為末/各一分)亁薑(炮為/末)硃砂(研為末/各二錢)附¶
<pb:KR3e0067_WYG_216-70b>¶
　　子(一箇大者炮去/皮臍為末半両)¶
　右以麵糊丸如梧桐子大每服五十丸鹽湯空心下¶
治尿失禁¶
　以露蜂房水煮服之¶
又方¶
　用益智母巴㦸二味青鹽酒煮加桑螵蛸莬絲子酒¶
　蒸四味為末酒糊為丸服二十丸鹽湯酒任下¶
　普濟方卷二百十六¶
