# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.613940
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR3e0067_WYG_166-1a>¶
欽定四庫全書¶
　普濟方卷一百六十七　明　周王朱橚　撰¶
　　痰飲門¶
　　　痰逆不下食(附論/)¶
夫痰逆不下食者由胷膈壅滯津液不通痰水結聚不¶
能消散流行於脾脾性惡濕得水則脹滿心胷不利多¶
痰而逆故令不下食也¶
　　　方¶
<pb:KR3e0067_WYG_166-1b>¶
黄耆散(出聖/惠方)　治痰止逆和胃思食調利五臟¶
　　黄耆(一兩/剉)　半夏(半兩湯浸/七次去滑)　　　　人參(三分/去蘆)¶
　　(頭/)　　　　桂心(半/兩)　　陳橘皮(三分湯浸/去白穰焙)¶
　　赤茯苓(三/分)　白术(三/分)　　甘草(三/分)　　枳殻(三分/麩炒)¶
　　(㣲黄/去穰)　　　芎藭(半/兩)　　訶梨勒皮(三/分)¶
　右為散每服四錢以水一中盞入生薑半分棗三枚¶
　煎至六分去滓不計時候熱服¶
枇杷葉散(出聖/惠方)　治痰逆温胃口思飲食¶
<pb:KR3e0067_WYG_166-2a>¶
　　青橘皮(半兩湯浸/去白穰焙)　　　草豆䓻(半兩/去皮)前胡(一兩/去蘆)¶
　　(頭/)　　　　枇杷葉(一兩拭去毛/炙令㣲黄)　　半夏(一兩/湯洗)¶
　　(七遍/去滑)　　　人參(三分去/蘆頭)赤茯苓(一/兩)　大腹皮(半/兩)¶
　　(剉/)　　　　白术(一/兩)　　厚朴(一兩去麤皮塗生/薑汁炙令香熟)¶
　右為散毎服四錢以水一中盞入生薑半分煎至六¶
　分去滓不計時候熱服¶
丁香散(出聖/惠方)　治痰積心胷氣噎嘔逆飲不下¶
　　丁香(一/兩)　　陳橘皮(一兩湯浸/去白穰焙)　　　赤茯苓(一/兩)¶
<pb:KR3e0067_WYG_166-2b>¶
　　半夏(半兩湯洗/七遍去滑)　　　　人參(三分去/蘆頭)鷄蘓(三/分)¶
　　麥門冬(三分/去心)甘草(一分炙/㣲赤剉)¶
　右為散毎服四錢以水一中盞加薑半分煎至六分¶
　去滓不拘時温服¶
木瓜散(出聖/惠方)　治痰逆不思飲食化涎益脾胃¶
　　乾木瓜(一/兩)　高良薑(半兩/剉)陳橘皮(半兩湯浸/去白穰焙)¶
　　桂心(半/兩)　　訶梨勒皮(半/兩)沉香(半/兩)　　厚朴(半兩/去麤)¶
　　(皮塗生薑汁/炙令香熟)甘草(一分炙/㣲赤剉)半夏(半兩湯洗/七遍去滑)¶
<pb:KR3e0067_WYG_166-3a>¶
　右為散每服三錢以水一中盞入生薑半分棗二枚¶
　煎六分不計時候熱服¶
療心胷中痰積氣噎嘔逆食不下¶
　　柴胡(六/分)　　橘皮(六/分)　　茯苓(十/分)　　人參(八/分)¶
　　麥門冬(八分/去心)鷄蘓(八/分)　　生薑(四/分)　　檳榔仁(四/分)¶
　　(末湯/成下)¶
　右切以水八升煮取二升五合濾去滓分温三服時¶
　相去如人行七八里進一服未瘥三日更服一劑以¶
<pb:KR3e0067_WYG_166-3b>¶
　利為度忌酢物生冷油膩粘食¶
檳榔散(出聖/惠方)　治胷中痰壅嘔逆不納飲食四肢少力¶
　腹内小鳴¶
　　檳榔(三/分)　　半夏(一兩湯洗/七遍去滑)　　　　赤茯苓(一/兩)¶
　　白术(二/兩)　　青橘皮(半兩去白/穰湯浸焙)　　　草豆䓻(半/兩)¶
　　(去/皮)　　　　前胡(一兩去/蘆頭)杏仁(二分湯浸去皮尖/雙仁麩炒㣲黄)¶
　右為散每服四錢以水一中盞入生薑半分煎至六¶
　分去滓不計時候温服¶
<pb:KR3e0067_WYG_166-4a>¶
治痰逆不能下食調和胷膈宜服此方(出聖/惠方)¶
　　前胡(一兩去/蘆頭)半夏(半兩湯洗/七遍去滑)　　　　木香(三/分)¶
　　赤茯苓(三/分)　白术(一/兩)　　陳橘皮(半兩湯洗/去白穰焙)¶
　　厚朴(三分去麤皮塗/生薑汁令香熟)¶
　右為散每服四錢水一中盞入生薑半分煎七分去¶
　滓不計時候温服¶
治痰逆暖胃口思飲食宜服此方(出聖/惠方)¶
　　白礬(一兩/燒灰)　半夏(半兩湯浸/七遍去滑)　　　　乾薑(半兩/炮製)¶
<pb:KR3e0067_WYG_166-4b>¶
　　(剉/)¶
　右為末以生薑汁煮麫糊為丸如桐子大每服不計¶
　時候以薑棗湯下二十丸¶
木香丸(一名消痰丸/出聖惠方)　治痰逆暖脾胃令思飲食(方見/本門)¶
　(痰癖/類)¶
三聖散(出儒門/事親)¶
　　防風(三兩/去蘆)　藜蘆(去苗心加減用之或/一兩或半兩或八分)瓜蔕(三兩/揀淨)¶
　　(研碎以紙捲定連紙剉細去紙用粗羅羅過/另放末將渣炒㣲黄次入末一處同炒黄用)¶
<pb:KR3e0067_WYG_166-5a>¶
　右為麤末每服約半兩以虀汁三茶盞用二盞煎三¶
　五沸去虀汁另入一盞煎至三沸却將原二盞一處¶
　熬沸去渣澄清放温徐徐下之不必盡劑以吐為度¶
半夏碁子(出十便/良方)　治乆疾温冷不下食嘔吐不止停¶
　飲在胃中¶
　右以半夏五兩洗搗羅為末取二錢以白麫一兩水¶
　和搜切如碁子水煮麫熟為度生薑醋調和食之¶
稀涎散(出儒門/事親)¶
<pb:KR3e0067_WYG_166-5b>¶
　　豬牙皂角(不虫蛀者去皮/弦秤一兩炙用)碌礬(二/兩)　　晉礬(半/兩)¶
　　藜蘆(半/兩)¶
　右為末每服半錢或一二錢斡開牙關漿調下灌之¶
治痰壅嘔吐逆心胷滿悶不下飲食(出本/草)¶
　用厚朴一兩塗生薑汁炙令黄為末非時粥飲調下¶
　二錢匕¶
療胷中多痰頭痛不飲食(出本/草)¶
　右用礬石一兩以水二升煮取一升内蜜半合頓服¶
<pb:KR3e0067_WYG_166-6a>¶
　須臾吐出涎痰如未吐當飲少熱湯即吐一方治痰¶
　涎用白礬¶
　　　痰飲食不消(附論/)¶
療源夫痰水者結聚在於胷腑膀胱之間乆而不散流¶
行於脾胃惡濕得水則脹脹則不能消食也或令腹裏¶
虚滿或水谷不消化或嘔逆皆其候也¶
　　　方¶
御愛紫宸湯(出德/生堂)　解宿酒嘔噦惡心睡不進飲食¶
<pb:KR3e0067_WYG_166-6b>¶
　　良薑(二/兩)　　丁香(二/兩)　　甘草(二/兩)　　陳皮(二/兩)¶
　　藿香(一/兩)　　官桂(一/兩)　　茯苓(一/兩)　　檀香(一/兩)¶
　　木香(半/兩)　　砂仁(一/兩)　　葛花(一/兩)　　乾葛(一/兩)¶
　右㕮咀每服四錢水一盞半煎至八分去滓不拘時¶
　候服¶
髙良薑散(出聖/惠方)　治痰飲破冷氣化宿食¶
　　髙良薑(三分/剉)肉桂(一兩去/皺皮)厚朴(一兩去麤皮/塗生薑汁製)¶
　　白术(一/兩)　　陳橘皮(三分湯浸/去白穰焙)　　　木香(三/分)¶
<pb:KR3e0067_WYG_166-7a>¶
　　赤茯苓(一/兩)　訶梨勒皮(一/兩)大腹皮(三分/剉)人參(一兩/去蘆)¶
　　(頭/)　　　　草豆䓻(半兩/去皮)甘草(半兩炙/㣲赤剉)¶
　右為散毎服五錢水一盞入生薑半分煎至五分去¶
　滓不拘時候温服¶
白术散(出聖/惠方)　治氣膈痰飲兩肋下痛食不消化¶
　　白术(一/兩)　　柴胡(一兩/去苗)　赤芍藥(三/分)　檳榔(一/兩)¶
　　陳橘皮(三分湯浸/去白穰焙)　　　厚朴(一兩去麤皮塗生/薑汁炙令香熟)¶
　　桔梗(一兩去/蘆頭)訶梨勒皮(三/分)桂心(半/兩)　　甘草(一分/炙㣲)¶
<pb:KR3e0067_WYG_166-7b>¶
　　(赤/剉)¶
　右為散末每服五錢以水一盞入生薑半分棗三枚¶
　煎至五分去滓不計時候温服¶
枳實散(出聖/惠方)　治胷中痰飲冷熱不調食不消化體重¶
　多卧¶
　　枳實(二兩麩/炒㣲黄)附子(一兩炮製/去皮臍)　　　　紫蘇莖葉¶
　　(三/分)　　　　白术(一/兩)　　人參(三分去/蘆頭)川大黄(三/分)¶
　　(剉碎/㣲炒)　　　大腹皮(三分/剉)麥門冬(三分/去心)半夏(三分/湯浸)¶
<pb:KR3e0067_WYG_166-8a>¶
　　(七次/去滑)　　　甘草(一分炙/㣲赤剉)呉茱萸(一分湯浸七/遍焙乾㣲炒)¶
　右為散每服五錢以水一大盞入生薑半分棗三枚¶
　煎至五分去滓不拘時候温服¶
訶梨勒皮丸(出聖/惠方)　治痰飲心胷積滯氣不宣通飲食¶
　不消¶
　　訶梨勒皮(一/兩)神麴(三分炒/㣲黄)前胡(一兩去/蘆頭)枳殻(三分/麩炒)¶
　　(㣲黄/去穰)　　　桂心(一/兩)　　白术(一/兩)　　人參(三分/去蘆)¶
　　(頭/)　　　　檳榔(一/兩)　　木香(一/兩)　　川大黄(一/兩)¶
<pb:KR3e0067_WYG_166-8b>¶
　　(剉碎/㣲炒)¶
　右為末煉蜜和丸搗三二百杵丸如梧桐子大每服¶
　不計時候以生薑橘皮湯下三十丸¶
前胡丸(出聖/惠方)　療心頭痰積宿食水嘔逆不下食¶
　　前胡(五/分)　　白术(五/分)　　甘草(五分/炙)　旋蕧花(三/分)¶
　　豆䓻仁(三/分)　人參(六/分)　　麥門冬(六分/去心)枳實(四分/炙)¶
　　大黄(四/分)¶
　右搗篩蜜和為丸如梧桐子大空心酒下二十丸漸¶
<pb:KR3e0067_WYG_166-9a>¶
　加至三十丸日再服不甚利忌桃李雀肉海藻菘菜¶
　熱麫炙肉魚蒜粘食生冷等物或用生薑荆芥湯下¶
　亦可¶
前胡散(出聖/惠方)　治脾胃虚冷痰飲結聚飲食不消¶
　　前胡(一兩去/蘆頭)丁香(三/分)　　陳橘皮(一兩湯浸/去白穰焙)¶
　　大腹皮(一兩/剉)枇杷葉(三分拭去/毛炙㣲黄)　　　草豆䓻(一/兩)¶
　　(煨去/皮)　　　半夏(三分湯洗/七遍去滑)　　　　甘草(半兩/炙㣲)¶
　　(赤/剉)　　　　乾薑(半兩炮/製剉)¶
<pb:KR3e0067_WYG_166-9b>¶
　右為散每服五錢以水一大盞入生薑半分煎至五¶
　分去滓不拘時候温服¶
半夏散(出聖/惠方)　治痰飲積聚食不化¶
　　半夏(一兩湯浸/七次去滑)　　　　赤茯苓(一/兩)　訶梨勒皮¶
　　(一/兩)　　　　紫蘇莖葉(一/兩)陳橘皮(一兩湯浸/去白穰)¶
　　附子(一兩炮製/去皮臍)　　　　枳實(半兩麩/炒㣲黄)皂角(一挺/去皮)¶
　　(塗酥炙令/焦黄去子)　甘草(半兩炙/㣲赤剉)¶
　右為散毎服五錢以水一大盞入生薑半分煎五分¶
<pb:KR3e0067_WYG_166-10a>¶
　去滓不計時服¶
人參散(出聖/惠方)　治胷中積聚痰飲時有嘔逆胃氣不和¶
　食不消化¶
　　人參(一兩去/蘆頭)半夏(一兩湯洗/七遍去滑)　　　　陳橘皮(一/兩)¶
　　(湯洗去/白穰焙)¶
　右為散每服五錢以水一大盞入生薑半分煎至五¶
　分去滓不計時候温服¶
療胷膈痰飲食噉經時則併吐出食皆不消其人初空¶
<pb:KR3e0067_WYG_166-10b>¶
　腹一兩日驟食還服吐之極不便此由痰飲聚下絶¶
　不通服此丸宣通下氣¶
　　呉茱萸(二/兩)　白术(二/兩)　　澤瀉(二/兩)　　芍藥(二/兩)¶
　　漢防己(二/兩)　赤茯苓(二/兩)　　川大黄(二/兩)¶
　右搗篩蜜和丸如梧桐子大每服二十五丸忌桃李¶
　仁雀肉酢物¶
治胷多有痰頭痛不欲食及飲酒瘀阻作痰方(肘後/方)¶
　右用桂四兩甘草二兩附子一枚炮水六升煮取二升分¶
<pb:KR3e0067_WYG_166-11a>¶
　為三服暖胃¶
暖胃除痰進食消食方(䕶命/方)¶
　　木香(一/分)　　肉豆䓻(二箇/去皮)半夏(半兩去臍孔薑汁/浸熬令黄色為末)¶
　右為末以蒸餅丸如芥子大酒食後以津液下五丸¶
　至十丸¶
赤茯苓散　治痰飲乾嘔食不消化及脾胃胷膈(方見/本門)¶
　(留飲類一名/赤茯苓湯)¶
治痰飲飲食不消化乾嘔¶
<pb:KR3e0067_WYG_166-11b>¶
　　人參(一/兩)　　旋蕧花(一/兩)　橘皮(一/兩)　　細辛(一/兩)¶
　　澤瀉(二/兩)　　白术(二/兩)　　杏仁(二/兩)　　枳實(二/兩)¶
　　茯苓(三/兩)　　柴胡(三/兩)　　生薑(三/兩)　　半夏(三/兩)¶
　　芍藥(三/兩)¶
　右㕮咀以水九升煮取二升七合分三服日三¶
驅痰飲子　治痰飲神効如人頭痛背痛飲食嘔惡皆¶
　痰飲之證¶
　　天南星(一兩切作十/片湯浸七次)　　半夏(一兩湯/洗七次)青皮(一兩/去白)¶
<pb:KR3e0067_WYG_166-12a>¶
　　陳皮(一兩/去白)　赤茯苓　　草菓子(去殻秤/切碎)¶
　右六味㕮咀每服二錢水一鍾生薑七片棗子一枚¶
　煎七分通口服不拘時候如飲酒先服一服酒後再¶
　一服或以次日夜醒又一服永無痰飲¶
　　　膈痰結寔(附論/)¶
夫膈痰者氣不降津液痞澀水飲之氣聚於隔上乆而¶
隔食故令氣道奔迫痞滿短氣不能卧甚者頭目旋暈¶
常欲嘔吐是也(聖惠方論云夫痰結實者由痰水積聚/於胷腑間冷氣相摶結實不消故令心)¶
<pb:KR3e0067_WYG_166-12b>¶
(腹痞滿氣息不利頭眩目暗/常欲嘔逆故言痰結實也)¶
　　　方¶
百合湯　治痰飲上焦有熱壅塞不利¶
　　百合(兩/半)　　枳殻(兩半去/穰麩炒)麻黄(兩半去/根節)天雄(兩半/炮去)¶
　　(皮/臍)　　　　欵冬花(兩/半)　昆布(兩半洗/去醎)貝母(一兩/去心)¶
　　當歸(一兩/切焙)　五味子(一/兩)　紫苑(一兩去/苖土)白石脂(一/兩)¶
　　黄連(一兩/去鬚)　黄芩(半兩去/黒心)桂(半兩去/麤皮)　旋蕧花(半/兩)¶
　　(焙/)¶
<pb:KR3e0067_WYG_166-13a>¶
　右為㕮咀如麻豆大每服五錢水一盞半入生薑三¶
　片同煎至八分去滓温服¶
茈胡地骨皮湯　治膈痰結實氣不升降¶
　　茈胡(去/苗)　　地骨皮　赤茯苓(去黒/皮)芎藭¶
　　大黄　　　葛根(剉/)　　芍藥　　　茵陳蒿¶
　　甘草　　　當歸(切/焙)　　升麻(各等分如心燥/加麥門冬一兩)¶
　右搗篩每服三錢水一盞半食後臨卧服去滓¶
金箔丸　治膈痰結實咽喉不利欬𠻳喘急¶
<pb:KR3e0067_WYG_166-13b>¶
　　龍腦(半兩/研)　珍珠(半兩/研末)　金箔(十五/片研)　牛黄(半兩/研)¶
　　麝香(半兩/研)　馬牙硝(半兩/研)蓬砂(半/兩)　　丹砂(一兩/研)¶
　　甘草末(二/兩)¶
　右合研令勻煉蜜和丸如鷄頭大每服一丸食後温¶
　薄荷湯或人參湯嚼下¶
前胡散　治胷中宿食痰結食飲減少或發寒熱卧欲¶
　起¶
　　前胡(一兩去/蘆頭)旋蕧花(半/兩)　桂心(半/兩)　　人參(一兩/去蘆)¶
<pb:KR3e0067_WYG_166-14a>¶
　　(頭/)　　　　川大黄(一兩剉/碎㣲炒)　　　　甘草(半兩/炙㣲)¶
　　(赤/剉)　　　　半夏(一兩湯浸/七遍去滑)　　　　檳榔(一/兩)¶
　　杏仁(半兩湯浸去皮尖/雙仁麩炒㣲黄)¶
　右為散每服五錢水一大盞入生薑半分煎五分去¶
　滓不計時温服¶
八珍丸　治膈痰結實胷不利喘𠻳嘔逆¶
　　丹砂(半兩/研)　犀角(二錢/鎊)　羚羊角(二錢/鎊)牛黄(二錢/研)¶
　　茯神(二錢去/本搗末)龍腦(二/錢)　　天南星(一錢牛膽/内製隂乾)¶
<pb:KR3e0067_WYG_166-14b>¶
　　蓬砂(一錢/研)¶
　右合研令匀煉蜜和丸如鷄頭實大毎服一丸食後¶
　人參荆芥湯嚼下¶
丹砂丸　治膈痰結實頭旋惡心肢節疼痛¶
　　丹砂(半兩/研)　半夏(一兩湯浸/七遍焙)　　　　天南星(一/兩)¶
　　(炮/)　　　　蝎稍(一兩/炒)　白附子(一兩/炮)白殭蠶(一/兩)¶
　　(炒/)　　　　蓬砂(一錢/研)　牛黄(一錢/研)¶
　右為末合研令勻麫糊和丸如梧桐子大每服五七¶
<pb:KR3e0067_WYG_166-15a>¶
　丸食後荆芥湯下¶
銀粉丸　治膈痰結實滿悶喘逆¶
　　粉霜(半/兩)　　鉛白霜(半/兩)　白礬(半兩熬/令汁枯)水銀(半/兩)¶
　　鉛(半兩與水/銀結炒)天南星(一兩/半炮)半夏(一兩湯洗/七遍去滑)¶
　　丹砂(一兩/研)¶
　右各研為末合研令匀麫糊和丸如梧桐子大每服¶
　三丸食後薄荷湯下小兒丸如麻子大¶
犀角湯　治膈痰結實頭目昏暈不思飲食¶
<pb:KR3e0067_WYG_166-15b>¶
　　犀角(一分/鎊)　人參(一/分)　　黄芩(一分去/黒心)茈胡(一分/去苗)¶
　　甘草(半分/炙)　白茯苓(半兩去/黑皮)　　　　麥門冬(半/兩)¶
　　(去心/焙)　　　升麻(半/兩)¶
　右細剉每服半兩水二盞煎至八分去滓食後服¶
木香丸(一名香/橘丸)　治膈痰結實胷膈不利頭目昏眩不¶
　思飲食¶
　　木香(一/分)　　牽牛子(一兩/炒)半夏(一兩湯洗/七次焙)¶
　　白礬(一兩熬/令汁枯)檳榔(半/兩)　　青橘皮(半兩湯浸去/白入鹽炒)¶
<pb:KR3e0067_WYG_166-16a>¶
　右為細末煮棗肉和丸如梧桐子大每服二三十丸¶
　食後生薑湯下¶
治痰膈食心胷壅滯常欲嘔逆不能下食宜服此藥(出/聖)¶
　(惠/方)¶
　　半夏(一兩湯浸/七遍去滑)　　　　郁李仁(一兩湯浸/去皮㣲炒)¶
　　旋蕧花(半/兩)　前胡(一兩去/蘆頭)桔梗(半兩去/蘆頭)枳殻(半兩/麩炒)¶
　　(㣲黄/去穰)¶
　右為散每服三錢以水一大盞入生薑半分煎至六¶
<pb:KR3e0067_WYG_166-16b>¶
　分去滓不拘時候温服¶
四味半夏丸　治痰膈結實寛利胷膈¶
　　半夏(四兩/生用)　白礬(三兩/生用)　粉霜(半兩/研)　牽牛子(三/兩)¶
　　(生搗/取粉)¶
　右各搗研為末合研令匀生薑自然汁煮麫糊為丸¶
　如梧桐子大以丹砂為衣每服七丸至十丸食後臨¶
　睡温水下¶
龍腦丸　治膈痰結實咽喉不利¶
<pb:KR3e0067_WYG_166-17a>¶
　　龍腦(三錢/研)　丹砂(一兩/研)　白礬(半兩熬/令汁枯)半夏(三兩/湯洗)¶
　　(七次去滑/隂乾為末)¶
　右各研令匀生薑自然汁煮麫糊和丸如豌豆大每¶
　服十五丸食後臨卧温水下¶
半夏丸(出聖/惠方)　治痰隔食不消見食欲嘔¶
　　半夏(二兩湯洗/七次去滑)　　　　乾薑(一兩炮/製剉)白礬(一兩/燒令)¶
　　(汁/盡)　　　　草豆䓻(一兩/去皮)¶
　右為末生薑汁煮麫糊為丸如梧桐子大每服不計¶
<pb:KR3e0067_WYG_166-17b>¶
　時候以薑棗湯下十丸日三服¶
吐痰丸(一名撩/隔㪚)　治痰實寒熱發渴心胷滿悶(方見本/門痰飲)¶
　(類/)¶
半夏丸(出十便/良方)　治膈痰結實胷中痞悶欬嗽喘急¶
　　半夏(五錢湯洗/七次焙)　　　　生薑(五錢/切焙)　皂角(五枚/去皮)¶
　　(子搥碎水/一升煮焙)¶
　右為末入生薑汁煉蜜和丸如桐子大每服二十丸¶
　食後泡皂角子湯下¶
<pb:KR3e0067_WYG_166-18a>¶
治痰實胷中結聚不散此方(一名半夏湯/出聖惠方)¶
　　半夏(五/兩)　　皂角(五挺搥/碎去皮)¶
　右同大□子内用水煮一日去皂角取半夏曬乾搗¶
　細羅為散每服一錢以水一中盞入生薑半分葱白¶
　七寸煎至六分去滓不拘時候温服¶
五膈丸(出肘/後方)　膈中之病名曰膏肓湯丸徑過針灸不¶
　及所以作丸含之令氣勢得相患染此疾有十許方¶
　率皆相類此丸最勝他方用藥雖多不合五膈之名謂憂¶
<pb:KR3e0067_WYG_166-18b>¶
　膈氣恚膈寒膈其病各有診别在大方中又有七氣¶
　方大抵於此大同小别耳¶
　右以麥門冬十分去心甘草十分炙椒逺志附子炮¶
　乾薑人參桂細辛各六分搗篩以上好蜜為丸如彈¶
　子大以一丸含稍嚥其汁日三丸服之治短氣心胷¶
　滿悶心下堅冷氣也¶
又方(出聖/惠方)　治痰實胷中結聚不散¶
　　皂角(三十挺不蛀者/去黑皮搥碎)¶
<pb:KR3e0067_WYG_166-19a>¶
　右以水五升浸一宿揉取汁去滓於鍋内微火熬令¶
　可丸即丸如桐子大每於食後以鹽漿水下十丸¶
又方(出聖/惠方)¶
　　密陀僧(一/兩)¶
　右用醋一盞水一中盞煎令醋水俱盡候乾細研為¶
　散每服一錢以水二小盞煎至一盞不計時候和滓¶
　温服如人行一二里當吐出痰涎為効¶
鶴頂丹　治大人小兒風壅痰寔咽膈不利口乾煩渴¶
<pb:KR3e0067_WYG_166-19b>¶
　睡卧不安及中暑頭痛燥渴不解¶
　　麝香(二兩/半研)　寒水石(一百一/十兩粉)　　　　硃砂(一百/兩研)¶
　　(飛/)　　　　牙硝(一百二十/五兩枯研)　　　　甘草(三十/五兩)¶
　　(炒為/末)¶
　右合研勻煉蜜搜和每一兩二錢作十丸大人温生¶
　薑水化下一丸如治中暑入生龍腦少許同研細辛¶
　水化下小兒一丸分四服更量大小加減又治小兒¶
　臟腑積熱神不寧夜卧狂呌口舌生瘡用薄荷自然¶
<pb:KR3e0067_WYG_166-20a>¶
　汁化下並食後服¶
治氣不順停痰上攻頭痛(出澹/寮方)¶
　　二陳湯(氣實脉盛/者温膽湯)　加沉香　　　木香¶
　　天南星(生各/少許)¶
　右加薑五片煎熱服¶
治一切痰實上膈不利大便秘熱(出䕶/命方)¶
　　皂角(半兩去皮/以酥炙)　　旋蕧花(一/兩)　　大黄(一/兩)¶
　　杏仁(一/兩)¶
<pb:KR3e0067_WYG_166-20b>¶
　右為細末煉蜜丸如梧桐子大食後熱水下二十丸¶
丁香半夏湯(出楊氏/家藏方)　平胃益氣寛膈化痰治嘔逆惡¶
　心¶
　　半夏麴(二兩/炒黄)白术(二/兩)　　人參(二兩去/蘆頭)甘草(一兩/㣲炙)¶
　　白檀香(一/兩)　生薑(一兩去皮/切片焙秤)　　　　薑黄(半/兩)¶
　　丁香(半/兩)¶
　右件為細末每服二錢沸湯㸃下¶
逍遥丸(出御藥/院方)　治膈實氣痞痰實喘促¶
<pb:KR3e0067_WYG_166-21a>¶
　　半夏(二兩湯洗/七次焙)　　　　枳實(一兩/麩炒)　檳榔(一/兩)¶
　　赤茯苓(一兩/去皮)¶
　右件四味為細末薑汁糊為丸如豌豆大每服二三¶
　十丸食後生薑湯下¶
利膈解痰實(出本/草)¶
　以前胡用薑汁漬搗服之¶
開胷膈痰實結氣不并下焦冷氣不能下食(出本/草)¶
　以乾橘皮一斤搗為末蜜為丸每食前酒下三十丸¶
<pb:KR3e0067_WYG_166-21b>¶
治痰飲上膈熱(出本/草)¶
　取離鬲草生絞汁服一合當吐出胷膈間宿物¶
下膈踈痰止吐(出本/草)¶
　以濟水服之(濟水出/東阿)¶
治膈痰吞酸(出本/草)¶
　以皂角炮核取中黄心嚼餌下¶
　　　熱痰(附論/)¶
夫熱痰者由氣道壅塞津液不通或飲漿水結聚而陰¶
<pb:KR3e0067_WYG_166-22a>¶
陽痞隔上焦生熱熱氣與痰水相摶聚而不散也若身¶
體虚熱逆害飲食咽喉乾燥或塞或壅頭目昏重欬唾¶
稠濁面目熱赤是其證也¶
　　　方¶
鵝梨煎丸　治熱痰凉心肺利胷膈解熱毒補元益氣¶
　　大鵝梨(二十枚去皮核/用淨布絞取汁)　皂莢(不蛀十挺去黒皮/用漿水二升揉取)¶
　　(濃/汁)　　　　生地黄(半斤研淨/布絞取汁)　　　生薄荷(半/斤)¶
　　(研取/汁)　　　蜜(半斤已上五味同於銀石/器中慢火熬成膏入諸藥)¶
<pb:KR3e0067_WYG_166-22b>¶
　　人參(三/兩)　　白茯苓(三兩去/黒皮)　　　　白蒺藜(三/兩)¶
　　牛膝(三兩酒浸/一宿切焙)　　　　肉蓯蓉(三兩酒浸/一宿切焙)¶
　　羌活(三兩去/蘆焙)山芋(三/兩)　　檳榔(二兩/煨剉)　半夏(一兩/湯浸)¶
　　(七次/焙乾)　　　甘草(半兩/炙剉)　木香(一/兩)　　防風(一兩/去义)¶
　　白术(一/兩)　　桔梗(一兩/剉炒)　青橘皮(一兩去/白焙)¶
　右除五味為膏外餘搗羅為末入膏拌和杵令硬輭¶
　得所丸如梧桐子大每服十五丸至二十丸荆芥湯¶
　下食後服日三服¶
<pb:KR3e0067_WYG_166-23a>¶
麝香丹砂丸　治痰咽胸膈不利頭目昏痛¶
　　麝香(一分/研)　丹砂(一兩/研)　麥門冬(三分去/心焙)¶
　　龍腦(一錢/研)　木香(半/兩)　　丁香(半/兩)　　犀角(半兩/末)¶
　　甘草(半/兩)　　人參(半/兩)　　藿香(半兩/去梗)　天南星(半/兩)¶
　　(牛膽/製者)　　　防風(半兩/去义)　黄耆(半兩/剉)¶
　右為末拌匀煉蜜和丸如雞頭實大每服一丸嚼破¶
　以荆芥湯下候臨卧服¶
木蘭湯　主熱痰飲氣兩肋滿悶不能食者¶
<pb:KR3e0067_WYG_166-23b>¶
　　木蘭(三/分)　　枳實(三/分)　　黄芩(三/分)　　白术(三/分)¶
　　漏蘆根(四/兩)　白蘞(四/兩)　　升麻(四/兩)　　芍藥(四/兩)¶
　　桔梗(四/兩)　　生薑(四/兩)　　大黄(四/兩)¶
　右以水八升煮取二升六合分三服如人行三四里¶
　進一服忌桃李豬肉一方有𤣥參二兩¶
旋蕧花散(出聖/惠方)　治心胷痰熱頭目旋痛飲食不下¶
　　旋蕧花(半/兩)　石膏(二兩細/研入)枳殻(二兩麩炒/㣲黄去穰)¶
　　赤茯苓(一/兩)　人參(一兩去/蘆頭)麥門冬(一兩/去心)黄芩(三/分)¶
<pb:KR3e0067_WYG_166-24a>¶
　　柴胡(一兩/去苗)　犀角屑(三/分)　甘草(半兩炙/㣲赤剉)防風(三分/去蘆)¶
　　(頭/)¶
　右為散每服五錢以水一大盞入生薑半分煎至五¶
　分去滓食後良乆温服¶
枳殻丸(出聖/惠方)　治痰熱心膈煩滿頭痛目旋暈不納食¶
　　枳殻(三分麩炒/㣲黄去穰)　　　　石膏(三兩細/研水飛)牛旁子(半/兩)¶
　　(㣲/炒)　　　　前胡(一兩去/蘆頭)川大黄(三分剉/碎㣲炒)¶
　　甘草(半兩炙/㣲赤剉)半夏(一兩湯洗/七次去滑)　　　　防風(半兩/去蘆)¶
<pb:KR3e0067_WYG_166-24b>¶
　　羚羊角屑(三/分)杏仁(湯浸去皮尖雙/仁麩炒㣲黄)¶
　右為末煉蜜為丸搗三二百杵丸如梧桐子大每於¶
　食後良乆煎竹葉湯下三十丸¶
茅根散(出聖/惠方)　治心肺壅熱胷膈煩悶痰逆不能下食¶
　　茅根(二兩/剉)　子芩(一/兩)　　枇杷葉(三片拭去/毛灸㣲黄)¶
　　赤茯苓(一/兩)　陳橘皮(半兩湯浸/去白穰)　　　甘草(半兩/炙㣲)¶
　　(赤/剉)　　　　麥門冬(一兩/去心)雞蘇(一/兩)　　人參(半兩/去蘆)¶
　　半夏(半兩湯洗/七遍去滑)¶
<pb:KR3e0067_WYG_166-25a>¶
　右為散毎服五錢以水一大盞入生薑半分竹葉二十¶
　七片煎至五分去滓食後良乆温服¶
犀角散(出聖/惠方)　治上焦壅滯痰熱心煩不欲食¶
　　犀角屑(三/分)　前胡(一兩去/蘆頭)麥門冬(一兩/去心)川升麻(三/分)¶
　　黄耆(三分/剉)　半夏(三分湯洗/七遍去滑)　　　　甘草(半兩/生)¶
　　桑白皮(三分/剉)¶
　右為散每服五錢以水一大盞入生薑半分煎至五¶
　分去滓食後良乆温服¶
<pb:KR3e0067_WYG_166-25b>¶
參黄湯　治熱痰導壅氣潤腸胃¶
　　大黄(三兩/煨剉)　人參(二/兩)　　枳殻(二兩湯浸/去穰麩炒)¶
　　檳榔(二兩/煨剉)　焰硝(一兩/研)　半夏(一兩半湯浸/去滑炒黄)¶
　　甘草(半兩/炙剉)　黄芩(三分去/黒心)¶
　右麤搗篩每服二錢以水一大盞入生薑半分同煎¶
　至七分去滓食後臨卧温服¶
麥門冬散(出聖/惠方)　治熱痰胷膈壅滯口乾煩渴不思飲¶
　食¶
<pb:KR3e0067_WYG_166-26a>¶
　　麥門冬(一兩/去心)枇杷葉(三分拭去/毛炙㣲黄)　　　石膏(一/兩)¶
　　川升麻(三/分)　子芩(三/分)　　甘草(一分炙/㣲赤剉)赤茯苓(三/分)¶
　　枳殻(三分麩炒/㣲黄去穰)¶
　右為散每服五錢以水一大盞入竹葉二十片生薑¶
　半分煎至五分去滓食後良乆服¶
治上焦痰熱頭目旋暈心神煩躁不下飲食宜服此方¶
　(出聖/惠方)¶
　　犀角屑(三/分)　苦參(一兩/搗)　旋蕧花(半/兩)　前胡(一兩/去蘆)¶
<pb:KR3e0067_WYG_166-26b>¶
　　(頭/)　　　　麥門冬(一兩/去心)甘草(一兩炙/㣲赤剉)枇杷葉(半/兩)¶
　　(拭去毛/炙㣲黄)　　枳殻(三分麩炒/㣲黄去穰)¶
　右為末每服三錢以水一中盞煎至六分去滓每於¶
　食後良乆温服¶
白雪丸(出御藥/院方)　治痰實胸膈嘈逆及頭目昏眩困倦¶
　心腹脹滿¶
　　白附子(二兩/生)天南星(二兩/炮)半夏(二兩/洗炒)　滑石(三錢/半研)¶
　　石膏(三錢/半研)　龍腦(三錢/半)　麝香(三錢/半)¶
<pb:KR3e0067_WYG_166-27a>¶
　右為末稀麫糊為丸如菉豆大每服三十丸薑臘茶¶
　或薄荷茶下每遇頭目昏困精神懵冒胷中痰逆憒¶
　憒如中酒則服此藥良乆間如搴去重障豁然清爽¶
　頓覺夷暢食後服為佳¶
麥門冬湯　治胷間熱痰不思食¶
　　麥門冬(一兩去/心焙)　　　　葛根(一/兩)　　人參(一/兩)¶
　　前胡(一兩去/蘆頭)犀角(一兩/鎊)　桔梗(半/兩)　　蘆根(一/兩)¶
　右剉如麻豆大令匀每服五錢水一盞半煎至八分¶
<pb:KR3e0067_WYG_166-27b>¶
　去滓酒服¶
柴胡飲子(出經驗/良方)　治痰熱頭疼手足煩熱榮衞不調肢¶
　節倦怠身體疼痛嗜卧少力飲食無味兼治五飲消¶
　痰癖利膈除煩悶¶
　　柴胡(八/兩)　　半夏(二兩/湯洗)　白术(二/兩)　　人參(三/兩)¶
　　甘草(三/兩)　　黄芩(三兩/炒)　麥門冬(三兩/去心)¶
　右剉如麻豆大每服五錢水一盞半入生薑五片棗¶
　一枚同煎八分去滓温服不拘時候¶
<pb:KR3e0067_WYG_166-28a>¶
犀角丸　治熱痰噎悶乾嘔頭目疼昏如醉¶
　　犀角(半兩/鎊)　半夏(二兩漿/水煮透)天南星(二兩黄牛膽/内浸三宿焙)¶
　　丹砂(半兩/研)　白礬(半兩熬/令汁枯)人參(半/兩)　　大黄(半兩/用醋)¶
　　(煮一時火/焙乾秤)¶
　右為末用大肥皂角十五挺揉水二碗慢火熬成膏¶
　入前藥為丸如梧桐子大每服二十丸食後生薑薄¶
　荷湯下¶
化涎散　治熱痰利胷膈止煩渴¶
<pb:KR3e0067_WYG_166-28b>¶
　　凝水石(一兩炭/火煆)　　　　鉛白霜(一/兩)　馬牙硝(一/錢)¶
　　雄黄(一錢/研)　白礬(一兩熬/令汁枯)甘草(一兩/㣲炒)¶
　右搗研為末散别入龍腦少許更研匀每服一錢蜜¶
　水調下小兒風熱涎用砂糖水調下半錢此藥大凉¶
　不得多服¶
丹砂銀箔丸　治苦痰寧神志去頭痛惡心解煩躁¶
　　丹砂(三分細/研水飛)天南星(一分/膽製)雄黄(一分/研)　龍腦(一/分)¶
　　銀箔(五片/)　馬牙(一錢/研)¶
<pb:KR3e0067_WYG_166-29a>¶
　右各研細再同研令匀煉蜜和丸如雞頭實大毎服¶
　一丸嚼破煎人參湯冷下或竹葉湯新水下亦得食¶
　後臨卧服¶
天南星丸　治熱實結摶咽嗌不利咳嗽乆不愈(方見/咳嗽)¶
　(門痰嗽類一/名大白丹)¶
一方　治熱痰煩悶頭暈眼花四肢悶亂¶
　　甘遂　　　硃砂　　　風化朴硝　大㦸¶
　　白芥子　　黑芥子¶
<pb:KR3e0067_WYG_166-29b>¶
　右等分如前每服二十丸薑湯下¶
千金散　治苦痰壅盛咽膈不利¶
　　半夏(半兩用生薑一兩同/搗爛作餅子曝乾)滑石(三兩/末)　凝水石(三/分)¶
　　(煅/)　　　　甘草(五/錢)　　青蛤粉(五錢/末)¶
　右同研如粉每服一錢虀汁一盞煎至六分臨卧温¶
　服¶
松蘿湯　治胷中痰癖積苦皆除之¶
　　松蘿(三/兩)　　梔子(十四/枚)　烏梅(十四/枚)　甘草(三/兩)¶
<pb:KR3e0067_WYG_166-30a>¶
　　恒山(三/兩)¶
　右為㕮咀以酒三升浸一宿平旦以水三升煮取一¶
　升半去滓頓服之亦可分二服一服得快吐即止忌¶
　海藻菘菜生葱等¶
枳殻半夏湯　治除苦痰下氣寛中利膈清上焦治痞滿¶
　　枳殻(一/兩)　　半夏(一/兩)　　黄芩(一/兩)　　桔梗(一/兩)¶
　　甘草(五/錢)¶
　右剉為散每服四錢生薑三片桑白皮十寸烏梅一¶
<pb:KR3e0067_WYG_166-30b>¶
　箇煎服未効加甜葶藶馬兠鈴防己薄荷立効吐熱痰黄¶
　色是也¶
龍腦丸　治解暴熱化痰凉膈清頭目¶
　　草龍腦(四/兩)　白礬(四兩燒/沸定)天南星(二/兩)　半夏(二兩/水浸)¶
　　(切作片用漿水雪水鍾/半同煮三五沸焙乾秤)¶
　右為細末麫糊為丸如梧桐子大每服三十丸臘茶¶
　清下食後臨卧服麫糊須極稀如濃漿可也熱痰壅¶
　膈若頭目眩重服之頓清嶺南瘴毒纔覺意思昏悶¶
<pb:KR3e0067_WYG_166-31a>¶
　速服便瘥咽喉腫疼口舌生瘡凡上壅苦痰諸證悉¶
　可服小兒尤良¶
龍腦丸　治熱痰咽乾煩渴¶
　　龍腦(一/字)　　鉛白霜(一分/研)甘草(半兩/炙剉)　凝水石(一/分)¶
　　(用火燒令/通赤研)¶
　右味搗羅細研令匀用炊餅為丸如梧桐子大每服¶
　含化三丸至五丸¶
丹砂丸　治熱痰壅盛虚煩燥渴¶
<pb:KR3e0067_WYG_166-31b>¶
　　丹砂(一兩研/水飛)天南星(一兩/炮)白礬(一兩熬/令汁枯)莽草(半兩/炙)¶
　右搗研為末更用半夏二兩湯洗七次曝乾為末水¶
　煮作糊和前藥為丸如梧桐子大每服七丸至十丸¶
　薄荷茶或生薑湯温水下不拘時候¶
烏龍丸　治熱痰壅滯咯唾如羊脂利咽膈墜痰涎¶
　　皂角(一兩不蛀者/燒存性為末)　　　白礬(好者半/生半枯)鉛白霜(一/兩)¶
　　(研/)　　　　朴硝(一兩/研)¶
　右合研匀醋煮麫糊為丸如梧桐子大每服十丸濃¶
<pb:KR3e0067_WYG_166-32a>¶
　煮槐實湯下咽喉腫痛上膈不利以甘草煎湯食後¶
　臨卧服¶
金硃化痰丸　治痰熱安神志除頭痛眩暈心忪恍惚¶
　胷膈煩悶涕唾稠粘欬嗽咽膈不利¶
　　皂莢仁(四兩/炒)天竺黄(四/兩)　白礬(明者枯/過四兩)半夏(四兩/湯洗)¶
　　(七次薑二兩去皮同/搗作小餅炙㣲黄)　　白龍腦(半兩/生研)辰砂(二兩/研飛)¶
　　金箔(二十片/為衣)¶
　右以半夏皂角子為末與諸藥同拌勻生薑汁煮麫¶
<pb:KR3e0067_WYG_166-32b>¶
　糊為丸如梧桐子大每服十丸至十五丸生薑湯食¶
　後臨卧服¶
小黄丸　治熱痰咳嗽其脉洪而面赤煩苦心痛唇口¶
　乾燥多喜笑¶
　　南星(一兩湯/浸七遍)半夏(一兩/湯洗)　黄芩(一/兩)¶
　右為細末生薑汁浸蒸餅為丸如梧桐子大每服五¶
　七十丸薑湯下食後¶
礬石丸　治熱痰壅滯¶
<pb:KR3e0067_WYG_166-33a>¶
　　白礬(一兩熬/令汁枯)丹砂(半兩研/水飛)¶
　右研匀薄麫糊和丸如梧桐子大爛嚼棗乾嚥下五¶
　丸不計時候¶
法治紅半夏(出醫方/集成)　治風痰止咳嗽清頭目利咽膈¶
　消痰降氣¶
　每用半夏一兩加龍腦半錢研極細放在半夏上又¶
　用水飛研硃砂半兩再為衣先鋪長燈草一重約厚¶
　一指攤半夏在燈草上又用燈草葢約厚一指以煮¶
<pb:KR3e0067_WYG_166-33b>¶
　豆焙之候乾取出於器内收貯每服一兩粒細嚼食¶
　後温水或冷水下半夏仍依痰疾飲類製半夏法¶
人參散(出本/事方)　治邪熱於經絡肌熱痰𠻳五内煩躁頭¶
　目昏痛夜多盗汗此藥補和真氣解勞倦婦人血熱¶
　虚勞骨蒸並皆宜服¶
　　人參(一/兩)　　白术(一/兩)　　白茯苓(一/兩)　柴胡(一/兩)¶
　　半夏(一/兩)　　當歸(一/兩)　　赤芍藥(一/兩)　乾葛(一/兩)¶
　　甘草(一/兩)　　子芩(半/兩)¶
<pb:KR3e0067_WYG_166-34a>¶
　右為細末每服三錢水一盞生薑四片棗二枚煎至¶
　八分不拘時候帶熱服但是有勞熱證皆可服熱退¶
　即止大抵透肌解熱乾葛第一柴胡次之所以升麻¶
　葛根湯為解肌之冠也¶
雙玉散(出保生/集門方)　治痰熱而喘痰湧如泉¶
　　寒水石　　石膏(各等/分)¶
　右為細末煎人參湯下三錢食後服¶
解熱毒治痰壅(出本/草)¶
<pb:KR3e0067_WYG_166-34b>¶
　以砒霜生不和石色赤甚如雄黄者以冷水磨服甚¶
　効¶
去熱解痰(出本/草)¶
　以茗&KR0034;煮汁同煮粥食之良¶
治風熱痰盛¶
　用老茄子黄大者不計多少以甕瓶盛貯於中經一¶
　年盡化為水取出入苦參末同丸如梧桐子大每服食¶
　已及欲卧時酒下三十丸其功甚効¶
<pb:KR3e0067_WYG_166-35a>¶
又方¶
　用蘿蔔子為末温水調一匙頭嚥下良乆出涎沫如¶
　是癱緩風以此吐後用𦂳疎藥服疎服和氣瓶散即¶
　瘥¶
　　　寒痰(附論/)¶
氣為陰陽不足者不能銷禁水飲遇脾氣虚寒熱氣逆¶
痞膈則聚飲而成痰浸漬腸胃上為嘔逆吞酸下為洞¶
泄寒中乆不已則令人消瘦倚息短氣妨害飲食昔人¶
<pb:KR3e0067_WYG_166-35b>¶
治痰飲多以温服和之正為此也難經曰肺大過則外¶
證面白善嚏悲愁不樂欲泣其内外證喘嗽上喝逆氣¶
煩心胷滿煩熱夜則涕出多嚏悲愁鼻不通肺金脉大¶
名以子助母也心脾肝皆受寒邪涎出水反傷土寒寡¶
於畏也腑中大寒病名曰寒中痰白作泡肺中氣虚而¶
為水助母也當於肺中瀉腎中浮火辛熱之藥不能退¶
也口中痰沫胃中寒而不和以辛甘熱去之飲酒多有¶
此證也¶
<pb:KR3e0067_WYG_166-36a>¶
　　　方¶
草豆䓻散(出聖/惠方)　治心膈冷氣痰飲胷中悶或吐清水¶
　不納飲食¶
　　草豆䓻(一兩/去皮)澤瀉(半/兩)　　人參(半兩去/蘆頭)桂心(二/分)¶
　　白术(三/分)　　赤茯苓(半/兩)　半夏(三兩湯洗/七次去滑)¶
　　陳橘皮(三分湯洗/去白穰焙)　　　細辛(半/兩)　　附子(三分/炮製)¶
　　(去皮/臍)　　　厚朴(一兩去麤皮塗生/薑汁炙令香熱)　甘草(一分/炙㣲)¶
　　(赤/剉)¶
<pb:KR3e0067_WYG_166-36b>¶
　右為散每服五錢以水一大盞入生薑半分棗三枚¶
　煎至五分去滓不計時候温服¶
高良薑散(出聖/惠方)　治胷膈冷氣痰飲口中清水自出脇¶
　急脹痛不欲飲食此由胃氣虚冷¶
　　高良薑(三分/剉)細辛(三/分)　　桂心(三/分)　　桔梗(半兩/去蘆)¶
　　甘草(三分湯/浸七次)訶梨勒皮(一/兩)白术(二/分)　　赤茯苓(三/分)¶
　　半夏(三分湯洗/七次去滑)　　　　陳橘皮(三分湯浸/去白穰焙)¶
　　厚朴(一兩去麤皮塗生/薑汁炙令香熟)　人參(半兩去/蘆頭)¶
<pb:KR3e0067_WYG_166-37a>¶
　右為散每服五錢以水一大盞入生薑半分棗三枚¶
　煎至五分去滓不計時候温服¶
木香散(出聖/惠方)　治虛冷痰飲氣滯心胸滿脹不下飲食¶
　　木香(半/兩)　　赤茯苓(三/分)　檳榔(半/兩)　　木通(三分/剉)¶
　　半夏(三分湯洗/七遍去滑)　　　　枳殻(半兩麩炒/㣲黄去穰)¶
　　草豆䓻(三分/去皮)甘草(一分炙/㣲赤剉)人參(半兩去/蘆頭)白术(三/分)¶
　　陳橘皮(三分湯洗/去白穰焙)　　　前胡(三分去/蘆頭)¶
　右為散每服五錢以水一大盞入生薑半分棗三枚¶
<pb:KR3e0067_WYG_166-37b>¶
　煎至五分去滓不計時候温服¶
一方　治胷膈心腹中痰水冷氣心下汪洋嘈煩或水¶
　鳴多吐口中清水自出脇肋急脹痛不欲食皆胃氣¶
　弱受冷故也其脉喜沉弦細遲¶
　　半夏(五/分)　　生薑(五/分)　　芍藥(三/兩)　　茯苓(四/兩)¶
　　細辛(二/兩)　　旋蕧花(二/兩)　橘皮(二/兩)　　桂心(二/兩)¶
　　人參(二/兩)　　甘草(二/兩)　　桔梗(二/兩)¶
　右㕮咀以水一斗煮取三升分三服病先有時喜水¶
<pb:KR3e0067_WYG_166-38a>¶
　下者用白术三兩去旋蕧花若欲得利者加大黄二¶
　兩須㣲調者用乾薑地黄¶
温肺湯(出危/氏方)　治肺虚乆感風邪客寒飲發則喘嗽不¶
　能坐卧嘔吐痰沫不飲食¶
　　白芍藥(六/兩)　五味子(二兩去/梗炒)　　　　乾薑(二/兩)¶
　　肉桂(二兩去/麤皮)半夏(二兩煮/熟焙)陳皮(二兩/去白)　杏仁(二/兩)¶
　　甘草(二/兩)　　細辛¶
　右為麤散每服三大錢水一盞半煎至八分以絹濾¶
<pb:KR3e0067_WYG_166-38b>¶
　汁食後服兩服滓再煎一服一方去白芍藥細辛二¶
　味可加減用¶
訶梨勒皮散(出聖/惠方)　治胸膈冷滯痰飲嘔逆不下飲食四¶
　肢不和¶
　　訶梨勒皮(三/分)厚朴(一分去麤皮塗生/薑汁炙令香熟)　人參(三分/去蘆)¶
　　白术(三/分)　　半夏(三分湯洗/七次去滑)　　　　桂心(一/兩)¶
　　甘草(半兩炙/㣲赤剉)陳橘皮(三分去白/穰湯洗焙)　　　乾薑(半兩/炮製)¶
　　(剉/)¶
<pb:KR3e0067_WYG_166-39a>¶
　右為散每服五錢以水一大盞入生薑半分棗三枚¶
　煎至五分去滓不計時候温服¶
半夏散(出聖/惠方)　治胷中冷痰飲氣滿不欲食¶
　　半夏(一兩湯洗/七遍去滑)　　　　陳橘皮(三分湯洗浸/去白穰焙)¶
　　桂心(一/兩)　　赤茯苓(一/兩)　人參(三分去/蘆頭)細辛(三/分)¶
　　甘草(三分炙/㣲赤剉)乾薑(三分炮/製剉)¶
　右為散每服五錢以水一大盞入生薑半分煎至五¶
　分去滓不計時温服¶
<pb:KR3e0067_WYG_166-39b>¶
丁香茯苓湯(出聖/惠方)　治脾胃虚冷宿飲留滯以致嘔¶
　吐涎沫或有酸水不思飲食¶
　　木香(四/兩)　　丁香(四/兩)　　乾薑(一兩/半炮)　附子(一兩/炮去)¶
　　(皮/臍)　　　　半夏(一兩洗/七次)肉桂(一兩/去皮)　陳皮(一兩/去白)¶
　　縮砂(半/兩)¶
　右㕮咀每服四錢水二盞薑七片棗一枚煎七分不¶
　拘時候服一方有茯苓無肉桂¶
半夏湯　治冷痰癖飲胷膈痞滿嘔逆不止¶
<pb:KR3e0067_WYG_166-40a>¶
　　白术(二/兩)　　人參(二/兩)　　赤茯苓(二兩去/黒皮)¶
　　桂(二兩去/麤皮)　甘草(二兩/炙)　附子(二兩炮製/去皮臍)¶
　　半夏(三兩湯洗/七遍切焙)¶
　右剉如麻子大每服五錢以水一盞半入生薑半分¶
　切煎取七分去滓温服食前日三服¶
半夏湯　治冷痰消食温胃止逆¶
　　半夏(二兩湯浸去滑焙乾為/末薑汁和作麴焙乾)　　　　杏仁(二兩/去皮)¶
　　(尖雙仁/麩炒研)　　木香(半/兩)　　桂心(一兩去/麤皮)陳橘皮(一/兩)¶
<pb:KR3e0067_WYG_166-40b>¶
　　甘草(一兩/炙剉)　乾薑(三分/炮)¶
　右搗篩每服三錢水一盞生薑三片煎至七分去滓¶
　温服¶
前胡散(出聖/惠方)　治痰盛腹脇脹滿嘔逆不下食胸中冷¶
　　前胡(一兩去/蘆頭)半夏(一兩湯洗/七次去滑)　　　　人參(半兩/去蘆)¶
　　(頭/)　　　　桂心(半/兩)　　乾薑(半兩炮/製剉)陳橘皮(一/兩)¶
　　(湯浸去/白穰焙)　　白术(半/兩)¶
　右為散每服五錢水一大盞生薑半分棗三枚煎至¶
<pb:KR3e0067_WYG_166-41a>¶
　五分去滓不拘時候温服¶
渫白丸(出和/劑方)　治膈脘脹滿痰涎不利頭目昏暈吐逆¶
　痰沫¶
　　生硫黄(一兩/别研)天南星(一兩/生用)半夏(一兩/生用)　盆硝(半/兩)¶
　　𤣥精石(半/兩)　附子(一箇六錢重/者生去皮臍)¶
　右為末入細麫三兩令停匀水和為丸如梧桐子大¶
　每服三十丸沸湯内煮令浮漉出生薑湯送下食後¶
　服¶
<pb:KR3e0067_WYG_166-41b>¶
蓽撥散　治胷胸冷痰上焦客熱心下停飲時發醋心¶
　咽喉欲唾乾嘔而渇¶
　　蓽撥(三/分)　　桂(三分去/麤皮)　麻仁(三/分)　　高良薑(三/分)¶
　　人參(一/兩)　　白术(一/兩)　　甘草(半兩/炙剉)　乾地黄(一/兩)¶
　　(半/炮)　　　　厚朴(一兩半去麤/皮生薑汁炙)¶
　右為散酒調一錢日再服如要丸即煉蜜和丸如小¶
　豆大温酒下二十丸¶
大半夏湯(出千/金方)　治痰冷癖飲胷膈中不利¶
<pb:KR3e0067_WYG_166-42a>¶
　　半夏(一/升)　　白术(三/兩)　　生薑(八/兩)　　茯苓(三/兩)¶
　　人參(三/兩)　　桂心(三/兩)　　甘草(三/兩)　　附子(三/兩)¶
　右八味㕮咀以水八升煮取三升分作三服¶
厚朴丸　治冷痰不消胷膈不利解酒食毒¶
　　厚朴(八兩去麤皮切用生薑十兩/細切同搗細焙乾慢火炒)　　桂心(五兩/去麤)¶
　　(皮/)　　　　乾薑(四兩/炮)　蜀椒(二兩去目并閉/口者炒出汗)¶
　右為細末煉蜜和丸如梧桐子大每服二十丸温熟¶
　水下治脾胃米飲下中酒吐酒吐逆生薑湯下¶
<pb:KR3e0067_WYG_166-42b>¶
人參丸　治咯唾冷痰膈脘不利不思飲食¶
　　人參　　　半夏(湯洗/去滑)　白礬(燒令/枯)　乾薑(炮/製)¶
　右等分為末將皂角五挺去皮子挼濾去汁煮成膏¶
　和上件藥為丸如梧桐子大每服二十丸温水下不¶
　拘時候¶
法製半夏方　治冷痰利胷膈一應諸痰悉治之¶
　　半夏(半斤湯洗四十九次用/薑汁二升浸一日焙乾)　　　　丁香皮(三/兩)¶
　　(末/)　　　　白礬(四/兩)　　草豆䓻(二兩半去/皮為末)¶
<pb:KR3e0067_WYG_166-43a>¶
　右同入酒内浸春夏七日秋冬半月候日滿只取半¶
　夏於温湯内浴過火焙乾不計時候嚼下三五粒用¶
　臘茶下或酒下亦得¶
小半夏湯　治病心腹虚冷遊痰氣上胷膈不下食或¶
　嘔逆者¶
　　半夏(一/升)　　生薑(一/斤)　　桂心(三/兩)　　甘草(一/兩)¶
　右㕮咀以水七升煮取二升半分三服¶
千金丸(出百一/選方)　治中冷停食不散痰實不入食¶
<pb:KR3e0067_WYG_166-43b>¶
　　硫黄(二兩通明者/别研如粉)　　　白茯苓(二/兩)　乾山藥(二/兩)¶
　　附子(一兩去皮/臍生用)　　　　半夏(一兩湯/浸去滑)青皮(一兩/去白)¶
　右為細末拌勻湯浸炊餅為丸或用淡麫糊為丸如¶
　梧桐子大每服三十丸至五十丸空心食前服¶
一方　治冷痰¶
　　桂　　　　胡椒　　　白芥子　　黑芥子¶
　　大㦸　　　甘遂¶
　右件等分水糊為丸如梧桐子大每服十丸薑湯下¶
<pb:KR3e0067_WYG_166-44a>¶
丁香半夏丸(一名檳榔丸/出㧞萃方)　治心下停飲冷痰頭目昏¶
　暈睡卧口中多涎¶
　　檳榔(二/分)　　丁香(一/兩)　　半夏(一/兩)　　細辛(半/兩)¶
　　乾薑(半/兩)　　人參¶
　右為細末生薑汁煮糊為丸如梧桐子大每服三十¶
　丸薑湯下日三服食後¶
白豆䓻湯　治胃虚氣寒飲食無味嘔逆冷痰噫時聞¶
　食氣¶
<pb:KR3e0067_WYG_166-44b>¶
　　白豆䓻(去/皮)　檳榔(剉/)　　半夏(為末薑汁和/作餅焙乾)¶
　右為散每服二錢水一盞生薑三片煎至七分去滓¶
　温服¶
温中化痰丸(出和/劑方)　治證與前一切痰飲類温中化痰¶
　丸同¶
　　乾薑(一兩/炮)　半夏(一兩/煮)　細辛(半兩去/葉洗)胡椒(半/兩)¶
　　白术(二兩/焙)¶
　右為末薑汁打糊為丸如梧桐子大每服三十丸至¶
<pb:KR3e0067_WYG_166-45a>¶
　五十丸湯飲不拘時候¶
强中丸(一名强中二薑/丸出三因方)　治胃脘虚寒冷痰留滯痞塞¶
　不通氣不升降口苦無味不思飲食亦主温脾胃消¶
　寒痰茶積¶
　　高良薑(一兩/細剉)乾薑(一兩炮/淨拭)陳皮(一兩/去白)　青皮(一兩/去穰)¶
　　半夏(二兩湯/洗去滑)¶
　右為末用生薑自然汁煮麫糊為丸如梧桐子大每¶
　服二三十丸生薑湯下中滿氣痞服之甚妙一方有¶
<pb:KR3e0067_WYG_166-45b>¶
　南星半兩炮一方不用生薑汁丸鹽湯送下空心服¶
　一法前藥並不炮製¶
呉茱萸湯　治胷膈冷痰心下煩滿欲吐不下食¶
　　呉茱萸(二兩湯/洗焙炒)　　　　半夏(二兩湯洗/七次切焙)¶
　　桂(二兩去/麤皮)　人參(二/兩)　　甘草(一兩/炙)¶
　右㕮咀如麻豆大每服五錢以水一盞半入生薑半¶
　分切大棗二枚煎取一盞去滓温服日三¶
礬石丸　治冷痰温胃利膈思食¶
<pb:KR3e0067_WYG_166-46a>¶
　　白礬(一兩/枯研)　芎藭(一/兩)　　乾薑(一兩/炮)　半夏(一兩/碎剉)¶
　　(薑汁浸/透炒)¶
　右為細末煮棗肉和丸如梧桐子大每服十五丸至¶
　二十丸生薑湯下不拘時候¶
薑桂丸(出㧞/萃方)　治寒痰咳嗽脉沉面色黧黒小便急痛¶
　足寒而逆心多恐怖¶
　　南星(一兩/洗)　半夏(一兩/洗)　官桂(一兩去/麤皮)¶
　右為細末蒸餅為丸如梧桐子大每服三五十丸生¶
<pb:KR3e0067_WYG_166-46b>¶
　薑湯下食後局方中胡椒理中丸仲景呉茱萸湯亦¶
　可如心下痞悶者加枳實五錢如身熱甚者加黄連五¶
　錢如體重加茯苓白术各一兩如氣逆上者加苦葶¶
　藶五錢如氣促者加人參桔梗各五錢如浮腫加郁¶
　李仁杏仁各五錢如大便秘加大黄五錢如痰而能¶
　食者大承氣湯㣲下之如痰而不能食者厚朴湯主¶
　之一方食後用防己丸或玉粉丸亦可¶
丁香半夏丸(出王氏/博濟方)　治胃冷有痰不思飲食¶
<pb:KR3e0067_WYG_166-47a>¶
　　丁香(一/分)　　白礬(半兩/研)　半夏(二兩水浸七日每/日早換水日足取)¶
　　(出切/曝乾)¶
　右為細末薑汁和丸如小豆大毎服二十丸薑湯下¶
　食後一方鹽湯下如膈上有痰涎只服三服墜下立¶
　見効¶
竒効湯　治冷痰壅盛胷膈不利胃口冷脾氣弱嘔吐¶
　痰涎¶
　　木香(半/兩)　　附子(二兩炮製/去皮臍)　　　　半夏(二兩/湯浸)¶
<pb:KR3e0067_WYG_166-47b>¶
　　(七次/切焙)¶
　右㕮咀剉如麻豆大每服三錢水一盞半生薑半分¶
　切大棗二枚煎至一盞去滓空心温服¶
蓽撥丸　治冷痰飲食不下膈脘不快¶
　　蓽撥(一兩/炒)　乾薑(半兩/炮)　訶梨勒(三分煨/去皮)¶
　右為細末煮麫糊和丸如桐子大每服二十丸薑湯¶
　下不拘時候¶
治冷痰飲胷膈氣滿吐逆不思飲食宜服此方一名半¶
<pb:KR3e0067_WYG_166-48a>¶
　夏散(出聖/惠方)¶
　　半夏(二兩湯洗/七次去滑)　　　　乾薑(一兩炮/製剉)丁香(一/兩)¶
　右為散不計時候以薑湯粥飲調下一錢¶
倍术散　治酒癖五飲停水在心下或兩脇胃中膈間¶
　動揺有聲¶
　　白术(二/兩)　　附子(一兩炮/去皮臍)¶
　右剉散三服水一大盞生薑十片煎空心服臟腑㣲¶
　動即安一方除附子加乾薑肉桂各一兩為末蜜和¶
<pb:KR3e0067_WYG_166-48b>¶
　丸如桐子大每服二十五丸米湯下食前大効¶
二生湯(出傳信/適用方)　專治寒痰胃冷¶
　　附子(生去/皮臍)　半夏(生/用)¶
　右各等分㕮咀每服四錢水二盞薑十片煎至七分¶
　去滓温服空心入少木香煎佳一方去半夏用南星¶
　名附子湯¶
薑附湯(出千/金方)　治痰冷癖氣胷滿短氣嘔沫頭痛飲食¶
　不化¶
<pb:KR3e0067_WYG_166-49a>¶
　　生薑(八/兩)　　附子(四兩生/用四破)¶
　右二味㕮咀以水八升煮取二升分四服又主卒風¶
　忌肉冷水等一方附子炮製¶
一方　治痰涎¶
　右用檳榔為末白湯㸃一錢服¶
一方(出聖/惠方)　治冷痰飲惡心¶
　右用蓽撥一兩搗為末於食前清粥飲調半錢服¶
胡椒理中丸(出衞生/家寶方)　治脾胃虚寒氣不宣通咳𠻳喘急¶
<pb:KR3e0067_WYG_166-49b>¶
　逆氣虚痞胷膈噎悶腹脇滿痛迫塞短氣不能飲食¶
　嘔吐痰水不止(方見咳嗽/門冷嗽類)¶
豆䓻湯(出聖/惠方)　治痰冷嘔逆胷膈不利飲食不下¶
　　草豆䓻(半兩/去皮)半夏(半兩湯浸七/次去滑焙)　　　陳橘皮(三/分)¶
　　(湯浸去/白焙)¶
　右搗篩每服三錢水一盞生薑五片煎至七分去滓¶
　温服不拘時候¶
呉茱萸湯　治冷痰呑酸吐水胷中不利¶
<pb:KR3e0067_WYG_166-50a>¶
　　呉茱萸(一兩湯洗/七次焙炒)　　　半夏(一兩湯洗/七次焙)¶
　　附子(一兩炮製/去皮臍)¶
　右㕮咀如麻豆大每服三錢水一盞半生薑五片煎¶
　至五分去滓温服不拘時候¶
鐵刷湯(出衞生/家寶方)　治積寒痰飲嘔吐不止胷膈不快不¶
　下飲食¶
　　半夏(四錢/洗)　草豆䓻(三/分)　丁香(三/分)　　乾薑(三分/炮)¶
　　訶子皮(三/分)　生薑(一/兩)¶
<pb:KR3e0067_WYG_166-50b>¶
　右㕮咀用水五盞煎至二盞半去滓分三服相繼不¶
　拘時候吐不止加附子三錢生薑半兩¶
薑麴餅子(出十便/良方)　治冷痰瘚¶
　　生薑(二斤切作片子以鹽/二兩淹一宿焙乾)半夏麴(一兩/半)大杏仁(三/十)¶
　　(枚/)　　　　甘草(二/兩)　　丁香(半/兩)¶
　右搗為末糯米糊丸為小餅子每以白湯嚼下三五¶
　餅¶
白术散(出保命/集方)　治夏暑大熱或酒後飲冷痰濕不止胸¶
<pb:KR3e0067_WYG_166-51a>¶
　不利¶
　　白术　　　茯苓　　半夏(洗/)　　黄芩(各等/分)¶
　右為麤末每服五錢至七錢水二盞入生薑十片煎¶
　至一盞去滓調陳皮末一錢神麴末一錢食後服¶
法曰大熱大飲葢酒味熱而引飲冷冷與熱凝胃胷中¶
不能散而成濕故痰作甚者亦吐之吐後服五苓甘露¶
燥濕去痰之劑¶
順元散(出醫方/集成)　治氣虚痰盛不得睡卧氣壅痰瘚尤¶
<pb:KR3e0067_WYG_166-51b>¶
　宜服之¶
　　南星(一兩/炮)　川烏(半/兩)　　附子(半/兩)　　木香(二錢/半)¶
　右㕮咀每服三錢水一盞薑十片煎熱服¶
　　　痰瘚¶
　　　方¶
省風湯(出衞生/家寶方)　治痰瘚¶
　　半夏(八/兩)　　防風(四/兩)　　甘草(二/兩)¶
　右件同為細末分作四十服每服用水一大盞半薑¶
<pb:KR3e0067_WYG_166-52a>¶
　二十片煎至七分去滓温服不計時候一方用天南¶
　星代半夏¶
導痰湯　治痰瘚頭昏暈(出傳信/適用方)¶
　　半夏(四兩湯/浸七次)天南星(一兩細切/薑汁浸)　　　枳實(一兩/去穰)¶
　　橘紅(一/兩)　　赤茯苓(一/兩)¶
　右為麤末每服三錢水二盞薑十片煎至一盞去滓¶
　温服¶
水玉湯(出楊氏/家藏方)　治眉稜骨痛不可忍者此痰瘚也¶
<pb:KR3e0067_WYG_166-52b>¶
　　半夏(不拘多少湯洗/七次切片子)¶
　右㕮咀每服三錢水一盞半生薑十片煎至八分去¶
　滓温服食後¶
　¶
　¶
　¶
　¶
　普濟方卷一百六十七¶
