# -*- mode: mandoku-view; -*-
#+TITLE: 普濟方
#+DATE: 2015-08-24 23:06:55.307432
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百二十
<pb:KR3e0067_WYG_320-1a>¶
欽定四庫全書¶
　普濟方卷三百二十　　明　周王朱橚　撰¶
　　婦人諸疾門¶
　　　吐血(附論/)¶
夫人吐血者皆由臟腑傷損所致夫血者外行於經絡¶
内榮於臟腑若傷損氣血經絡則虛血行失於常理氣¶
逆者吐血又怒氣逆甚則嘔血然憂思驚恐内復氣逆¶
上者皆吐血也¶
<pb:KR3e0067_WYG_320-1b>¶
　　　方¶
生地黄煎　治婦人勞熱至甚吐血不止心神煩躁少¶
　思飲食¶
　　生地黄汁(一/升)生藕汁(三/合)青蒿汁(三/合)生薑(二両/取汁)蜜(四/両)¶
　　酥(一/両)柴胡(一両/去苗)知母(二/両)雞蘇葉(一/両)¶
　右為散與煎藥汁同於銀器中攪令勻漫火煎成膏¶
　収瓷盒中每服半匙以清粥飲調下不計時候¶
雞蘇散　治婦人吐血心煩昏悶¶
<pb:KR3e0067_WYG_320-2a>¶
　　麥門冬　當歸(八/分)雞蘇葉(一/両)阿膠　生地黄¶
　　刺薊(各一/両)黄耆　羚羊角屑　茴根　甘草(各半/兩)¶
　　伏龍肝　黄芩(各三/分)¶
　右為粗末每服四錢水一盞煎至六分去滓温服用¶
　薑三片如半雞子大同煎¶
刺薊散　治婦人頭疼壮熱心中煩悶吐血¶
　　刺薊(二/両)雞蘇葉(二/両)赤芍藥　麥門冬(二両/去心)石膏(三/両)¶
　　赤茯苓(一/両)黄芩(一/両)茴根(一両炙/㣲赤剉)甘草(一両炙/㣲赤剉)¶
<pb:KR3e0067_WYG_320-2b>¶
　　生乾地黄(二/両)¶
　右為散每服四錢水一中盞入生薑半分青竹茹一¶
　分煎至六分去滓温服不計時候¶
阿膠散　治婦人吐血心神煩熱¶
　　阿膠(二分𢷬碎/炒黄燥)當歸(三/分)犀角屑(三/分)黄芩(三/分)桂心(三/分)¶
　　雞蘇葉(三/分)羚羊角屑(三/分)麥門冬(三分/去心)生乾地黄(二/両)¶
　　甘草(半両炙/赤剉)¶
　右為散每服四錢水一中盞入淡竹茹一分生薑半¶
<pb:KR3e0067_WYG_320-3a>¶
　分煎至六分去滓温服不計時候¶
雞蘇散(出大全/良方)治虛損氣逆吐血不止¶
　　雞蘇葉　黄芩(各一/両)當歸(半/両)赤芍藥　阿膠(二/両)¶
　　伏龍肝(二/両)刺薊　生地黄　黄耆(各/両)¶
　右為粗末每服四錢薑三片竹茹如彈子大水同煎¶
　此大全良方雞蘇散此多刺薊生地黄黄耆内煎法¶
　多生薑竹茹然治證并分両全同故法良方而存此¶
　也¶
<pb:KR3e0067_WYG_320-3b>¶
麥門冬散(出聖/惠方)治婦人心中壅毒吐血煩悶¶
　　麥門冬(二/両)生乾地黄(二/両)薺苨(一両/半)犀角屑(一/両)黄芩¶
　　川升麻(各一/両)白茅根(三両/半剉)藍葉(二/両)甘草(一両炙/㣲赤剉)¶
　右為散每服四錢水一中盞入香豉一百粒淡竹茹¶
　一分生薑半分煎至六分去滓温服不計時候¶
伏龍肝(出永類/鈴方)治男子婦人五臟結熱吐血衂血並皆¶
　治之¶
　　伏龍肝　生地黄(各一/両)竹茹(一/升)芍藥　當歸¶
<pb:KR3e0067_WYG_320-4a>¶
　　黄芩　川芎　桂心　甘草(各二/兩)¶
　右為㕮咀水一斗三升煮竹茹減三升内藥煮取三¶
　升分為三服一方無桂又用生葱心塞鼻或因刺著¶
　血不止立佳¶
竹茹(出子/言方)治婦人汗血吐血尿血下血¶
　　竹茹(二/升)人參　芍藥　桔梗　芎藭　當歸¶
　　甘草　桂心(各一/兩)乾地黄(四/兩)¶
　右㕮咀以水一斗煮取三升分三服¶
<pb:KR3e0067_WYG_320-4b>¶
生地黄散(出濟生/㧞萃)諸見血無寒衂血下血吐溺血背熱¶
　属於熱¶
　　生地黄　熟地黄　枸把子　地骨皮　天門冬¶
　　黄耆　芍藥　甘草　黄芩(各等/分)¶
　右為粗末每服一兩水煎脉微身凉惡風每一兩加¶
　桂半錢¶
治肌痩咯血肺痿等疾(出大全/良方)¶
　　蛤蚧(一雙全者酒/浸一宿頭炒)知母　貝母(去/心)人參(去/蘆)¶
<pb:KR3e0067_WYG_320-5a>¶
　　杏仁(去皮尖/麩炒)枇杷葉(去毛/炒)鹿角膠(粉/炒)甘草¶
　右各一兩凈秤為末每服三錢水一盞入桑白皮煎¶
　至八分温服日三夜二¶
青飲子(出大全/良方)治咯血¶
　　青黛　杏仁(各等/分)¶
　右一處同研成膏用黄蠟和作三十餅子每服一餅¶
　子用乾柿半箇夾定以濕紙裹煨合香同嚼粥飲下¶
　無時¶
<pb:KR3e0067_WYG_320-5b>¶
治婦人熱毒上攻吐血不止(一錢五神湯/出聖惠方)¶
　　生藕汁　刺薊　生地黄汁(各三/合)生薑汁(半/合)白蜜(一/合)¶
　右和煎三兩沸無時以小盞調炒麫塵一錢服¶
柴參散(出聖/惠方)治婦人卒吐血不止胷心悶痛¶
　　紫參(一/兩)鹿角膠(一兩𢷬研/炒黄燥)青竹茹(一/兩)生乾地黄(二/兩)¶
　　羚羊角屑(一兩炒/黄燥)¶
　右為散每服二錢新汲水磨生薑調下不計時候¶
生地黄散(出聖/惠方)治婦人心熱壅悶吐血¶
<pb:KR3e0067_WYG_320-6a>¶
　　生乾地黄(一両/半)麥門冬(一両/去心)甘草(半両炙/㣲赤剉)薺苨(三/分)¶
　　白茅根(二両/剉)藍葉(一/両)¶
　右為散每服四錢水一中盞入生薑半分豆豉一百¶
　粒煎至六分去滓温服不計時候¶
葇脾湯(出大全/良方)治虛勞吐血下血自汗出¶
　　甘草　白芍藥　黄耆(各一/兩)熟地黄(三/両)¶
　右為末每服四錢水酒各一大盞已上煎至七分盞¶
　攄去滓只取六分清汁放温食前服之¶
<pb:KR3e0067_WYG_320-6b>¶
女年十四月水不行遂妄行而嘔血諸藥無效察其形¶
容人肥脉不大不出且用四生丸即安又嘗治一男子¶
因飽低頭負重吐血諸藥無效亦用四生丸及青餅子¶
即安更不發僕觀初盧世治吐血不喜用竹茹生地黄¶
藕汁然亦不可拘泥此説如陽乘於隂血得熱則流散¶
經水沸溢宜服凉藥以觧之大黄犀角生地生艾藕汁¶
其能無效如隂乘於陽所謂天寒地凍水凝成氷冝服¶
温藥以煖之乾薑肉桂豈能無功學者更宜思之可也¶
<pb:KR3e0067_WYG_320-7a>¶
已上所論中四生丸青餅子各見於後¶
四生丸(出聖/惠方)療吐血陽乘於隂血熱妄行宜服此藥¶
　　生荷葉　生艾葉　生地黄¶
　右等分爛研丸如雞子大每服一丸三盞煎至二盞¶
　去滓温服無時候經驗方陳氏云先公逰福青靈石¶
　寺見侍者齋罷來侍立見桌子不稳急聲呼叱之當¶
　時即嘔血盖食飽後破肺也明年再到寺因問去年¶
　嘔血者無恙其主僧答之得四生丸服之遂愈因以¶
<pb:KR3e0067_WYG_320-7b>¶
　屢救人有效¶
又方(出聖/惠方)治婦人吐血百治不差¶
　　龍骨(半/両)當歸(三分剉/㣲炒)生乾地黄(一/両)¶
　右為細散以生地汁調下二錢不計時候¶
又方(出聖/惠方)¶
　　青竹茹(一/両)生地黄(二兩/切)羚羊角屑(半/兩)¶
　右以水一大盞半煎至一盞去滓分三服不計時候¶
又方(出聖/惠方)¶
<pb:KR3e0067_WYG_320-8a>¶
　　桂心(一/両)阿膠(半両搗碎/炒黄燥)生乾地黄(半/両)¶
　右為細散每服一錢煎竹茹湯調下不計時候温服¶
又方(出聖/惠方)治吐血¶
　　生地黄(三升/切)阿膠(二両/炒)蒲黄(六/合)¶
　右用水五升煮取三升分三服僕嘗治一人吐血診¶
　其脉肝部弦氣口濡此因怒極而得之遂用蘇合香¶
　丸和雞蘇丸服即效一方為散粥餅調下二錢或煎¶
　乾薑甘草湯與服或四物理中湯亦可服生地黄竹¶
<pb:KR3e0067_WYG_320-8b>¶
　藕汁¶
治婦人吐血(出聖/驗方)¶
　　陳槐花(二両/炒)百草(半/両)¶
　右為細末每服芽蔗根煎酒調下亦治血崩一方無¶
　芽蔗根用鍾紅燒淬酒下¶
治熱毒吐血經日百治不差者(出聖/惠方)¶
　　地黄汁(半/升)生大黄末(一方/寸)¶
　右煎地黄汁三兩沸調大黄末令勻為三服¶
<pb:KR3e0067_WYG_320-9a>¶
又方(出大全/良方)治吐血¶
　用桂心末水調方寸匕日夜可二十服¶
又方(出聖/惠方)治熱毒吐血¶
　用伏龍肝研令極細每服二錢新汲水調下頓服取¶
　效¶
茅花湯(出聖/惠方)¶
　用白茅花濃煎飲之立止𢷬生白茅根取汁一合飲¶
　之亦得或取根一握長六寸水煎去滓温服¶
<pb:KR3e0067_WYG_320-9b>¶
又方(出聖/惠方)¶
　用生葱心塞鼻即定若因刺着并刀斧所傷血不止¶
　用之立定¶
又方(出大全/良方)¶
　用釡底墨研入鼻中¶
又方(出聖/良方)¶
　用亂髪灰細研以竹管吹入鼻中立止¶
又方(出聖/惠方)¶
<pb:KR3e0067_WYG_320-10a>¶
　取龍骨末吹入鼻中立止¶
治一切風并鼻紅吐血腸風血痢及崩中帶下¶
　用牡驢皮煎膠食¶
療熱甚嘔血者¶
　以犀角地黄湯局方小三黄丸以白茅根煎¶
治吐血及下血(出本/草)¶
　以雞蘇莖葉煎取汁飲之¶
　　　咳嗽(附論/)¶
<pb:KR3e0067_WYG_320-10b>¶
夫婦人咳嗽者由肌體虚外受於寒熱風濕所得也肺¶
為四臟之華盖内統諸臟之氣外合於皮毛若為寒熱¶
風濕所傷邪氣自皮毛而入於肺中外皆傷故令咳嗽¶
也大抵治咳不可一槩治當以脉息辨之脉浮而弦者¶
起於風濡而弱者起於濕洪而數者起於熱遲而澀者¶
起於寒風者散之濕者燥之熱者凉之寒者温之虛者¶
補之未有不安者也　經曰㣲寒為嗽寒甚為傷臓古¶
人立方治嗽未有不下温藥如乾薑桂心細辛之属¶
<pb:KR3e0067_WYG_320-11a>¶
以寒氣入裏非辛甘不能發散以此準之未有内寒¶
而嗽也又曰熱在上焦因咳為肺痿又實為肺癰虚則¶
為肺痿此人其原或血不足或酒色滋味太過或因服¶
利藥重亡津液操氣内氣焚肺金受邪脉數熱咳嗽膿¶
血病至於此亦已危矣古人立方亦用温藥加建中之¶
属今人但見發熱咳嗽卒用柴胡鼈甲門冬葶藶等藥¶
旋踵受弊而不知非可為深戒就使不可進以温藥必¶
須用此湯丸古之調治無為鹵莾致傷人命　經曰人¶
<pb:KR3e0067_WYG_320-11b>¶
感於寒則受病㣲則為咳甚則泄為痛凡咳嗽五臓六¶
腑皆有之惟肺先受邪盖肺主氣合於皮毛邪初傷外¶
客皮毛故咳為肺病五腑則各因四時受邪六腑傳入¶
五臟所以古言肺病難愈而善卒死者肺為嬌臟怕寒¶
而惡熱故邪氣易傷而難治以世湯散逕過鍼灸不及¶
故也十種咳嗽者肺咳心咳脾咳腎咳肝咳風咳寒咳¶
支飲咳膽厥隂咳華陀所謂五嗽者冷咳嗽氣嗽之嗽¶
飲邪嗽孫眞人亦有方治寒毒渥嗽者歴代方論著之¶
<pb:KR3e0067_WYG_320-12a>¶
甚詳惟今之所謂勞嗽者無所經見意其華陀所謂邪¶
嗽眞人所謂注嗽者是也此病盖酒色過度勞極傷肺¶
損動經絡其重者咯唾膿血輕者時發時差又有因虛¶
感邪惡之氣且傳疰得之或先嘔而後嗽或先咳嗽漸¶
就沉羸此則非特内損肺經又挾邪惡傳疰之氣所以¶
特甚病之毒害無過此也眞人治疰嗽通氣丸方用蜈¶
蚣四節又夜夣與鬼交通及飲食者全用蜈蚣外臺方¶
四滿丸治五嗽亦用蜈蚣遇世名公能推原其㫖意卒¶
<pb:KR3e0067_WYG_320-12b>¶
用蛤蚧天靈盖桃桞枝麝香雄黄安息香之類以通神¶
明之藥療之深知古人之意矣又肺中有蟲如蚕令人¶
喉痒而咳嗽湯散逕過鍼灸不及以令口化蟲死即嗽¶
止　夫嗽者感風於皮毛入於腠理寒於肺經所以嗽¶
也潤肺湯散主之有吐而嗽者由茶飲過多停積於胸¶
膈乆則成痰使人頭目昏痛精神不爽惡風憎寒此因痰作咳¶
嗽也潤肺湯加半夏食臓物炙嗽有肺受傷也六合湯¶
玉屑丸主之姙娠而嗽者亦同也但急治恐胎墜治之¶
<pb:KR3e0067_WYG_320-13a>¶
以前藥攻之然與産後一理又有經産後而暴虛則肺¶
虛客寒房勞之故使肺作其嗽六合湯主之儒門事親論¶
云楊夀之妻病嗽十餘年(闕/)　　　　　麝香湯止¶
之以半猶不足用止之明旦(闕/)覺惡心以人参止之二¶
日稍寕自下藥中(闕/)　　　　　　　　先日病乆¶
嗽藥已經病自然遲觧涌後調理數日及止戴人常言¶
涌後有傾悞者有徐悞者有反悶悶心者病來盡如有¶
反熱者不可不下也大抵二日後無不快者若嗽不止¶
<pb:KR3e0067_WYG_320-13b>¶
者以氷水觧之藥熱則行寒則止¶
　　　方¶
潤肺湯　治咳嗽痛喉中鳴¶
　　人参(去/蘆)杏仁(去皮/尖)麻黄　紫苑(洗去皮後/炒各半両)陳皮(浸去/穣)¶
　　桔梗(去蘆/炒)阿膠(剉炒令/沸燥)甘草(各三/錢)貝母(去心/炒)¶
　右㕮咀每服五錢水一盞煎至七分熱服之¶
橘皮湯　療春冬傷寒秋夏冷濕咳嗽喉中作聲上氣¶
　不得下頭痛¶
<pb:KR3e0067_WYG_320-14a>¶
　　陳皮　紫苑　麻黄(去/根)杏仁(製/)當歸　桂心¶
　　甘草　黄芩(各等/分)¶
　右㕮咀每服五錢水一盞半煎至六分去滓熱服¶
人参散　治婦人肺臟虚冷時有咳嗽不思飲食¶
　　人参(一両去/蘆頭)細辛(半/両)白术(三/分)陳皮(一両湯浸/去白穣焙)¶
　　肉桂(三分去/皺皮)厚朴(一両去粗皮塗/生薑汁炙香熟)白茯苓(三/分)¶
　　紫苑(三分洗/去苖土)乾薑(三分炮/製剉)桔梗(半両去/蘆頭)甘草(半両炙/㣲赤剉)¶
　右為散每服三錢水一中盞入生薑半分棗三枚煎¶
<pb:KR3e0067_WYG_320-14b>¶
　至六分去滓温服不拘時候¶
五味子散　治婦人心胸痰壅時有喘促欬嗽不欲飲¶
　食¶
　　五味子(三/分)半夏(湯浸七/遍去滑)紫苑(洗去/苗土)枇杷葉(㓕去毛黄/各半両)¶
　　前胡(去蘆/頭)陳橘皮(湯浸七遍去/滑各三分)桔梗(半両去/蘆頭)¶
　　訶梨勒皮(三/分)杏仁(半両去皮尖雙/仁麩炒㣲黄)赤茯苓(二/分)¶
　　枳殻(半両麩炒/㣲黄去穣)甘草(半両炙/㣲赤剉)¶
　右為散每服三錢水一中盞入生薑半分煎至六分¶
<pb:KR3e0067_WYG_320-15a>¶
　去滓温服不計時候¶
訶梨勒丸　治婦人欬嗽不止痰毒壅滯心胸不利咽¶
　喉噎塞¶
　　訶梨勒子(三/分)貝母(二/分)射干(三/分)紫苑(浸洗去/苖土)桂心(三/分)¶
　　紫蘇子(三分/㣲炒)前胡(三分去/蘆頭)桔梗(三両去/蘆頭)木通(三分/剉)¶
　　皂夾子仁(二両/㣲炒)郁李仁(一両半湯浸去/㣲炒剉研入)¶
　右為細末研入郁李仁令勻煉蜜和𢷬三五百杵丸¶
　如梧桐子大每服不計時候以生薑湯下二十丸¶
<pb:KR3e0067_WYG_320-15b>¶
細辛散　治婦人肺臟虛寒胸中痰滯不欲飲食時復¶
　咳嗽¶
　　細辛(洗去/苗土)訶梨勒皮(各半/両)附子(一両炮製/去皮臍)桂心(半/両)¶
　　甘草(半両炙/㣲赤剉)紫苑(三分洗/去苖土)人参(半/両)乾薑(半両炮/製碎剉)¶
　　陳橘皮(一両湯浸/去白穣焙)半夏(半両湯浸/七遍去滑)¶
　右為粗散每服三錢水一中盞入生薑半分棗三枚¶
　煎至六分去滓温服¶
厚朴散　治婦人體虚感於寒氣時有欬嗽¶
<pb:KR3e0067_WYG_320-16a>¶
　　厚朴(一両去粗皮生/薑汁炙香熱)白茯苓(一/両)桂心(三/分)白术(一/両)¶
　　訶梨勒皮(三/分)陳橘皮(三分湯浸/去白穣焙)人参(一両去/蘆頭)¶
　　細辛(半/両)甘草(一分炙/㣲赤剉)¶
　右為散每服四錢水一中盞入生薑半分棗三枚煎¶
　至六分去滓温服不計時候¶
蘿蔔子丸(出聖/惠方)治婦人腹虛上氣欬嗽胸膈痰滯含化¶
　　蘿蔔子(一両/㣲炒)冬瓜子仁(半両/㣲炒)&KR0797;&KR0803;子仁(半/両)桂心(半/両)¶
　　訶梨勒皮　麥門冬(一両去/心焙)皂莢子仁(半両/㣲炒)¶
<pb:KR3e0067_WYG_320-16b>¶
　　五味子(半/両)甘草(半両炙/㣲赤剉)¶
　右為細末煉蜜和丸如彈子大不計時候常含一丸¶
　嚥津¶
含化貝母(出聖/惠方)治婦人咳嗽不止¶
　　貝母(一両醋/炒㣲黄)欵冬花(二/両)桂心(一/両)百合(一/両)紫苑(一両洗/去苖土)¶
　　杏仁(二両湯浸去尖/雙仁麩炒令黄)木乳(一両去粗皮/塗醋炙黄)甘草(半両炙/㣲赤剉)¶
　右為細末研入杏仁令勻煉蜜和𢷬如彈子大不計¶
　時候常含一丸嚥津¶
<pb:KR3e0067_WYG_320-17a>¶
白莢丸(出聖/惠方)治婦人咳嗽乆不止¶
　　皂莢(一両去皮子/塗醋炙焦色)五靈脂(一/両)蜀桑根(一両已上並/搗細羅為末)¶
　　甜天蔴(一両半隔紙炒令/紫色别𢷬如膏)杏仁(一両半浸去尖雙/仁麩炒黄研如膏)¶
　右以棗肉及煉子蜜和丸如梧桐子大每服食後紫¶
　蘇子湯下十丸¶
治婦人欬嗽不止(出聖/惠方)¶
　　露蜂(一両/㣲炙)貝母(半/両)桂心(半/両)黄明膠(一両搗碎/炒黄燥)¶
　　甘草(一分炙/㣲赤剉)¶
<pb:KR3e0067_WYG_320-17b>¶
　右為細散每服一錢食後以糯米粥飲調下¶
木乳散(出聖/惠方)治婦人咳嗽乆不止¶
　　木乳(三両去粗皮/塗酥炙黄)貝母(二両酥/炒㣲黄)甘草(一両塗酥/炙㣲赤剉)¶
　　杏仁(二両湯浸去皮尖/雙仁麩炒令黄)¶
　右為散每服一錢生薑橘皮湯調下食後¶
四蒲丸(出聖/良方)治五嗽一氣嗽二飲嗽三熱𠻳四冷嗽五¶
　邪嗽¶
　　乾薑　桂心　躑躅花　芎藭　紫苑(各二/分)人参¶
<pb:KR3e0067_WYG_320-18a>¶
　　鬼督郵　半夏(洗/)甘草(炙各/一分)蜈蚣(一枚去/頭足炙)細辛(一/分)¶
　　芫花根皮(二/分)¶
　右為細末煉蜜為丸如大豆許每服五丸米飲下日¶
　三未知加至七丸八丸見效忌羊肉餳生葱生　菜¶
　海藻菘菜¶
四蒲丸(出聖/惠方)療五嗽一氣𠻳二脾𠻳三熱𠻳四邪𠻳五¶
　冷𠻳悉皆主之¶
　　蜈蚣(二枚/炙)芫花(揀五/分熬)躑躅(炒/)乾薑　芎藭(各四/分)¶
<pb:KR3e0067_WYG_320-18b>¶
　　人参　細辛(各三/分)桂心(四/分)¶
　右為末煉蜜丸如梧桐子大米飲下一十丸日三服¶
　加至十五丸忌生葱生菜¶
金不換散(出聖/良方)治諸嗽¶
　　鸎粟殻(七錢去項/子蜜炙)白术(一/錢)欵冬花(一/錢)陳皮(一錢/去白)¶
　　黄連(一分/半)¶
　右剉末作五服水一盞半薑三片烏梅一箇煎至七¶
　分温服治勞嗽神效又黄耆建中湯加五味子¶
<pb:KR3e0067_WYG_320-19a>¶
補肺湯(一名清/金湯)治丈夫婦人逺年近日脾氣欬嗽上氣¶
　喘急喉中涎聲胸滿氣逆坐卧不安飲食不下及治¶
　肺感寒邪咳嗽聲重語音不出鼻塞頭昏並皆治之¶
　(出大全/良方)¶
　　鸎粟殻(二両/製)人参　粉草(各半/両)陳皮　明阿膠¶
　　茯苓　杏仁　白术　北五味子　桑白皮¶
　　薏苡仁　紫蘇莖(各一/両)¶
　右㕮咀每服三大錢水一盞半薑三片棗兩枚烏梅¶
<pb:KR3e0067_WYG_320-19b>¶
　半箇煎至一盞臨卧温服如加百合貝母去心半夏¶
　麯欵冬花各一兩服之效¶
定喘湯(出永類/鈴方)治状同前¶
　　半夏麯(炒/)明阿膠(炒/)甘草(各錢/半)鸎粟殻(半両/製)¶
　　北五味子　桑白皮　麻黄(去/莭)人参(各一/分)¶
　右㕮咀每服三大錢薑三片烏梅半箇煎至七分去¶
　滓漸漸温服食後臨卧服¶
六合湯　治肺虛作嗽喘急¶
<pb:KR3e0067_WYG_320-20a>¶
　　紫苑(洗去土/剉碎炒)杏仁(去皮/尖)欵冬花(去枚/梗子)人参(去/蘆)¶
　　甘草(炙/)紫蘇葉(各等/分)¶
　右㕮咀每服三錢水一盞入蜜少許煎至五分食後¶
　温服之¶
人参散(出聖危/氏方)治血風勞嗽乍寒乍熱傷寒咳嗽起坐¶
　不能¶
　　人参　知母　秦芁　欵冬花　麻黄　馬兠鈴¶
　　杏仁　苦梗　寒水石　南星　地骨皮　粉草¶
<pb:KR3e0067_WYG_320-20b>¶
　　半夏(各等/分)¶
　右剉散每服三錢水一盞半麥門冬三十粒去心煎¶
　温服喘嗽加烏梅氣急加桑白皮¶
治婦人血氣勞嗽(出經驗/良方)¶
　　猪牙皂角(四両/蜜製)馬兠鈴　天門冬　麥門冬(去/心)¶
　　百部　知母(炒/)麻黄(去/節)甘草(炙/)蒼术(各一/両)¶
　右為末每服二錢空心陳米飲下¶
温金散(出大全/良方)治勞嗽¶
<pb:KR3e0067_WYG_320-21a>¶
　　甘草　黄芩　桑白皮　防風(各一/両)杏仁(二十/七粒)¶
　　人参(去/蘆)茯苓(各半/両)麥門冬(一/分)¶
　右以前五味二錢用米泔浸一宿晒乾次人参茯苓¶
　麥門冬三味同為細末每服二錢水一盞煎至八分¶
　食後温服¶
蛤蚧丸(出聖/惠方)治婦人咳嗽不止漸成勞氣宜服之¶
　　蛤蚧(一雙/酥炙)紫苑　欵冬花　鼈甲　貝母(去/心)¶
　　皂莢子仁(各一/両炒)杏仁(炒去尖/一両半)¶
<pb:KR3e0067_WYG_320-21b>¶
　右為細末煉蜜丸如梧桐子大每服二十丸淡薑湯¶
　吞下¶
含化丸(出大全/良方)昔有婦人患肺熱乆嗽身如炙肌痩将¶
　成肺勞服此安寇宗爽傳此方¶
　　枇杷葉(去/毛)桑白皮　欵冬花　木通　紫苑¶
　　杏仁(各等/分)大黄(减/半)¶
　右為細末煉蜜丸如櫻桃大食後夜卧含化一丸未¶
　終一劑而愈¶
<pb:KR3e0067_WYG_320-22a>¶
補肺湯(出大全/良方)治勞嗽¶
　　桑白皮　熟地黄(各二/両)人参(去/蘆)紫苑　黄耆¶
　　川五味子(各一/両)¶
　右為細末每服二錢水一盞煎至七分入蜜少許食¶
　後温服一方四君子湯加秦芁黄蠟煎服尤妙已上¶
　諸方辰陽李倅曾屢救人甚效服藥止可食淡煮猪¶
　蹄肉仍須煮熟肉去厚汁再以白湯熟煮仍忌房勞¶
　生冷魚腥醎醃藏寺修合煎藥忌一切生人男女猫¶
<pb:KR3e0067_WYG_320-22b>¶
　犬雞畜見仍不令病人知藥味大有功¶
治婦人室女患勞嗽百藥無效者此藥如神(出經驗/良方)¶
　　蛤蚧(一隻去毛/蜜炙細切)絳礬(一錢煆/别研入)射干(一錢水/洗生用)¶
　　萆麻子(半両米/炒浸炙)¶
　右為末每服一大錢水一盞生薑五片煎至八分温¶
　服忌醎藏鮓脯之属早晨服妙¶
金不換散(出危/氏方)治男子女人肺胃虚寒乆嗽不已喘促¶
　滿悶咳嗽延盛腹脇脹悶腰背倦痛或虛冷嗽咳唾¶
<pb:KR3e0067_WYG_320-23a>¶
　紅痰及逺年日近一切喘咳疾病諸藥無效者並治¶
　之¶
　　鸎粟殻(半兩/製)杏仁(製/)甘草(各三/錢)枳殻(四/錢)¶
　右㕮咀每服三錢水一盞半薑三片烏梅半個煎至¶
　八分食後臨卧漸漸熱服　許元林先生乙卯年七¶
　月僕嘗治一婦人咳嗽不已服諸藥無效漸成勞瘵¶
　永念診之六脉濡弱以愚考之此是血虚勞太過而¶
　成斯疾合用當歸等藥治之必愈遂先用橘皮湯空¶
<pb:KR3e0067_WYG_320-23b>¶
　心服蘇子降氣湯後用金釵煎熟地黄丸當歸調理¶
　得安又治一婦人時興感熱咳嗽遂用小柴胡湯去¶
　人参薑棗只加北五味子煎即愈¶
黄耆散(出大全/良方)治虛中有熱咳嗽膿血口苦咽乾¶
　　黄耆(四/両)甘草(二/両)¶
　右為細末湯㸃二錢服日三服一方甘草一兩黄耆¶
　六兩名黄耆六一湯口㕮咀水煎服¶
貝母湯(出大全/良方)治諸嗽乆不差¶
<pb:KR3e0067_WYG_320-24a>¶
　　貝母(生薑汁/浸半日)北五味子　黄芩　乾薑(熱者/减半)¶
　　陳皮(各一/両)半夏　桑白皮　桂心(各半/両)木香¶
　　甘草(各一/分)北柴胡(半両熟者/加一半)¶
　右為粗末每服五錢水一盞半杏仁七箇去皮尖碎¶
　之生薑一片煎至七分去滓熱服食稍空及臨卧各¶
　一服　黄師文云戊申冬有姓蔣者其妻積年嗽製¶
　此方授之一投而差以治諸嗽悉皆愈¶
玉屑丸　治咳嗽延盛痰壅咽喉不利¶
<pb:KR3e0067_WYG_320-24b>¶
　　半夏(一両/薑製)生薑(一両炒/片子)白礬(&KR0008;/)百部(一両/醋炙)¶
　右百部共礬為末半夏生薑同煮令爛去生薑将半¶
　夏研如泥和百部礬為丸如梧桐子大每服五十丸¶
　食後臨卧薑湯送下¶
　　　痰飲(附論/)¶
夫痰之為害多因外感五邪及寒暑燥濕風内傷七氣¶
不時喜怒憂思驚恐恚因五邪而得者得風為風痰得寒¶
為寒痰得冷為冷痰得熱為熱痰得暑為暑痰因七氣¶
<pb:KR3e0067_WYG_320-25a>¶
所傷者多因婦人情性熱者不能容忍而有此證豈特¶
只因風冷而成哉所以外感五邪内傷七氣則一身之¶
中血濟淚汗涕唾身中濕者則獨變而成痰乘間而為¶
害也經云清則運為精華濁則凝為痰飲此之謂也然¶
有痰涎欽沫四種相類宜仔細詳辨調治因風而生疾¶
者宜服三生飲星香飲青州白丸子化痰丸因寒冷而¶
得者宜服降氣湯黒飲丹養正丹因熱而得者宜服金¶
沸草散柴胡半夏湯因暑而得者消暑丸氣不調欝結¶
<pb:KR3e0067_WYG_320-25b>¶
而成者宜服参蘇飲四七湯二陳湯痰在上者以𤓰蒂¶
散吐之在下者以控涎丹利之雖曰可吐可下亦要觀¶
人之勇怯察脉之虚實方可投之初虞世有金虎碧霞¶
之戒者此也(闕/)¶
<pb:KR3e0067_WYG_320-26a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_320-26b>¶
　¶
　¶
　¶
　¶
　¶
　　　方¶
旋覆花丸(出御藥/院方)治停痰積飲在脇下乆而不愈漸成¶
　癖心腹脹滿羸痩不能食雖食不消化喜睡乾嘔大¶
<pb:KR3e0067_WYG_320-27a>¶
　小便或澀或利腹中動揺有水聲或口乾好飲水或¶
　覺兩脇注痛服之必安乆服除根¶
　　旋覆花(去/梗)桂心(去/皮)枳實(麩炒/去穣)人参(各一/両)乾薑(炮/)¶
　　芍藥　白术(各一両/二錢半)赤茯苓(一/兩)狼毒(一/兩)¶
　　烏頭(炮一/両)芫花(醋浸半/日炒乾)橘皮(去/穣)吳茱茰(湯浸去/毒炒黄)¶
　　細辛(去/苖)大黄(㣲/炒)黄芩(去黒/心)厚朴(去粗皮/生薑炙)葶藶(隔紙炒/七錢半)¶
　　甘遂(炒半/両)礬石(火燒赤一/両七錢半)¶
　右為末水糊為丸如梧桐子大每服三十服淡薑湯¶
<pb:KR3e0067_WYG_320-27b>¶
　吞下食前服¶
柴胡半夏湯(出永類/鈴方)治痰熱頭痛胸膈煩悶手足煩熱¶
　榮衛(闕/)　　　　拘倦身體疼痛嗜卧少力飲食無¶
　味兼治五嗽痰癖¶
　　柴胡(八/両)半夏(二両/半)人参(去/蘆)甘草　黄芩¶
　　麥門冬(各二/兩)白术(二/兩)¶
　右㕮咀每服五錢水一盞半生薑五片棗一枚煎至¶
　八分去滓服¶
<pb:KR3e0067_WYG_320-28a>¶
四七湯(出濟生/㧞粹)治喜怒悲思憂恐驚之結成痰涎状如¶
　破絮或如梅栘在咽喉之間咯不出嚥不下此七氣¶
　所為世或中脘痞滿氣不舒快或痰涎壅盛喘急或¶
　因痰飲中節嘔逆惡心並宜服之婦人情熱者不能¶
　寛觧多被七氣所傷遂致氣損胸臆或如梅桞核上¶
　咽喉甚者滿悶欲飽産婦尤多此證宜虚服此劑間¶
　以香附子藥乆服取效切不可謂紫蘇耗氣且新産¶
　氣血俱虛不冝多用服之效¶
<pb:KR3e0067_WYG_320-28b>¶
　　紫蘇(二/両)厚朴(三/両)茯苓(四/両)半夏(五/両)¶
　右㕮咀每服四錢水一盞半薑七片棗一枚煎六分¶
　去滓熱服無時候若因思慮過當小便白濁用藥吞¶
　青州白丸子極妙¶
大半夏湯(出大全/良方)治痰飲及脾胃不和¶
　　半夏　白茯苓　生薑(各一/分)¶
　右㕮咀作一服每遇膈間有寒痰以水二盞煎至一¶
　盞去滓臨卧温服如有熱痰加炙甘草一分如脾胃¶
<pb:KR3e0067_WYG_320-29a>¶
　不和去甘草加橘皮一分同煎此即二陳湯加减得¶
　理¶
瓜蒂(出大全/良方)療病如枝證頭不痛項不强寸脉㣲浮胸¶
　中痞硬氣上衝咽喉不得息者此為胸中有痰也當¶
　吐之宜服¶
　　瓜蒂(炒/黄)赤小豆(各半/両)¶
　右二味同研為細末取湯七合先漬之須臾煑作¶
　稀糜去滓取汁和散温頓服不吐少少加得快吐¶
<pb:KR3e0067_WYG_320-29b>¶
　乃止諸亡血虚家不可與之脉㣲大忌令人吐¶
茯苓丸(出大全/良方)¶
　　茯苓(一/両)半夏(二/両)枳殻(半両/炮製)風化利硝(一/分)¶
　右為末薑汁煮糊為丸如梧桐子大生薑湯下二十¶
　丸食後服¶
控涎丹(出大全/良方)凡人忽患胸背手足頸項腰胯隠痛不¶
　可忍連筋骨牽引釣痛坐卧不寕時時走易不定俗¶
　醫不曉謂之走疰便用風藥及針灸皆無益又疑是¶
<pb:KR3e0067_WYG_320-30a>¶
　風毒結聚欲為癰疽亂以藥貼亦非也此乃痰涎伏¶
　在心膈上下變為此痰或令人頭痛不可舉或神意¶
　昏倦多睡或飲食無味痰唾稠粘夜間喉中如鋸聲¶
　多流睡涎手脚重膇冷痺氣不通誤認為癱瘓亦非¶
　也凡有此疾但以此藥不過數服其疾如失¶
　　甘遂(去/心)大㦸(去/皮)眞白芥子(各等/分炒)¶
　右為末糊丸如梧桐子大臨卧淡薑湯吞下五七丸¶
　如疾猛加至十丸¶
<pb:KR3e0067_WYG_320-30b>¶
　　　風痰(附論/)¶
夫婦人風痰者由臟腑風冷水飲停積在於胸膈所成¶
也人皆有痰少者不能為妨多者成患胸膈有痰隠疾¶
於五臟則令眼昏亦令頭眩頭痛也　夫心胸嘈雜婦¶
人多有此證原疾之由多是痰也皆血液淚汗變成云¶
是血嘈今人多用猪餘血炒而食之則愈詳其此理是¶
以血歸導血原兩恰如塩梅下涎之義不若用旋覆花¶
湯治心腹中脘痰水冷氣心下汪洋嘈雜腹鳴多睡口¶
<pb:KR3e0067_WYG_320-31a>¶
中清水自出脇肋急脹悶痛不欲食此胃氣虛冷所到¶
其脉沉遲弦細是其證也¶
　　　方¶
旋覆花湯(出聖/惠方)治婦人風痰嘔逆及中脘冷心下嘈雜¶
　口中清水自出脇肋急脹滿痛頭目昏悶不欲食胃¶
　氣虛冷脉沉遲弦細¶
　　旋覆(去/蒂)枇殻(穣㣲/炒)前胡　人参(去/蘆)𦍑活　桂心¶
　　枳殻　半夏(各半/両)甘草　羚羊角屑　赤茯苓(各三/分)¶
<pb:KR3e0067_WYG_320-31b>¶
　右為粗末每服三錢水一盞薑三片煎至七分去滓¶
　温服¶
天南星丸(出聖/惠方)治婦人風痰心膈壅滯¶
　　天南星　白附子(並/炮)皂莢仁(炒/黄)半夏麯(各一/両)¶
　　晋礬(半両/枯)¶
　右為細末以酒煮麯糊丸如梧桐子大每服十丸生¶
　薑薄荷湯吞下¶
又方(出聖/惠方)¶
<pb:KR3e0067_WYG_320-32a>¶
　　半夏　天南星(各二/両)肥皂莢(五挻/剉)生薑(三/両)¶
　右以水五升一同煮令水净去皂莢生薑只用半夏¶
　天南星焙乾為末以酒煮麫糊丸如梧桐子大每服¶
　七丸生薑薄荷湯吞下一方加白附子二兩晋礬半¶
　兩拈¶
旋覆花湯(出大全/良方)治婦人心胷嘈雜多是痰證或是云¶
　血嘈今人多用餘血炒食之則愈此以血導歸原法¶
　此湯治中脘心腹冷痰心下嘈雜口中清水自出脇¶
<pb:KR3e0067_WYG_320-32b>¶
　肋急脹滿痛不欲食悉主之¶
　　旋覆花　北細辛　橘皮　桂心　人参　甘草¶
　　苦梗　白芍藥　半夏(各半/両)赤茯苓(三/分)¶
　右㕮咀每服四錢水一盞半生薑七片煎至八分去¶
　滓温服¶
羚羊角散(出聖/惠方)治婦人風痰氣壅心膈滿悶頭目昏重¶
　不下飲食¶
　　羚羊角屑(二/分)赤茯苓(三/分)防風(半両去/蘆頭)訶梨勒皮(三/分)¶
<pb:KR3e0067_WYG_320-33a>¶
　　藿香(半/両)半夏(半両湯洗/七遍去滑)赤箭(半/両)旋覆花(半/両)芎藭(半/両)¶
　　前胡(三分去/蘆頭)赤草(半両炙/㣲赤)枇杷葉(半両拭去/毛炙㣲黄)¶
　　枳殻(半両麩炒/㣲黄去穣)¶
　右為散每服三錢水一中盞入生薑半分煎至六分¶
　去滓温服不拘時候¶
半夏散(出聖/惠方)治婦人風痰氣逆胸膈壅悶難下飲食¶
　　半夏(一兩湯洗/七遍去滑)前胡(一両去/毛頭)旋覆花(半/両)大腹皮(一両/剉)¶
　　桂心(半/両)人参(二分去/蘆頭)白术(三/分)甘草(半両炙/㣲赤剉)防風(半両去/蘆頭)¶
<pb:KR3e0067_WYG_320-33b>¶
　　枳殻(半両麩炒/㣲黄去穣)桑根白皮(半両/剉)陳橘皮(半両湯浸/去白穣焙)¶
　右為散每服三錢水一中盞入生薑半分煎至六分¶
　去滓温服不計時候¶
赤茯苓散(出聖/惠方)治婦人風痰心胸不利頭目昏重時欲¶
　嘔吐不下飲食¶
　　赤茯苓(一/両)蔓荆子(半/両)細辛(半/両)人参(三分/去蘆)前胡(一両去/蘆頭)¶
　　白术(半/兩)枇杷葉(三分拭去/毛炙㣲黄)芎藭(三/分)半夏(半両湯洗/七遍去滑)¶
　　陳橘皮(半両湯浸/去白穣焙)防風(半両去/毛頭)甘草(半両炙/㣲赤剉)¶
<pb:KR3e0067_WYG_320-34a>¶
　右為末每服三錢水一中盞入生薑半分煎至六分¶
　去滓温服不拘時候¶
皂莢煎丸(出聖/惠方)治婦人風痰¶
　　皂莢(一枚細剉去子用水七升漾/後取寸於銀鍋中煎熬如膏)人角星(二兩/炮製)¶
　　防風(二両去/蘆頭)天麻(二/両)旋覆花(二/両)薄荷(三両/乾者)¶
　右為細末入前煎中拌和為丸如梧桐子大每服十¶
　丸生薑湯下不計時候¶
又方(出聖/惠方)治婦人風痰¶
<pb:KR3e0067_WYG_320-34b>¶
　　白礬(一両通明/者生用)朱砂(一両研細/水飛過)¶
　右同研勻以水浸蒸餅和丸如菉豆大每服五丸薄¶
　荷湯下不計時候¶
　　　喘滿(附論/)¶
黄帝問岐伯對曰夜行則喘出於腎滛氣病肺有所墮¶
恐喘出於肺滛氣言脾有所驚恐喘出於肺滛氣傷心¶
度水跌仆喘出於腎與骨是之當時勇者乞行則以怯¶
者則着而為病也原疾之由雖曰皆本於肺與氣然感¶
<pb:KR3e0067_WYG_320-35a>¶
外射則有太陽證脉浮無汗而喘者宜麻黄湯陽明並¶
汗出惡不寒腹滿而喘有漸熱者宜承氣湯者表邪未¶
觧誤服下利藥利不止促喘而汗出者宜葛根黄芩湯¶
㣲喘者桂枝厚朴杏仁湯汗出喘若無大熱宜麻黄否¶
子甘草石膏湯若表邪未觧心下停水發熱而或嘔者¶
青龍湯去麻黄加杏子主之若隂證喘促者四肢逆冷¶
脉息沉細或寸大尺小或六脉促疾或心下腹滿結硬¶
或冷汗自出或大便頻数上氣喘促或咽喉不利者此¶
<pb:KR3e0067_WYG_320-35b>¶
是本氣極虛内外挾寒冷所致使隂寒内消伏陽氣得¶
腹則愈宜返隂丹主之大槩諸臟同乘而喘者以杏子¶
散如感寒伏熱而喘者以軰盖散九寳湯若暴寒冷覆¶
衣被過當腹熱肺實而喘促者其状多有熱證宜洗心¶
散冷水調服若因氣宗不調痰盛喘促者宜四七湯無¶
官局桔梗薑湯煎服若涎多而喘者宜千緡湯橘皮半¶
夏湯若不卧卧即喘者此由水氣逆行上乖於肺中或¶
在右脇下大如杯令人灑淅寒熱喘發癰疽宜棗膏丸¶
<pb:KR3e0067_WYG_320-36a>¶
若於上焦得水則浮而開使氣不得通流六脉大宜神¶
祕湯肺之積名息賁上氣喘者宜神授湯若上盛下弱而喘¶
促者宜蘇子降氣湯吞黒錫丹若尊年之人素來禀賦¶
太厚不任熱藥者不可輕投丹劑及諸熱藥但以祕傳¶
降氣湯分心湯氣飲論之梗槩不出於此若素有脚氣¶
而喘者當作脚氣治之又有骨蒸勞喘治之别有法¶
夫促者脚病者肺為之主五臟六腑皆禀氣於人喜怒¶
太過不節動肺氣實則上喘虚則氣跌然有娠者經水¶
<pb:KR3e0067_WYG_320-36b>¶
不通上榮於乳下養於胎若宿有停飲與血摶後冷熱¶
不調動其血飲上達故胸膈悶而嗽産後喘者榮血暴¶
竭衝氣無主攻肺故喘促過在産時漏下太過此名有¶
陽絶患難以喘論宜服六合湯若因惡露發喘先與琥¶
珀散後與喘藥服之¶
　　　方¶
九寳湯(出聖/惠方)治感風伏熱一切咳嗽喘急不問髙年小¶
　兒室女婦人産前後皆可服惟虚勞自汗不可服¶
<pb:KR3e0067_WYG_320-37a>¶
　　薄荷葉　紫蘇　大腹皮(洗/)麻黄(去穣莭/各四錢)桑白皮¶
　　桂心　杏仁(去皮/尖)陳橘皮　甘草(各二/両半)¶
　右㕮咀每服半兩水一盞半薑十片烏梅一箇煎至¶
　六分去滓温服食後服一方加鸎粟殻二箇人参少¶
　許　有兩浙張大夫病喘二十年每冬輙劇不可坐¶
　卧百方不瘥後得臨平謂法本服之遂瘥法本凡病三¶
　十年服此藥半年乃絶根本永不復發凡服此藥須¶
　久乃瘥¶
<pb:KR3e0067_WYG_320-37b>¶
神祕湯(出大全/良方)治水氣乘肺而喘兼療支飲而喘¶
　　陳橘皮(洗去/白)紫蘇葉　人参　桑白皮　生薑(各等/分)¶
　右㕮咀每服半兩水煎去滓温服¶
神授湯(出大全/良方)治上氣喘急不得卧¶
　　橘皮　苦梗　紫蘇　人参　北五味子¶
　右各等分㕮咀每服四錢水一盞煎六分去滓食後¶
　服¶
千緡湯(出大全/良方)治痰喘¶
<pb:KR3e0067_WYG_320-38a>¶
　　齊川半夏(七個炮製/四片炒之)皂角(去皮尖/一寸)甘草(炙一/寸)¶
　　生薑(如指/大)¶
　右同以水一煑去滓半碗頓服沈與宗待制常病痰¶
　喘不能卧人扶而坐數日客有見之曰我曾如此得¶
　良藥一服瘥我以千緡酬之謂之千緡湯可試為之¶
　與宗得湯一服而瘥¶
棗膏丸(出大全/良方)療息賁¶
　　葶藶(研/細)陳皮　苦梗¶
<pb:KR3e0067_WYG_320-38b>¶
　右後二味為末入葶藶令停煮肥棗内研為膏和丸¶
　如梧桐子大每服五七丸飲下許學士云予嘗患停¶
　飲水積肺經食已必嚏漸喘覺肺系急服此良驗¶
杏子散(出大全/良方)治諸臟相乘喘急¶
　　杏子仁(去皮尖雙仁麩/炒黄細研如膏)麻黄根(為細末/等分)¶
　右和煎橘皮湯調下二錢無時候¶
治婦人喘促虚腫快利小便即瘥¶
　用生薑二兩取汁白麫三兩以薑汁搜作小劑大半¶
<pb:KR3e0067_WYG_320-39a>¶
　夏十個打研入麫中作七餅炙熱作黄色為末温熱¶
　水調下一錢以小便通利為度¶
天門冬丸(出楊氏/家方)治婦人喘急手足煩熱骨蒸寢汗口¶
　乾引飲面目浮腫¶
　　天門冬(十両去/心秤)麥門冬(八両/去心)生地黄(三斤取汁/為膏子)¶
　右二味為末膏子和丸如梧桐子大每服五十丸煎¶
　逍遥散送下散中去甘草加人参或服王氏博濟方¶
　中人参荆芥散亦可如靣腫不已經旦靣腫惡風故¶
<pb:KR3e0067_WYG_320-39b>¶
　宜汗麻黄桂枝可發其汗後服柴胡飲子去大黄故論¶
　曰治臟者治其俞治腑者治其合乳腫治其經治俞¶
　者治其土也治合者亦治其土也如立家國魏救趙¶
　之法也¶
　　　嘔吐(附論/)¶
夫婦人嘔吐者由脾胃有邪冷糓氣不理為之也胃為¶
水谷之海其氣不調而有風冷乘之冷摶於胃胃氣中¶
逆則令嘔吐凡嘔吐之疾非特脾胃虛冷而嘔吐也亦¶
<pb:KR3e0067_WYG_320-40a>¶
有胃熱而嘔者亦有中冷胃口熱而吐者亦有痰盛而¶
嘔者亦有血弱而喘者經云無隂則嘔是也不可以一¶
槩用藥如胃冷而嘔吐宜用局方人参丁香散理中丸¶
及許則仁半夏丸人参七味丸如胃熱而嘔吐者宜用¶
小柴胡湯盧根湯竹茹湯槐花散如胃中冷胃口熱而¶
嘔吐者宜局方藿香正氣散生薑棗子煎俟冷服即止¶
如痰盛嘔吐者宜局方半夏茯苓湯二陳湯如惡阻兼¶
服茯苓丸如血不歸原而嘔者宜用十全大補湯加陳¶
<pb:KR3e0067_WYG_320-40b>¶
皮半夏藿香棗薑煎服凡嘔吐者飲食不時生冷過度¶
致使脾胃不和氣逆嘔吐與無礙丸五物湯主之之類¶
或咽喉不通經絡澀滯四肢浮腫而吐不能止則為胃¶
虚也宜與五物湯姙娠而嘔吐經血既閉水積臟腑氣¶
不宣通故心煩情悶閉食不美喫食無味飲啖酸菓脇¶
滿嘔吐此名惡阻胎氣上衝故也五物湯主之産後中¶
惡嘔吐因其血損其氣虚其臟腑感其風寒則脾胃虛¶
冷而嘔吐五物湯加半夏主之　凡滯下病之稍乆或¶
<pb:KR3e0067_WYG_320-41a>¶
欲愈之時多有咳逆及嘔逆之證然咳逆者古人所謂¶
噦是也噦者胃寒所生此證最危其他病亦惡欬逆如¶
見此證宜用橘皮乾薑湯下半夏生薑湯丁香柿蒂湯¶
若陽證欬逆者小柴胡湯橘皮竹茹湯嘗治一痢疾欬¶
逆不止六脉沉弱諸醫用藥灼艾皆無效僕投退隂散¶
兩服愈又嘗治許主簿痢疾愈後咳逆不止服諸藥無¶
效遂灸期門穴三壯而愈如有嘔逆之證雖經云無隂¶
則嘔然多有胃熱而嘔亦有胃寒而生有暑毒而生如胃¶
<pb:KR3e0067_WYG_320-41b>¶
熱而嘔宜服小柴胡湯孫兆竹茹湯蘆根湯官局桔梗¶
湯竹葉石膏湯加生薑主之嘔而發消者猪苓湯又嘗¶
治一痢疾後嘔不止六脉虚弱此胃寒而嘔又似暑毒¶
壅於胃脘投局方香蒂散愈¶
　　　方¶
益母子散(出聖/惠方)治婦人脾胃乆虚氣弱多欲嘔吐全不¶
　飲食四肢少力¶
　　益母(一/兩)附子(炮/)縮砂仁　丁香　厚朴　白茯苓¶
<pb:KR3e0067_WYG_320-42a>¶
　　黄耆　白术　陳皮　川芎　良薑　藿香葉¶
　　當歸(各三/分)人参　桂心(各半/両)¶
　右㕮咀每服三錢薑三片棗三枚水一盞煎至七分¶
　去滓無時温服一方加白豆蔲半兩甘草半兩¶
厚朴丸(出聖/惠方)治婦人胃冷嘔吐不下食¶
　　厚朴(去粗皮生薑/汁炒三両)¶
　右以薑汁一升水五合煮令汁盡焙乾為末以酒和¶
　神麯為丸如梧桐子大每服三十丸不拘時温酒下¶
<pb:KR3e0067_WYG_320-42b>¶
白豆蔲散(出聖/惠方)治婦人脾胃氣弱時欲嘔吐¶
　　白豆蔲(三分/去皮)芎藭(半/両)丁香(半/両)藿香(半/両)白术(一/両)木香¶
　　訶梨勒皮(各半/両)厚朴(一両去粗皮塗/生薑汁炙香熱)半夏(半両湯/洗七次)¶
　　白茯苓(半/両)桂心(半/両)附子(半両炮製/去皮臍)髙良薑(半両/剉)¶
　　陳橘皮(三分湯浸/去白穣焙)甘草(半両炙/㣲赤剉)¶
　右為散每服四錢水一中盞入生薑半分棗三枚煎¶
　至六分去滓温服不拘時候¶
七香丸(出聖/惠方)治婦人脾胃氣弱腹脹嘔吐不納飲食¶
<pb:KR3e0067_WYG_320-43a>¶
　　沉香(三/分)麝香(一分細/研入)白檀香(三/分)藿香(三/分)丁香(三/分)¶
　　零陵香(三/分)㯽榔(半/両)白芷(半/両)訶梨勒皮(三/分)芎藭(三/分)¶
　　白豆蔲(一両/㣲)桂心(三/分)附子(半/両)當歸(三分剉/碎㣲炒)細辛(三/分)¶
　　木香(三/分)¶
　右為末煉蜜和𢷬五七百杵丸如梧桐子大每服二¶
　十丸生薑湯嚼下不計時候¶
白术丸　治婦人脾胃氣虚弱腹中冷痛時復嘔吐不¶
　能下食四肢少力¶
<pb:KR3e0067_WYG_320-43b>¶
　　白术(一/両)木香(半/分)訶梨勒皮(半/両)當歸(半両剉/碎㣲炒)桂心(半/両)¶
　　芎藭(半/両)青橘皮(三分湯浸/去白穣焙)附子(一両炮製/去皮臍)蓬莪茂¶
　　人参(各半両/去蘆頭)厚朴(三分去粗皮生/薑汁炙令香熟)甘草(一分炙/㣲赤剉)¶
　　吳茱茰(半両湯浸七/遍焙乾㣲炒)乾薑(半両炮/製剉)¶
　右為末酒煮麫糊和𢷬三五百杵丸如梧桐子大每¶
　服二十丸棗薑湯下不計時候¶
茅香花散　治婦人脾胃氣逆或時嘔吐不思飲食四¶
　肢乏力¶
<pb:KR3e0067_WYG_320-44a>¶
　　茅香花(一/両)厚朴(一両去粗皮塗生/薑汁炙令香熟)丁香(半/両)藿香(三/分)¶
　　髙良薑(半両/剉)陳橘皮(一両湯浸/去白穣焙)訶梨勒皮(半/両)當歸¶
　　附子(各半両炮/製去皮臍)人参(半両去/蘆頭)白术(一/両)甘草(半両炙/㣲赤剉)¶
　　桂心(半/両)¶
　右為散每服三錢水一中盞入生薑半分棗三枚煎¶
　至六分去滓稍熱服不拘時候¶
訶梨勒散　治婦人脾胃氣逆胸中痰滯時欲嘔吐不¶
　思飲食¶
<pb:KR3e0067_WYG_320-44b>¶
　　訶梨勒皮(一/両)草豆蔲(二両/去皮)陳橘皮(一両湯浸/去白穣焙)白术¶
　　髙良薑(各三/分剉)厚朴(一両去粗皮塗/薑炙令香熱)半夏(半両湯浸/七遍去滑)¶
　　白茯苓(三/分)桂心(半/両)人参(三分去/蘆頭)附子(三分炮製/去皮臍)¶
　　甘草(半両炙/㣲赤剉)¶
　右為散每服三錢水一中盞入生薑半分棗三枚煎¶
　至六分去滓熱服不計時候¶
龍腦散　治婦人脾胃虛弱胸膈氣滯吐逆不止¶
　　白龍腦(一分/研入)訶梨勒皮(半/両)人参(一両去/蘆頭)丁香(半/両)¶
<pb:KR3e0067_WYG_320-45a>¶
　　肉豆蔲(半両/去殻)藿香(半/両)茅香花(半/両)沉香(三/分)甘草(一分炙/㣲赤剉)¶
　右為散研入龍腦令勻每服一錢温酒調下生薑粥¶
　飲亦得不計時候¶
草豆蔲散　治婦人脾胃虚冷胸膈不利食即嘔吐¶
　　草豆蔲(一両/去皮)沉香(半/両)白豆蔲(半両/去皮)白术(半/両)桂心(半/兩)¶
　　訶梨勒皮(半/両)丁香母(半/両)甘草(一分炙/㣲赤剉)¶
　右為細散每服一錢生薑調下不計時候¶
開胃丸　治婦人吐血不止¶
<pb:KR3e0067_WYG_320-45b>¶
　　半夏(三両湯浸去皮塗生/薑用搗令爛焙乾)白豆蔲(一両/去皮)白术(一/両)¶
　　人参(一両去/蘆頭)陳皮(一両湯浸/去白穣焙)¶
　右為細末生薑汁煮棗肉和搜為丸如梧桐子大每¶
　服三十丸粥飲下不計時候¶
丁香散　治婦人臟腑虚冷脾胃氣弱食則嘔吐水穀¶
　不消¶
　　丁香　白术　縮砂仁　草菓仁(各二分一/作草豆蔲)當歸¶
　　人参(一/両)白豆蔲(一作肉/豆蔲)藿香葉　甘草(二/分)橘皮(三/分)¶
<pb:KR3e0067_WYG_320-46a>¶
　　神麯　訶子(各半/兩)¶
　右為細末每服二錢用煎薑棗湯調下¶
半夏丸　療積冷在胃嘔逆不下食¶
　　半夏(一升眞熊州/者洗去滑)小麥麵(一/升)¶
　右搗半夏為散以水搜麵丸如彈子大以水煮令麵¶
　熟則是藥成初吞四五丸日二服稍加至十四五丸¶
　旋服比覺病减欲更重合服亦佳忌羊肉餳救急用¶
人参七味丸　此藥服前半夏丸雖覺漸損然病根不¶
<pb:KR3e0067_WYG_320-46b>¶
　除欲再服之又慮藥毒不可乆服恐病滋蔓者宜服¶
　　人参　白术(各五/両)厚朴(炙/)細辛(各四/両)生薑(八両/末)¶
　　橘皮(三/両)桂心(二/両)¶
　右為細末煉蜜丸如梧桐子大米飲下十丸漸加至¶
　二十丸與半夏丸間服亦可忌桃李雀肉生葱生菜¶
槐花散　治胃熱嘔吐¶
　　皂莢　白礬　槐花(炒令黄/共黒色)甘草(各等/分)¶
　右為細末白湯調二錢¶
<pb:KR3e0067_WYG_320-47a>¶
竹茹湯　治胃熱嘔吐¶
　　乾葛(三/両)半夏(湯洗七次薑汁半盞漿水一/升煮合耗半可取三分用)甘草(三/分)¶
　右㕮咀每服五錢水二盞薑三片竹茹一彈大棗一¶
　枚煎至一盞去滓温服胃熱者手足心熱昔有一人¶
　病傷寒得汗身凉數日忽嘔吐藥與飲食俱不下進¶
　丁香藿香滑石等藥下咽即吐謂此正汗後餘熱留¶
　胃脘孫兆竹茹湯正相當耳¶
橘皮乾薑湯(出大全/良方)¶
<pb:KR3e0067_WYG_320-47b>¶
　　橘皮　通草　乾薑　桂心　甘草(各四/両)人参(二/錢)¶
　右㕮咀每服四錢水一盞煎至七分去滓温服¶
生薑橘皮湯　治乾嘔噦若手足厥冷者¶
　　橘皮(四/兩)生薑(半/觔)¶
　右㕮咀每服半兩水一盞煎至七分去滓温服¶
橘皮竹茹湯(出大全/良方)治噦逆¶
　　橘皮(二両/去白)竹茹(一升/新者)甘草(二/両)人参(半/両)半夏(一両/湯洗)¶
　右㕮咀每服四錢水二盞生薑六片棗一枚煎至七¶
<pb:KR3e0067_WYG_320-48a>¶
　分去滓温服金匱方無半夏¶
治嘔逆氣亂心煩¶
　右以乾柿一箇水二盞煮呷神效¶
猪苓湯(出大全/良方)治咳而嘔渴心煩不得眠¶
　　猪苓　赤茯苓　澤瀉　阿膠(炒/)滑石(各半/両)¶
　右㕮咀每服三錢水一盞煎後膠消盡服¶
丁香柿蔕湯(出大全/良方)治吐咳逆¶
　　丁香(一十/粒)柿蔕(一十/五箇)¶
<pb:KR3e0067_WYG_320-48b>¶
　右㕮咀用水一盞半煎至八分去滓熱服¶
半夏生薑湯　治噦欲死¶
　　半夏(二両一/分洗)生薑(二両/切)¶
　右以水二盞煎至八分去滓分為二服¶
白堊散(出大全/良方)治婦人翻胃吐食及治男子¶
　　白磰土(以米醋一升煆白磰土令赤入醋内浸/令冷再煆再浸以醋乾為度取一両研)¶
　　乾薑(一分/炮)¶
　右為細末研停每服一錢飯飲調下甚者二錢如服¶
<pb:KR3e0067_WYG_320-49a>¶
　一觔以上取效¶
白芷散(出大全/良方)治婦人翻胃吐食¶
　右用白芷一兩切作片於瓦上炒令黄為細末用猪¶
　血三十文切片以沸湯泡七次将血蘸藥喫七片如¶
　剰藥末留後次用¶
　　　心腹脹滿(附論/)¶
夫婦人心腹脹滿者臟腑乆冷氣血虛損而邪氣客之¶
乘於心脾故也足大隂脾之經也脾虛則脹足少隂腎¶
<pb:KR3e0067_WYG_320-49b>¶
之經也其脉起於小指之下斜趣足心入跟中上眼内¶
後兼貫腎絡膀胱從腎上貫肝膈入肺中其支者從肺¶
出絡於心臟虛邪氣客於三經與正氣相摶積聚内外¶
氣并於脾脾虛有脹故令心腹煩滿而脹也診其脉遲¶
而滑者脹滿也胸腹脹滿者由體虛風冷之氣客於腸¶
胃摶於心腹氣血壅滯不能宣通得冷則逆上搶胸腹¶
故令腹滿緣腹中故有停宿冷因冷胎氣相干是故腹¶
脹産後兩脇或腹脹妨悶膀胱有停宿水因産而惡露¶
<pb:KR3e0067_WYG_320-50a>¶
不盡二物相雜流於胃故使然也脹悶之疾龍涎湯降¶
氣主之　夫婦人胸脇脹滿者由勞傷體虚而風冷之¶
氣乘之客於臟腑腸胃之間摶於血氣血氣壅之不宣¶
氣得冷則逆與血相摶則上搶胸脇脹滿也¶
　　　方¶
訶梨勒散(出聖/惠方)治婦人心腹兩脇脹滿不思飲食四肢¶
　少力¶
　　訶梨勒(三分煨/用皮)吳茱茰(半両湯浸七/次焙乾㣲炒)人参(半両去/蘆頭)¶
<pb:KR3e0067_WYG_320-50b>¶
　　半夏(半兩湯洗/七遍去滑)陳橘皮(三分湯浸/去白穣焙)桂心(三/分)木香(半/両)¶
　　當歸(三分剉/㣲炒)白术(三/分)厚朴(三分去粗皮塗/生薑汁炙香熱)¶
　　甘草(一分炙/㣲赤剉)桃仁(三分湯浸去皮尖/雙仁麩炒㣲黄)¶
　右為散每服四錢水一中盞入生薑半分棗三枚煎¶
　至六分去滓温服不計時候¶
阿魏丸(出聖/惠方)治婦人臟氣乆虚腹脹不能食¶
　　阿魏(三/分)木香(一/両)㯽榔(一/両)肉豆蔲(半両/去殻)當歸(一両剉/㣲炒)¶
　　陳橘皮(三分湯浸/去白穣焙)訶梨勒(一両煨/去皮用)桃仁(三両湯浸去皮/尖雙仁研如膏)¶
<pb:KR3e0067_WYG_320-51a>¶
　　丁香(半/両)附子(半両製/去皮臍)桂心　白术(三/分)¶
　右為末同童子小便煎阿魏桃仁成膏另温同入煎¶
　藥末和𢷬五百杵丸如梧桐子大不計時候温生薑¶
　酒下二十丸¶
㯽榔散(出聖/惠方)治婦人禀賦實熱心腹脹滿不欲飲食¶
　　㯽榔　前胡　川芎　青皮(各三/分)赤芍藥　桂心¶
　　大黄　苦梗　木香　枳殻(各半/両)¶
　右為㕮咀每服四錢薑三片煎至七分去滓温服無¶
<pb:KR3e0067_WYG_320-51b>¶
　時候¶
鼈甲散(出聖/惠方)治婦人血氣壅滯心腹脹滿攻背膊疼悶¶
　　鼈甲(一両塗醋炙/令黄去裙襴)赤芍藥　枳殻(麩炒㣲/黄去穣)芎藭(各半/両)¶
　　赤茯苓(一両剉/㣲炒)甘草(一分炙/㣲赤剉)桃仁(半両湯浸去皮尖/雙仁麩炒㣲黄)¶
　　木香(半/両)荆三稜(三分㣲/炮剉)陳橘皮(三分湯浸/去白穣焙)¶
　　川大黄(一両剉/㣲炒)¶
　右為散每服三錢水一中盞入生薑半分去滓每於¶
　食前温服¶
<pb:KR3e0067_WYG_320-52a>¶
白术散(出聖/惠方)治婦人脾胃氣虛心腹脹滿不欲飲食四¶
　肢少力¶
　　白术　草菓仁(亦作草/豆蔲)訶子肉(各三/分)㯽榔　桂心¶
　　赤茯苓(各半/両)陳皮　厚朴　人参(各一/両)甘草¶
　右為粗末每服四錢水一中盞入薑三片棗一枚煎¶
　至七分去滓食前熱服¶
木香散(出聖/惠方)治婦人脾胃虛冷心腹脹滿不欲飲食¶
　　木香　桂心　白术　乾薑(炮/)陳皮　訶梨勒¶
<pb:KR3e0067_WYG_320-52b>¶
　　草菓仁(亦作草/豆蔲)人参(各一/両)神麯(炒黄/二分)甘草(炙半/両)¶
　右為細末每服一錢如茶㸃熱服¶
㯽榔散(出聖/惠方)治婦人臟腑氣滯心腹脹滿不能飲食¶
　　㯽榔(一/両)桔梗(三分去/蘆頭)桂心(一/両)陳橘皮(三分湯浸/去白穣焙)¶
　　鼈甲(一両塗醋炙/令黄去裙襴)枳殻(三分麩炒㣲/黄去白穣)當歸(半両剉/㣲炒)¶
　　川大黄(一両剉/碎㣲炒)桃仁(一両湯浸去皮/尖雙仁麩㣲炒)¶
　右為散每服四錢水一中盞入生薑半分棗三枚煎¶
　至六分去滓温服不計時候¶
<pb:KR3e0067_WYG_320-53a>¶
胡椒丸(出聖/惠方)治婦人脾胃乆冷心腹虛脹靣無顔色四¶
　肢羸痩不思飲食¶
　　胡椒(一/両)桂心(三分/炮)芎藭(二/分)當歸(三分剉/㣲炒)高良薑(一両/剉)¶
　　附子(一兩炮製/去皮炒)木香(半/両)草豆蔲(一両/去皮)白术(三/分)¶
　右為末煉蜜和𢷬三五百杵丸如梧桐子大不計時¶
　候熱酒下三十丸¶
龍涎湯　治心腹脹悶嘔吐不思飲食噎塞¶
　　沉香　木香(各一錢/不見火)人参(四錢不/見火)甘草(二錢/炙)¶
<pb:KR3e0067_WYG_320-53b>¶
　　丁香(四錢不/見火)烏藥(六/錢)陳皮(七錢浸/去穣)¶
無礙丸　治心腹脹滿嘔逆酸水¶
　　大腹皮　㯽榔(炮/)三稜(各半/兩炮)莪术(一両/炮)木香(半両不/見火)¶
　右為細末以糊為丸如梧桐子大每服五十丸用橘¶
　皮湯下不拘時候又㕮咀白水煎至七分熱服¶
五物湯　治心腹脹滿送食不下¶
　　木香(二錢半/不見火)㯽榔(炮/)白术　製朴　甘草(各三/錢)¶
　右㕮咀每服五錢水二盞入紫蘇葉七片塩半錢煎¶
<pb:KR3e0067_WYG_320-54a>¶
　至七分熱服不拘時候¶
降氣丸　治心腹脹悶不下飲食¶
　　枳殻(去穣/炮)橘皮(去穣各/二両)木香(三錢/半)¶
　右為細末煉蜜為丸如梧桐子大每服五十丸用薑¶
　蔔湯食後下¶
㯽榔散(出聖/惠方)治婦人血氣攻心胸膈氣滯腹脇虛脹¶
　　㯽榔(半/両)當歸(一両剉/㣲炒)桂心(半/両)木香(半/両)赤芍藥(一/両)¶
　　吳茱茰(一分湯浸一/遍焙赤㣲炒)青橘皮(一兩湯浸/去白穣焙)¶
<pb:KR3e0067_WYG_320-54b>¶
　右為細散不計時候熱酒調下一錢¶
大黄丸(出聖/惠方)治婦人心胸氣壅兩脇滿悶不能飲食¶
　　川大黄(一両剉/碎㣲炒)桂心(半/両)枳殻(三分麩炒/㣲黄去穣)柴胡(一兩去/皮炮)¶
　　訶梨勒(一両煨/用皮)桔梗(一両去/蘆頭)¶
　右為散每服四錢水一中盞入生薑半片煎至六分¶
　去滓温服不計時候¶
人参紫金丸(出大全/良方)治婦人榮衛不和心腹刺痛胸膈¶
　脹滿不思飲食¶
<pb:KR3e0067_WYG_320-55a>¶
　　紫金皮　蒼术　石菖蒲　香附子(二/両)人参(半/両)¶
　　木香(三/錢)¶
　右為末蜜米糊和丸如梧桐子大每服三十丸食後¶
　薑湯下¶
　　　兩脇脹痛(附論/)¶
夫婦人兩脇脹痛者由臟腑虛弱氣血不調風冷之氣¶
客於腹胃復於胞絡之間與血氣相摶壅塞不宣邪氣¶
交争擊故令兩脇脹痛也¶
<pb:KR3e0067_WYG_320-55b>¶
　　　方¶
三脘散　治中焦虚痞兩脇氣痛靣目手浮足踵大便¶
　秘澀兼治脚氣¶
　　大腹皮　紫蘇　沉香　乾木𤓰　獨活(各一/両)¶
　　白术　川芎　木香　甘草　陳皮　㯽榔(各三/両)¶
　右㕮咀每服三錢水一盞煎至七分去滓空心熱服¶
　日中服大全良方亡昔有一婦中焦虚痞腸脇脹痛¶
　大便秘結六脉虚弱更數醫服藥無效僕投此藥不¶
<pb:KR3e0067_WYG_320-56a>¶
　數劑而愈¶
訶梨勒皮　治婦人心腹氣滯兩脇脹痛四肢無力不¶
　思飲食¶
　　訶梨勒(一両煨/用皮)㯽榔　桂心　木香(各半/両)赤芍藥¶
　　白术　桔梗(去蘆/頭)當歸(剉㣲炒/各三分)芎藭(半/両)¶
　　陳橘皮(一両湯浸/去白穣焙)鼈甲(一両塗醋炙/令黄去裙襴)¶
　右為散每服四錢以水一中盞入生薑半分煎至六¶
　分去滓温服不計時候¶
<pb:KR3e0067_WYG_320-56b>¶
枳殻丸　治婦人心腹氣滯兩脇脹痛不能飲食¶
　　枳殻(三分麩炒/黄去穣)㯽榔(一/両)桂心(三/分)木香(半/兩)芎藭(半/両)¶
　　鼈甲(一両塗醋炙/令黄去裙襴)吳茱茰(半両湯浸七/遍焙乾㣲炒)當歸(半両剉/㣲炒)¶
　　訶梨勒皮(三/分)川大黄(一両剉/碎㣲炒)陳橘皮(三両湯浸/去白穣)¶
　右為細末煉蜜和𢷬三二百杵丸如梧桐子大每服¶
　煖酒下三十丸¶
草豆蔲散　治婦人脾胃虚氣攻兩脇脹痛¶
　　草豆蔲　訶子肉(各一/両)桂心　桔梗　厚朴(各三/分)¶
<pb:KR3e0067_WYG_320-57a>¶
　　甘草(一/分)川芎　當歸　乾薑　㯽榔(各半/両)¶
　右為粗末每服四錢水一盞煎至七分去滓熱服食¶
　前¶
菴䕡子散　治婦人臟腑虚冷宿食氣攻兩脇脹痛坐¶
　卧不安¶
　　菴䕡子　延胡索　桃仁　桂心　琥珀　當歸¶
　　赤芍藥　木香　沒藥(各半/両)¶
　右為末每服二錢温酒調下無時候¶
<pb:KR3e0067_WYG_320-57b>¶
木香散　治婦人血氣攻兩脇脹痛背膊壅悶手足煩¶
　疼不能飲食¶
　　木香(三/分)白术(一/両)桂心　訶梨勒皮(三/分)赤芍藥¶
　　川大黄　當歸(三分剉/㣲炒)鼈甲(一両半塗醋炙/令黄去裙襴)¶
　　桃仁(三分湯浸去皮尖/雙仁麩炒穣㣲黄)¶
　右為散每服四錢水一中盞入生薑半分煎至六分¶
　去滓不計時候温服¶
木香散　治婦人胷膈氣壅兩脇脹悶不欲飲食¶
<pb:KR3e0067_WYG_320-58a>¶
　　木香(半/両)枳殻(一両麩炒/㣲黄去穣)川大黄(一両剉/碎㣲炒)白术(三/分)¶
　　前胡(一両去/蘆頭)赤茯苓(三/分)桂心(三/分)訶梨勒(一両煨/用皮)¶
　　大腹皮(半/両)¶
　右為散每服三錢水一中盞入生薑半分煎至六分¶
　不計時候分温服¶
木通散　治脇肋苦痛甚效併心下脇肋并小腹牽引¶
　痛者皆主之及治心下脇肋小腹疼痛皆素有積寒¶
　而温煖湯散亦可主治甚者以温藥下之心下與小¶
<pb:KR3e0067_WYG_320-58b>¶
　腹痛諸書並有效方脇肋下痛鮮獲治法¶
　　木通　青皮(去/白)川練子(去皮核各一両已上三味/用巴豆一両炒黄去豆)¶
　　蘿蔔子(炒/)舶上茴香(一両/炒)莪术　木香　滑石(各半/両)¶
　右為細末煎葱白酒調三錢一服愈甚者不過再服¶
木香散　治婦人虛冷氣攻兩脇脹痛不能飲食¶
　　木香(一/両)吳茱茰(半両湯浸七/遍焙乾㣲炒)芎藭(三/分)桂心(三/分)¶
　　髙良薑(半両/剉)當歸(三分剉/㣲炒)桃仁(三分湯浸去皮尖/雙仁麩炒㣲黄)¶
　右為細末不計時候熱酒調下二錢¶
<pb:KR3e0067_WYG_320-59a>¶
靈寳散　治婦人氣攻刺痛引兩脇並治痃癖冷氣¶
　　丁香　木香　乳香(各錢/半)當歸　𤣥胡索¶
　　白芍藥(各半/両)¶
　右為末每服一錢温酒調服食前¶
芍藥湯(出危/氏方)治冷證脇痛諸藥不效¶
　　香附子(四両黄子醋二升/塩一兩煮乾為度)肉桂　延胡索(炒/)¶
　　白芍藥(各一/兩)¶
　右為末每服二錢沸湯調不計時候服一婦人年八¶
<pb:KR3e0067_WYG_320-59b>¶
　十忽兩脇痛愈¶
氣針丸(出大全/良方)治乆積風壅疎利滯氣寛胸膈止刺痛¶
　　黒牽牛(二両半/生半炒)木香　青皮(去/白)大黄(炮/)㯽榔(各一/両)¶
　右為末煉蜜丸如梧桐子大温水下三十丸　大全¶
　良方云昔有鄧安人年五十忽然氣痛投神保丸愈¶
　不一二日再痛再服神保丸六十七粒大腑不通其¶
　疾轉甚亦有要用沉香木香薑桂等藥而未敢投痛¶
　甚則築心築背定兩脇似有兩柴十字揷定心脇呌¶
<pb:KR3e0067_WYG_320-60a>¶
　聲徹天召僕診之六脉沉伏乍來乍去衆問僕診脉¶
　吉凶何如荅曰夫凡痛之脉不可凖也但以證辦用¶
　藥觀其肌體肥偉問其大腑數日不通僕曰實痛也¶
　其腹必脹但以人按之痛甚手不可向逆此大實也¶
　經云滿大實者可不之用氣針丸五六百粒是後即¶
　愈　又金陵有家提幹(闕/)　　　内人病心腹脹痛¶
　醫家投木香沉香㯽榔大腹芍藥薑桂之類病益甚¶
　召僕診之六脉弦𦂳而和不似病脉但診時手如火¶
<pb:KR3e0067_WYG_320-60b>¶
　以此知其實痛也衆問如何治療僕曰大凡心腹刺¶
　痛不可便作虚冷治之有二醫荅曰非冷而何熱即¶
　生風冷生氣是也僕曰不然難經云虚作痒實則痛¶
　文通景云腹痛者用甘草芍藥湯痛甚者附子乾薑¶
　湯家提幹云荆布素來質弱僕曰有可辦處遇痛時¶
　使一婢按之若痛止是虛寒証也若按之轉甚手不¶
　可近此實痛也令一婢按之手不可近呌喚異常僕¶
　曰此實熱無可疑者當用大柴胡湯治之衆皆不許¶
<pb:KR3e0067_WYG_320-61a>¶
　僕責状而投之八服愈逍遥亦妙¶
　¶
　¶
　¶
　¶
　¶
　¶
　¶
<pb:KR3e0067_WYG_320-61b>¶
　¶
　¶
　¶
　¶
　¶
　¶
　¶
　普濟方卷三百二十¶
