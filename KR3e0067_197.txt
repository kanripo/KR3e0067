# -*- mode: mandoku-view; -*-
#+TITLE: 普濟方
#+DATE: 2015-08-24 23:06:50.681119
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百九十七
<pb:KR3e0067_WYG_197-1a>¶
欽定四庫全書¶
　普濟方卷一百九十七　明　周王朱橚　撰¶
　　諸瘧門¶
　　　縂論¶
夫夏傷於暑秋必病瘧盖傷之淺者近而暴傷之重者¶
逺而疾㾬瘧者乆瘧也是知夏傷於暑温熱閉藏而不¶
能發泄於外邪氣内行至秋而發為瘧也經受之隨其¶
動而取之有中三陽有中三隂者經中邪氣其證各殊¶
<pb:KR3e0067_WYG_197-1b>¶
同傷寒論之也五臟皆有瘧其治各異在太陽經謂之¶
風瘧治多汗之在陽明經謂之熱瘧治多下之在少陽¶
經謂之風熱瘧治多和之在隂經則不分三經縂謂之¶
濕瘧當從太隂經論之　瘧病所謂因者病當先寒後¶
熱寒則湯火不能温熱則氷水不能寒以先傷寒後傷¶
風故先寒而後熱名曰寒瘧病者先熱後寒躁煩自汗¶
惡風以先傷風後傷寒風為陽寒為隂故先熱而後寒¶
名曰温瘧病者但熱不寒隂氣孤絶陽氣獨發心氣煩¶
<pb:KR3e0067_WYG_197-2a>¶
悗手足而欲嘔必渴以傷於暑熱名曰癉瘧病者寒熱¶
身重骨節煩疼脹滿濈濈自汗善嘔因汗出復浴濕舍¶
皮膚及冒雨濕名曰濕瘧病者寒多不熱但慘戚振慄¶
病以時作此以陽虚隂盛多感隂濕陽不能制隂名曰¶
牡瘧五種瘧疾以外感風寒暑濕與衛氣相并而成也¶
瘧病内所因者病者寒熱顔色蒼蒼然善太息如死狀¶
以蓄怒傷肝氣欝所致名曰肝瘧病者必煩欲飲清水¶
反寒多不甚熱乍來乍去以喜傷心氣耗㪚所致名曰¶
<pb:KR3e0067_WYG_197-2b>¶
心瘧病者寒多腹中熱痛或渴不渴不熱不泄腸鳴汗¶
出以思傷脾氣欝涎結所致名曰脾瘧病者心寒甚發¶
熱間善驚而有所見以憂傷肺氣凝痰以致名曰肺瘧¶
病者手足寒洒然腰脊痛發熱大便難目眴以失志傷¶
腎所致名曰腎瘧五種瘧疾以臟氣不和欝結涎飲而¶
成也瘧不内外因者病者發寒熱一歳之間長幼强弱¶
或染時行變成寒熱名曰疫瘧以嵗運推之病者寒熱¶
不作夢寐不祥多生恐怖名曰鬼瘧宜用禁避厭禳之¶
<pb:KR3e0067_WYG_197-3a>¶
法病者乍寒乍熱乍有乍無啇方多病此名曰癉瘧當¶
隨方上所宜治之病者寒善飢而不能實已之滿腹急¶
病痛以日作名曰胃瘧六腑無瘧唯胃有者盖飲食飢¶
飽所傷胃氣而成世之謂食瘧或因諸瘧飲食不節變¶
為此證也病者經年不差差復再發逺行乆立不至㣲¶
勞力皆不任盖因表裏俱虚客邪未散真氣不復疾雖¶
暫間少勞便發名曰勞瘧亦有數年不差百藥不斷結¶
成癥癖腸脇名曰老瘧亦曰母瘧備内外不内外三因¶
<pb:KR3e0067_WYG_197-3b>¶
外則感四氣内則動七情飲食飢飽勞逸皆能致瘧經¶
中所謂夏傷暑秋痰瘧者此則因時而序耳不可專隅¶
以此論之則知温病飱泄欬嗽不可拘也夫瘧之始發¶
先起於毫毛伸欠乃作寒慄鼔頷腰背俱痛寒去則内¶
外皆熱頭痛而渴欲飲冷者以隂陽上下交爭虚實更¶
作若陽并於隂則隂實而陽虚陽明虚則寒慄鼔頷太¶
陽虚則腰背頭項俱痛少陽虚則心體解倦心愓愓然¶
三陽俱虚則隂氣勝骨寒而痛病於陽則陽實而隂虚¶
<pb:KR3e0067_WYG_197-4a>¶
太陽虚則不嗜食善嘔嘔已乃衰少隂虚則熱多寒少¶
嘔甚其病難已厥隂虚則腰腹痛小便不利如癃三隂¶
俱虚則陽氣勝熱勝悒悒不樂隂盛則内寒陽虚則外¶
寒生於内故中外皆寒陽盛則外熱隂虚則内熱一生¶
於外故中外皆熱此皆因外感寒暑風濕内欝喜怒憂¶
驚藴積痰飲所至飲食飢飽勞逸之所為也病氣與衛¶
氣并居故病作衛氣晝行陽夜行隂得陽而外出得隂¶
而内薄所以日作其氣内内薄於五臟横連於募原其¶
<pb:KR3e0067_WYG_197-4b>¶
道逺其氣深其行遲不能與衛氣俱出故間作以衛氣¶
一日一夜大㑹於風府日下以節以此日作稍晏至二¶
十五日至骶骨二十六日入&KR0387;内其氣上行故作日益¶
早也瘧氣所以更盛更虚當氣之所在者在陽則熱躁¶
在隂則寒靜極則隂陽俱衰衛氣相離則病休衛氣集¶
則腹病也於是有日作間日作早晏不同又邪氣中於¶
頭項者氣至頭項則作中於外者氣至背則作中於腰¶
&KR0387;者至腰&KR0387;即作各隨其所中而作但衛氣之所在與¶
<pb:KR3e0067_WYG_197-5a>¶
邪氣相合則病作也更有疫瘧鬼瘴等瘧亦以邪氣中¶
外氣之所為也除癉瘧純熱寒瘧先熱牝瘧無熱外諸¶
熱皆先寒而後熱又經曰無刺熇熇之熱無刺渾渾之¶
脉無刺漉漉之汗為其病逆未可治也知此則病方來¶
與正作與將過皆不可治以反傷真氣不可不知也¶
夫肺病為瘧者乍來乍去令人必寒甚則熱發善驚如¶
有所見此肺瘧證也若人夲來語聲清雄忽爾不亮拖¶
氣用力方得出言反於常人呼共語真親不應雖曰未¶
<pb:KR3e0067_WYG_197-5b>¶
病勢當不乆此則肺病聲之候也察病觀疾表裏相應¶
依源審療乃不失也心病為瘧者令人心煩甚欲飲清¶
水多寒少熱若人本來心性和雅而忽卒急反於常倫¶
或言未訖便住以手剔脚爪此人必死禍雖未及呼曰¶
行尸此心病聲之候也虚則補之實則瀉之不可療者¶
明而察之肺病為瘧者令人色蒼蒼然氣息喘悶戰掉¶
如死者若人本來少於悲恚忽爾嗔怒出言反常乍寛¶
乍急言未訖以手向眼如有所思若下節病禍必至矣¶
<pb:KR3e0067_WYG_197-6a>¶
此則肺病聲之飲也其人若虚則為寒風所傷若實則¶
熱氣所損陽則瀉之隂則補之脾病為瘧者令人寒則¶
腹中痛熱則腸中鳴鳴已則汗出若其人本來少於喜¶
怒而忽反常嗔喜無多言自笑不答於人此是脾病聲¶
之候也不盈旬日禍必至腎病為瘧者令人凄凄然腰¶
&KR0387;痛而宛轉大便澀身掉不定(素問作目/眴眴然)手足寒熱人¶
本來不喜不怒忽然謇而好喜怒反於常性此腎已傷¶
雖未發覺聲其候也見人未言而前開口還開口不聲¶
<pb:KR3e0067_WYG_197-6b>¶
舉手爪栅腹此腎病聲之候也虚實表裏浮沉清濁宜¶
以察之逐而療之夫瘧脉者自弦弦數者多熱弦遲者¶
多寒弦小𦂳者可下之弦遲者温藥已若脉數而𦂳者¶
可發汗針灸之脉浮大者不可針灸之凡瘧先發食頃¶
乃可以療之過之則失時足太陽之瘧令人腰痛頭重¶
寒從背起先寒後熱熇熇(虚嬌/切)暍暍然熱止汗出難已¶
刺□中出血足少隂之瘧令人聲體解㑊寒不甚熱不¶
甚乆惡見人見人心惕惕然若多汗出甚刺足少隂足¶
<pb:KR3e0067_WYG_197-7a>¶
陽明之瘧令人先寒洒洒浙浙寒甚乆乃熱熱去汗出¶
喜見日月光火氣乃快然刺足陽明附上足太隂之瘧¶
令人不樂好太息不睡多寒熱汗出病至則善嘔嘔已¶
乃衰則取之則善足少隂之瘧令人悶吐嘔甚多寒熱¶
熱多寒者欲閉户而處其病難已足厥隂之瘧令人腰¶
痛小腹滿小便不利如癃狀非癃也數小便意恐懼氣¶
不足膓唈唈刺足厥隂腰瘧者刺手太隂陽明心瘧者¶
刺足厥隂肝瘧者刺足厥隂見血脾瘧者刺足太隂腎¶
<pb:KR3e0067_WYG_197-7b>¶
瘧者刺足太陽少隂胃瘧者刺足陽明太隂横脉見血¶
　足經太陽瘧羗活加生地黄湯小柴胡加桂湯陽明¶
瘧桂枝及白虎二湯黄芩芍藥加桂枝湯少陽瘧小柴¶
胡湯主之太隂瘧小建中湯異共湯少陽瘧小柴胡加¶
半夏湯厥隂瘧四物元胡苦練附子湯肝瘧四逆湯通¶
脉四逆湯胃瘧理中湯理中丸心瘧桂枝加黄芩湯腎¶
瘧桂枝加當歸芍藥湯　肝病靣青脉弦皮急多青則¶
痛形盛胸脇痛耳聾口苦舌乾往來寒熱而嘔以上是¶
<pb:KR3e0067_WYG_197-8a>¶
形盛當和之以小柴胡湯如形衰骨揺而不能安於地¶
乃膝筋治之以𦍑活湯夲草云𦍑活為君也瘧證取以¶
少陽如乆者發為痺瘧宜以鈚針刺絶骨血復以小柴¶
胡湯治之心病靣赤脉洪身熱赤多則熱暴病壯熱惡¶
寒麻黄加知母石膏黄芩湯主之此如不發汗乆不愈¶
為瘧也淹疾項腫靣赤身熱脉洪𦂳而消痩婦人則亡¶
血男子則失精脾病面黄脉緩皮膚亦緩黄多則熱形¶
盛依傷寒說是為温温其脉陽浮而若隂小而即治太¶
<pb:KR3e0067_WYG_197-8b>¶
隂濕温自汗白虎湯加蒼术主之如乆不愈為温瘧重¶
&KR2109;白虎加桂枝主之淹疾内消食少無力故曰熱消飢¶
肉宜以養血凉藥内經曰血生肉肺病面白皮濇脉亦¶
濇多白則寒暴病濇痒氣虚麻黄加桂枝令少汗則去¶
也傷寒論云夏傷於暑汗不得出為痒若乆不痊為風¶
瘧形衰靣白脉濇皮膚亦濇形羸氣弱形淹衛氣不足¶
腎病靣黒身凉脉沉而滑多黒則痺暴病形冷惡寒三¶
焦傷也治之以薑附湯或四逆湯乆不愈為瘧暴氣衝¶
<pb:KR3e0067_WYG_197-9a>¶
上吐食夜發俗呼為之夜瘧太陽經桂枝湯證形衰淹疾¶
羸瘦風痺痿厥不能行也　夫瘧脉自弦弦數者多熱¶
弦遲者多寒弦而小𦂳者宜下弦遲者宜温浮大者宜¶
吐治療之法當先發㪚寒邪不可驟用截補之藥若截¶
則補住邪氣其證變異不能即愈致成癆瘵者有之發¶
散之藥熱多宜小柴胡湯參蘇飲清脾湯之類寒多者¶
宜養胃湯四獸飲發散不退然後以常山飲勝金丸截¶
而不愈乆則脾氣虚敗唯宜多進養脾驅痰之藥脾氣¶
<pb:KR3e0067_WYG_197-9b>¶
一盛自然平復此證既愈尤當節飲食謹勞傷妨其再¶
作如烟瘴之地居人常患瘧疾者又當隨其方土所宜¶
藥性施以治法客旅徃來瘴地當宜服平胃㪚草菓飲¶
先以妨之　凡富貴膏粱之家病瘧或間日或頻日發¶
或熱多寒少宜大柴胡湯下過三五行次服白虎湯或¶
玉露散桂芩甘露散之類如不愈者是積太甚以神芎¶
三花神祐丸調胃承氣湯等劑大作料下之后以長流¶
煎五苓㪚服之或服小柴胡亦可或以先恒散吐之後¶
<pb:KR3e0067_WYG_197-10a>¶
服凉膈白虎之類必愈矣大忌發熱之物雞猪魚兔五¶
辛之物犯之則再發也凡田野貧寒之家病瘧為飲食¶
麄糲衣服寒薄勞力動作不與膏粱法同臨發日可用¶
野多効方中温脾散治之如不愈服辰砂丹治之必愈¶
矣喫罷此藥以長流煎白虎湯服之不宜食熱物　夫¶
先熱後寒可與觧㪚風邪如川芎白芷青皮紫蘇之類¶
或細辛㯽榔佐之温一證先熱後寒此為傷寒壊病與¶
瘧大畧則同熱多寒少小柴胡湯熱少寒多小柴胡湯¶
<pb:KR3e0067_WYG_197-10b>¶
内加官桂寒瘧自感寒而得無汗惡攣痛面慘轉而為¶
瘧寒隂氣也故先寒後熱可與發散寒邪生料五積㪚¶
增桂養胃湯或良薑乾薑官桂草菓之類甚則薑附湯¶
附子理中湯暑瘧者暑勝熱多得之一名癉瘧隂氣獨¶
㣲陽氣獨發但熱不寒裏實不泄煩喝且嘔肌肉消鑠¶
當用小柴胡湯香薷飲嘔者縮脾飲加生薑温服下消¶
暑圎多躁甚者少與竹葉湯恒山柴胡於暑證最便濕¶
瘧者冒襲雨濕出汗澡浴得之身體痛重肢節煩疼嘔¶
<pb:KR3e0067_WYG_197-11a>¶
逆脹滿盡用五苓散除濕湯加蒼术茯苓軰寒多者术¶
附湯最良牝瘧者乆受隂濕隂盛陽虚陽不能制隂所¶
以寒多不熱氣虚而泄淒惨振振柴胡桂薑湯減半黄¶
芩加以半夏施之為當食瘧一名胃瘧飲食無節飢飽¶
有傷致然也凡食啖生冷鹹藏魚塩肥膩中脘生痰皆¶
為食瘧其狀若飢不能食食則中滿嘔逆腹痛青皮陳¶
皮草菓半夏縮砂白荳蔲作劑或四獸湯下紅圓子自¶
有竒功瘴瘧挾嵐瘴溪源蒸毒之氣致然也白嶺以南¶
<pb:KR3e0067_WYG_197-11b>¶
地毒苦炎躁濕不常人多瘴瘧其狀血來上焦病欲來¶
時令人迷困甚則發燥狂心亦有啞不能言者皆由敗¶
血於心毒涎聚於脾坡仙指脾胃為實熱所致又有甚¶
於傷暑之瘧耳治之湏用凉膈䟽通大腸小柴胡加大¶
黄治瘴木香圓觀音圓皆為要藥如前数證經乆不瘥¶
真氣已耗邪氣猶存則有所謂勞瘧瘧母者焉表裏俱¶
虚真元未復雖暫止小勞復勞謂之勞瘧發當調養氣¶
血川芎當歸官桂芍藥軰所不可無彌年閱歳經吐汗¶
<pb:KR3e0067_WYG_197-12a>¶
下榮衛虧損邪氣伏藏脇間結為癥癖謂之瘧母此證¶
未可直攻急作烏梅七棗湯以扶其裏候其内氣已充¶
繼此經効瘧丹消癖圓下之取愈大抵瘧之初得三數¶
日間如火療原不可嚮邇波濤洶湧未易囬瀾當俟其¶
稍定而圖之經所謂其盛者可待衰而已瘧方來與正¶
發及將解不可投藥耗其真氣投藥當於未發以前兩¶
時之先或遲發日凌晨空心與之諸瘧之脉大約尺寸俱¶
弦或浮數或𦂳實或緩濇或虚遲或左手濡而右手盛¶
<pb:KR3e0067_WYG_197-12b>¶
或尺寸盛而闗中不可定名已為弦也總前治法弦數¶
多熱者寒之弦遲多寒者温之浮弦浮𦂳浮數其邪在¶
表者可汗弦實沉實數實其邪在裏者可下若夫調胃¶
氣利痰水分隂陽行三焦是又治法之綱領也渴亦水¶
漿藥入輙吐人參煎湯効亦猶有說焉嘗讀二廣攝生¶
見其論議若瘴瘧若暑毒每用踈轉之劑取下根源果¶
有先傷暑後發瘧渉年餘者度其腹中有癖水磨沉香¶
下解毒雄黄圓黒血如泥泄下極臭由是獲愈因知諸¶
<pb:KR3e0067_WYG_197-13a>¶
瘧皆有根在治法之外又當隨輕重而利導之實者與¶
巴豆大黄虚者用養正丹軰不然恒山於瘧每每作効¶
何耶葢瘧家多蓄黄水恒山為能破其癖而下其水也¶
恒山治瘧罌粟殻治痢人皆薄之故也然其痢日乆腹¶
中無痛當澀腸則豈容下澀瘧以痰水作恙法當吐痰¶
逐水豈容不為吐下於斯時也不有罌殻恒山之劑其¶
何以為對治乎但中間有藥補之耳凡瘧皆因停中腹¶
蓄黄水惟水不行所以寒熱不歇此瘧家受病之處治¶
<pb:KR3e0067_WYG_197-13b>¶
暑瘧純熱以香薷散加青皮北大黄兩箇烏梅同煎侵¶
晨温服寒瘧多寒以二陳湯加青皮良薑多用薑同煎¶
侵晨吞神保圓五粒並欲取下毒水以去其病根寒熱¶
自解(發瘧嘔吐勿用恒山有中年人臟腑乆虚大便常/滑忽得瘧疾嘔吐異常惟専用人參為能止嘔其)¶
(他瘧劑並不可施遂以茯苓二陳湯人參縮砂而並用/白荳䓻進一二服病人自覺氣脉頗消於是寒熱不作)¶
(盖白荳蔲能消能磨流行三焦榮衛一轉寒熱自平繼/今遇有嘔吐發瘧之證或其人素嘔而發瘧謹勿用恒)¶
(山惟以生蘿蔔生薑各研自然汁半盞入蜜三四匙烏/梅兩箇同煎吞局方雄黄圓三四粒候其利下惡血痰)¶
(水即以人參川芎茯苓半夏縮砂甘草調和之萬一嘔/不止而熱不退却用真料小柴胡湯多加生薑主治其)¶
<pb:KR3e0067_WYG_197-14a>¶
(或嘔吐大作而又發熱但先為治瘧生熱飲嘔定小柴/胡湯繼之  瘧有水有血水即水飲也血瘀血也惟水)¶
(飲所以作寒熱惟瘀血所以增寒熱恒山逐水利固也/茍無行血藥品佐即其間何収十全之効&KR0088;斷自今瘧)¶
(家或衂血或唾血或大便血絲或瘧後適來適去皆是/血證當以恒山草菓㯽榔烏梅甘草作劑於内加五靈)¶
(臍桃仁為佐入生薑濃蜜同煎以主治之用瘧證寒熱/不歇不急有根凡瘧固當以風寒暑濕而  之或汗或)¶
(下或吐或瀉活人方書之格法雖盧扁不能違矣然常/見瘧之經乆而不歇其故自必有根在也根者何曰根)¶
(在于水水乆積則為癖之瘧母惟敗血為暑熱之毒惟/飲與水皆生寒熱故暑  脉虚水故也  癖之脉結聚)¶
(挾水飲者為之逐水消飲結癖者歇必痛為之攻癖散/血暑毒隨證而踈利之寒熱不隨吾未信之  常山治)¶
(瘧湏用佐瘧家多蓄痰涎黄水恒山為能吐之利之是/故然爾其有純熱發瘧或藴熱内實之證投以恒山大)¶
<pb:KR3e0067_WYG_197-14b>¶
(便㸃滴而下似泄不泄湏用比大黄為佐大泄數行然/後獲愈或用巴豆圓子相依而行亦能泄也是又不然)¶
(巴豆工於下積茍血湯滌血熱不可以無大黄丸瘧方/來與正發不可服藥在於未發兩時之先瘧病交爭轉)¶
(為深害盛寒熱此瘧此傷寒一證而實非瘴瘧也其人/肝脉浮  頭痛怯風大抵小柴胡湯加青皮紫蘇之嘔)¶
(者多用生姜渴者加烏梅其或傷暑兼之小柴胡湯加/香薷入生姜烏梅同煎可也抑猶有說焉寒熱之根必)¶
(通利不能除也萬一其根未鋤又當以麻仁圓神保圓/軰與之亦先解後攻之意  治瘧總要不過吐汗下三)¶
(法當下而下不盡腹中尚有餘痛或大便一泄之後不/復再泄但時時㸃滴而出者湏再下之大黄以佐恒山)¶
(可也當汗而不匝頭汗至胸而手足無汗者湏周浹一/身  汗之青皮以佐紫蘇可也所謂吐者湏出盡水飲)¶
(若作吐劑常山豈容移哉䆒竟焉收效必矣怒瘧之為/厲大抵連綿有病差以後或飲食失節或患  傷中或)¶
<pb:KR3e0067_WYG_197-15a>¶
(梳洗感風又再發者何以處之曰熱多者二陳湯加青/皮甘草熱少者二陳湯加青皮草菓堅守胃氣而已二)¶
(藥並用生薑烏梅蜜水同煎空心進劑其間幹運更用/巴豆丸子藥疏利大便以泄毒氣其何厲之有或藥已)¶
(服過多以致腹疼可用生薑甘草煎湯温和解之生薑/解諸毒藥  退熱用凉藥不可十分盡或餘熱些少未)¶
(去不必關心自然無事否則熱去則寒起古人成效一/方多用川芎茯苓甘草少用白术麄木水煎病後和胃)¶
(收歛啓陽屢試得効熱柴胡退熱不及黄芩若藥不瞑/眩厥疾弗瘳世俗治  例用柴胡最為稳當至熟黄芩)¶
(一軰則指為大寒不敢用也不思藥病不相當鮮克有/濟繼令退熱而熱不去者湏用黄芩  凡壯熱煩燥用)¶
(柴胡黄芩大黄解利之其熱乍輕而不退盍用黄芩川/芎甘草烏梅作劑用黄連生地黄赤茯苓同煎臨熟入)¶
(燈心一捻主之其效亦速盖川芎/生地黄皆能調血一調其熱自退)¶
<pb:KR3e0067_WYG_197-15b>¶
　　　諸瘧(附/論)¶
夫人五臟瘧有寒熱痰鬼及山嵐瘴氣諸瘧原其受病¶
皆因調攝失宜隂陽交爭寒熱競作雖名目淺深各異¶
而主治小異大同今以一方俱療之故曰諸瘧也¶
　　　方¶
虎骨頭丸　治一切瘧疾¶
　　虎骨頭(三兩塗/酥炙黄)朱砂(一兩/細研)常山(半兩/剉)甘草(半兩炙/㣲赤剉)¶
　　桃仁(三七枚湯浸去皮/尖麩炒㣲黄色)川大黄(一兩剉/碎㣲炒)射香(半兩/細研)¶
<pb:KR3e0067_WYG_197-16a>¶
　　牡犡粉(一/兩)桂心(一/兩)知母(一/兩)乳香(半/兩)枳殻(半兩麸炒/㣲黄去穰)¶
　　烏梅肉(半兩/㣲)附子(半兩炮裂/去皮臍)木香(半/兩)¶
　右為末入研藥令匀錬蜜和搗三二百杵如梧桐子¶
　大每食前用桃符湯下十五丸¶
天靈盖丸　治一切瘧發歇寒熱神思昏悶曉夜不得¶
　安靜¶
　　天靈盖(一/兩)阿魏(半/兩)朱砂(一兩/細研)白芥子(半/兩)安息香(三/分)¶
　　麝香　砒霜(一兩/細研)虎糞中骨(一/兩)猢猻骨(一/兩)菉豆(一/分)¶
<pb:KR3e0067_WYG_197-16b>¶
　　䜴(一合/炒乾)烏驢蹄(一/兩)薫陸香(三/分)巴豆(七粒去/皮心研)¶
　右為末入硏藥令匀端午時鍊蜜和丸如皂莢子大¶
　每發日男左女右手心一丸如未止即以新汲水下¶
　一丸忌食熱物¶
虎骨常山丸　療瘧不瘥¶
　　虎頭骨(炙/)常山　甘草(炙/)鼈甲(炙/)烏梅　萎蕤¶
　　白薇　升麻　茯苓　石膏(研/)知母　麥門冬(去/心)¶
　　豆䜴(熬/)　地骨白皮¶
<pb:KR3e0067_WYG_197-17a>¶
　右各等分合搗蜜和丸如梧子大未發前日晚空肚¶
　服二十丸至日平旦服四十丸如人行十里食白粥¶
　一碗欲發時亦服三十丸三日内慎生冷萬不可犯¶
　不乆自愈忌海藥菘菜大酢生葱生菜莧菜¶
麻黄白术㪚　治傷寒温暑濕滯留經絡與衛相并病¶
　以日作寒熱交煎¶
　　麻黄(去節/湯洗)白术(去/蘆)茯苓　桂心(各一/兩)乾薑(半一/兩)¶
　　陳皮　青皮(去/瓤)桔梗(去/蘆)白芷　甘草　紫蘇葉¶
<pb:KR3e0067_WYG_197-17b>¶
　　半夏　烏梅(各三分/去核)¶
　右為剉散服四錢水三盞薑三片棗二枚煎七分去¶
　滓當發日空心一服臨發一服亦治時疫¶
烏梅丸　治一切瘧無問逺近¶
　　烏梅肉(炒/)甘草(炙/剉)虎頭骨(炙各/二兩)人參　肉桂(去麄/皮)¶
　　常山　肉蓯蓉(酒浸切焙/各三兩)桃仁(去皮炙雙/仁炒研)升麻(一/兩)¶
　　䜴(一升/炒)麝香(研一/分)附子(炮製去皮/臍一枚)¶
　右為末煉蜜丸如梧桐子大每服三十丸空腹飲下¶
<pb:KR3e0067_WYG_197-18a>¶
　如虚勞加鼈甲三兩¶
常山丸　延年療瘧¶
　　常山(四/分)青木香(四/分)蜀潦(一/分)牡蠣(二分/熬)烏梅肉(一分/熬)¶
　　大黄(二/分)丹砂(二分/研)知母(二/分)麻黄(一分/去節)鼈甲(二/分)䜴(一/分)¶
　　(熬/)¶
　右搗篩蜜和丸如桐子大未發前粥飲下五丸訖㣲¶
　吐後湏臾任食至欲發更服十丸忌莧菜生血物生¶
　葱菜油膩¶
<pb:KR3e0067_WYG_197-18b>¶
雄黄丸　治一切　寒熱發歇不定痰逆不下飲食¶
　　雄黄(一分/細研)虎脂(一分銷/令鋊)砒霜(一分/細研)猢猻頭骨(一分/細研)¶
　　硃砂(一分/細研)安息香(一/分)分䑕糞(一/分)白芥子(一/分)黄丹(一/分)¶
　　天靈盖(一分/生用)菉豆粉(一/分)¶
　右為末入硏藥匀入虎脂并煉蜜為丸如皂莢子大¶
　男左女右以緋帛繫一丸於中指上時時嗅之¶
鼈甲煎丸　治瘧疾(方見瘧/母類)¶
烏梅丸　療瘧無問温瘴痰瘧悉皆主之¶
<pb:KR3e0067_WYG_197-19a>¶
　　烏梅肉(二/兩)常山(二/兩)鼈甲(二兩/炙)香䜴(二/兩)蜀漆(二兩/)¶
　　川椒　人參(二/兩)桂心(二/兩)知母(二/兩)桃仁(二兩去皮尖/别搗如稀餳)¶
　　肉蓯蓉(二/兩)¶
　右搗篩為末蜜和丸如梧桐大空心以酒飲任下三¶
　十丸忌生葱莧菜海菜藻菘菜(一方有升麻甘草/各二兩為十三味)¶
尅効餅子(出和/劑方)　治一切瘧疾發作有時先覺身欠乃¶
　作寒慄䜴振頥額中外皆寒腰&KR0387;俱痛寒戰既已内¶
　外皆熱頭疼如破渴欲飲冷或痰聚胸中煩悶滿欲¶
<pb:KR3e0067_WYG_197-19b>¶
　嘔或先熱後寒或先寒後熱或寒多熱少或熱多寒¶
　少或寒熱相半或但熱不寒或但寒不熱或一日發¶
　或隔日發或一發六七日再發並能主之¶
　　金箔(三十五/片為衣)信砒(醋煮二/兩半)甘草(爁/)荷葉(爁/)定粉(研/)¶
　　龍腦(研/)菉豆末　麝香(研各/半兩)硃砂(研飛/一兩)¶
　右為末煉蜜搜和每兩作二十丸揑匾以金箔為衣¶
　每服一餅子以新汲水磨化日發者未發前服之間¶
　日者不發夜服隔數日發者前一日夜服連日臨晨¶
<pb:KR3e0067_WYG_197-20a>¶
　服¶
驅瘧飲子(出三/因方)¶
　　前胡　柴胡(各四/兩)桂心　桔梗　厚朴(薑/製)半夏(湯/洗)¶
　　(去滑各/三兩)黄耆　乾薑(炮/)甘草(各二/兩)¶
　右剉散每服四錢水盞半生薑三片棗二枚煎七分¶
　去滓温服¶
草菓飲(出百一/選方)　治瘧¶
　　大棗(十/箇)草菓(五箇/去皮)半夏(十枚湯/洗七次)青橘皮(四箇湯浸/連白用)¶
<pb:KR3e0067_WYG_197-20b>¶
　　生薑(三十塊/連皮)烏梅(十箇/打碎)甘草(三寸/炙)厚朴(三寸去麄/皮薑汁製)¶
　　陳橘皮(四箇湯浸/連白用)¶
　右為麄末以水三大碗煎碗半去滓當發日五更初¶
　服一盞五更五㸃又服一盞平明服一盞比至飯前¶
　要分服令盡再將滓以水碗半煎七分慢呷喫¶
恒山酒　治瘧¶
　　恒山　鼈甲(醋炙去裙/襴各三分)桃仁(三七枚去皮/尖雙仁炒)䜴(炒半/分)¶
　　虎頭骨(炙半/兩)桃枝(一/握)桞枝(一/握)乾棗(三枚/去核)烏梅(炙七/枚)¶
<pb:KR3e0067_WYG_197-21a>¶
　右細剉以酒一升浸一宿明日入生薑五片煎取五¶
　合去滓空心分為二服¶
桂枝黄芩湯(出醫方/大成)　治瘧服藥寒熱轉大者知太陽¶
　陽明少陽三陽合病也¶
　　甘草　黄芩　人參(各四/錢半)半夏(四/錢)桂枝(二/錢)石膏¶
　　知母(各五/錢)柴胡(一兩/二錢)¶
　右為麄末水煎從夘至午時發者宜大柴胡湯下之¶
　從午時至酉發者知其邪氣在内也宜用大承氣湯¶
<pb:KR3e0067_WYG_197-21b>¶
　下之從酉至子時發者或至寅時知其邪氣在血也¶
　宜桃仁承氣湯下之㣲利後更以小柴胡湯制其邪¶
　氣可也立秋以後及處暑前發瘧漸痩不能食者謂¶
　之疚瘧此邪氣深逺而中隂經為乆瘧也¶
加减七寳飲　治一切瘧疾熱多寒少者¶
　　恒山(醋製/炒)㯽榔　甘草　厚朴(姜/製)烏梅　青蒿¶
　　草菓仁　知母¶
　右等分㕮咀每服半兩水一碗酒一盞同煎至一大¶
<pb:KR3e0067_WYG_197-22a>¶
　盞露一宿來日早晨盪温去滓靣東服¶
截瘧飲　専治諸瘧疾¶
　　恒山　草菓　㯽榔　柴胡　黄蓍　　甘草¶
　　鼈甲　烏梅(少許用/二箇)¶
　右等分酒一盞煎至半盞隔宿露至五更復温朝東¶
　服¶
知母丸　治瘧疾¶
　　知母(焙/)烏梅肉(炒各一/兩半)肉蓯蓉(切/焙)恒山　豉(炒各/二兩)¶
<pb:KR3e0067_WYG_197-22b>¶
　　甘草(炙/剉)人參　桂(去麄皮各/一兩半)¶
　右為末煉蜜和丸如梧桐子大每服二十九丸温酒¶
　下¶
烏梅飲子　治温瘧勞瘧¶
　　烏梅(七/顆)桃栁心(各七/莖)葱白(七/莖)䜴(一/合)甘草(四/分)柴胡(四/分)¶
　　知母(四/分)大黄(三/分)¶
　右各細剉以童子小便兩茶碗宿浸明日早煎三兩¶
　沸去滓頓服瘥未瘥更作三服永瘥忌海藻菘菜¶
<pb:KR3e0067_WYG_197-23a>¶
撩膈湯　治瘧¶
　　恒山(三/兩)松蘿(二/兩)黄芩(二/兩)瓜蒂(十四/枚)梔子仁(十四/粒)¶
　　甘草(二兩/炙)烏梅(十四/枚)¶
　右切以酒二升漬一宿明旦以水四升煮取三升分¶
　三服忌海藻生葱生菜菘菜等¶
七珍散(出衛氏/家寳方)　治瘧後及傷中暑後宜服此壯胃養¶
　氣進食温平毎日服之十日外飲食倍常¶
　　人參(去蘆/頭)白术　黄茋　山芋　粟米(㣲/炒)甘草¶
<pb:KR3e0067_WYG_197-23b>¶
　　白茯苓(去皮各/半兩)¶
　右為末每服二錢水一盞生薑三片棗二枚同煎至¶
　七分去滓食前温服一方加白匾豆一兩蒸用名八¶
　珍散¶
七寳散(出楊氏/家藏方)　治男女婦人一切瘧疾或先寒後熱¶
　或先熱後寒或寒多熱少或熱多寒少或多寒但寒¶
　或多熱但熱或一日發或一日二三發或連日發或¶
　間日發或三四日一發不問鬼瘧食瘧不服水土山¶
<pb:KR3e0067_WYG_197-24a>¶
　嵐瘴氣似瘧者亦皆治之¶
　　恒山　厚朴(薑/製)青皮　陳皮(並不/去白)甘草　㯽榔¶
　　草菓仁(各等/分)¶
　右㕮咀每服半兩於未發隔日夜用水一碗酒一盞¶
　煎至一大盞濾出露一宿却將滓再用酒水更依前¶
　煎一次去滓别一碗盛亦露一宿來日當發之早盪¶
　温靣東先服頭藥少歇再服藥滓一方用生薑烏梅¶
　水煎如熱多加柴胡寒多加酒熱多加水忌熱物¶
<pb:KR3e0067_WYG_197-24b>¶
又方¶
　用烏梅良薑無陳青皮寒者如夲方熱多者去陳青¶
　皮用烏梅青蒿或加知母等分煎尤好¶
草菓飲(出徳生/堂方)　諸瘧通用加乾薑治寒瘧脾疾初愈¶
　服此進食理脾¶
　　草菓　白蕋　良薑　青皮　川芎　紫蘇葉¶
　　甘草(炒等/分)¶
　右剉散每服三錢用水一盞半煎至八分去滓熱服¶
<pb:KR3e0067_WYG_197-25a>¶
　當發日連進三服一方有陳皮一方生薑煎¶
柴胡桂薑湯(一名薑/桂飲子)　治瘧或有寒者但寒不熱者并¶
　治癆瘧亦治乆不愈者¶
　　北柴胡(四/錢)括蔞根(二/錢)牡蠣(打碎/炒)甘草　乾薑(各一/錢)¶
　　黄芩　桂(各一/錢半)¶
　右為麄末每服五錢水一盞半煎至八分温服一方¶
　加半夏麯半兩如先寒後熱者於未發之日先服柴¶
　胡桂薑湯二服却繼以白虎加桂湯二服然後夜間¶
<pb:KR3e0067_WYG_197-25b>¶
　服截藥以達夫肝欝¶
七聖散(出續易/簡方)　専治諸瘧疾重者不過三服¶
　　㯽榔(二箇最/小者炒)烏梅(七/箇)杏仁(十箇去/皮尖)薑(十/片)小棗(七箇/去核)¶
　　草菓(二箇大/者炒)恒山(一/錢)¶
　右㕮咀用汲水二盞煎至一大盞不犯紅日空心靣¶
　東正坐通口服之¶
人參養胃湯(出醫方/大成)　治瘧疾寒多熱少者必湏先用¶
　此藥發散然後用四獸飲之類截之因食倍加草菓¶
<pb:KR3e0067_WYG_197-26a>¶
　(方見時氣/門疫癘類)¶
四獸飲(出如/宜方)　治五臟氣虚喜怒不節勞逸兼并致隂¶
　陽相勝結聚涎飲與衛氣相摶發為瘧疾兼治瘴瘧¶
　常服温中快膈最有神効¶
　　茯苓　人參　白术　草菓　半夏(湯去/滑)橘紅(各/等)¶
　　(分/)甘草(減/半)¶
　右同棗子烏梅生薑並等分㕮咀以鹽少許淹食頃¶
　厚皮紙裹用水濕之慢火炮令香熟焙乾每服半兩¶
<pb:KR3e0067_WYG_197-26b>¶
　水二盞煎至六分去滓未發前併進數服　一方治¶
　脾寒名快脾飲用草菓人參白术橘紅半夏厚朴縮¶
　砂仁附子等分甘草減半每服四錢水二盞薑十片¶
　烏梅二箇棗子一枚煎至六分去滓不以時服用此¶
　藥下紅圓子尤佳兼治脾胃虚弱脘停寒不進飲食¶
　四肢無力　治熱多者宜服驅瘧飲用前胡柴胡各¶
　一兩官桂厚朴桔梗各三分黄茋乾薑甘草各半兩¶
　每服四錢水一盞半薑五片棗二枚煎六分去滓熱¶
<pb:KR3e0067_WYG_197-27a>¶
　服　治寒多者宜服七棗湯用附子一隻鹽泡以水¶
　再炮再浸如此七次去皮切片分作二服用水二盞¶
　薑十四片棗七箇煎七分發日空心温服　一方名¶
　七寳湯用恒山陳皮青皮㯽榔草菓仁甘草各等分¶
　每服半兩水酒各一盞煎六分當發侵晨服之此藥¶
　既有恒山必湏吐而後愈當日或大作世謂鬪藥是¶
　也虚怯人不宜服此脾胃素虛寒者亦不宜服瘧疾¶
　多因中脘有飲用恒山作効者以其能吐之若用辰¶
<pb:KR3e0067_WYG_197-27b>¶
　砂黄丹軰墜之為稳　其方用黄丹一兩煨大蒜去¶
　皮研膏作三丸當發日早晨嚼一丸并水或熱嚥下¶
　畏蒜氣者白水為丸一法用生硫黄辰砂各為細末¶
　寒多倍硫黄熱多倍辰砂寒熱者匀用每服三錢臘¶
　茶青調臨發日早辰進之當日或大作或不作皆是¶
　其効湏早用之為佳不然恐連綿不已遂致因頸若¶
　積日既乆變成勞瘧者宜灸膏盲¶
人參木香湯　治脾胃有積乆不尅化或原有此證遂¶
<pb:KR3e0067_WYG_197-28a>¶
　成寒瘧之疾或先寒後熱或先熱後寒或但熱不寒¶
　或但寒不熱或頭疼譫語除傷寒之外是瘧疾者並¶
　皆治之¶
　　人參　木香　官桂　白术　白茯苓　黄連¶
　　附子　柴胡　黄茋　厚樸　甘草　麻黄(各三/錢)¶
　　肉荳蔲(十/箇)㯽榔(五/箇)¶
　右㕮咀每服三錢水一盞生薑三片烏梅一枚同煎¶
　至七分入酒少許又煎三四五沸温服兼治虛弱之¶
<pb:KR3e0067_WYG_197-28b>¶
　人¶
知母飲(出聖/恵方)　治瘧¶
　　烏梅(去核/一枚)鼈甲(醋炙去/裙襴)桃仁(去皮尖/雙仁炒)附子(炮製去/皮臍)¶
　　知母(焙/)恒山　狼牙(各半/分)¶
　右剉如麻豆每服五錢用酒一大盞半糯米四十九¶
　粒隔夜浸一宿至五更初同煎取七分去滓乗熱分¶
　作二服未發一服發時一服¶
虎頭骨丸(出聖/恵方)　治一切瘧¶
<pb:KR3e0067_WYG_197-29a>¶
　　虎頭骨(一兩半塗/酥炙黄)臘月猪血(半/合)桃奴(七/枚)寒食麵(半/匙)¶
　　砒霜(一分/細研)桃心(一百二十/枚乾者)端午糉子尖(九/枚)¶
　右将桃心虎骨桃奴為末研上藥一處令匀於五月¶
　五日未出時合用粟米飯和丸如菉豆大欲發前新¶
　汲水下二丸忌食熱物¶
恒山飲(一名截瘧鬼哭恒/山飲出徳生堂方)　治瘧疾丸瘧疾之疾盖因¶
　外邪客於風府生冷之物内傷脾胃或先寒後熱或¶
　先熱後寒或寒熱獨作或連日併發或間日一發寒¶
<pb:KR3e0067_WYG_197-29b>¶
　則肢體顫掉熱則舉身如燒頭疼惡心煩渴引飲氣¶
　息喘急口苦咽乾&KR0387;腰酸腸鳴腹痛諸藥不治及發¶
　散不愈漸成勞瘧者此藥治之五月五日修合者極¶
　佳¶
　　知母　川恒山　草菓　甘草(炙各/二斤)良薑(二十/兩)¶
　　烏梅(去仁/一斤)¶
　右為散每服三錢水一盞薑五片棗二枚煎至七分¶
　去滓温服當發日隔夜煎濾出滓桌子置虚空處將¶
<pb:KR3e0067_WYG_197-30a>¶
　藥露天一宿次早五更病者起向東冷服此藥煎時¶
　勿令婦人鷄犬得見病者宜暫離家否則移房妙¶
荔枝膏(出御藥/院方)　治瘧疾¶
　　烏梅(八/兩)乳糖(二十/六兩)生薑(五兩/取汁)麝香(半/錢)熟蜜(十四/兩)¶
　　桂(十/兩)¶
　右用水一斗熬至一半濾去滓下乳糖再熬候糖鎔¶
　化開入薑汁再熬濾去滓候少時入麝香用如常法¶
青皮飲(出百一/選方)　治逺近瘧疾如神¶
<pb:KR3e0067_WYG_197-30b>¶
　　恒山(雞骨/者)青皮(去/穰)烏梅(去/核)草菓(去/皮)甘草(炙/)㯽榔(雞/心)¶
　　(者/)¶
　右等分為麄末每服二錢水酒各七分同煎至七分¶
　去滓當發日五更初温服了睡片時忌熱物半日寒¶
　多加酒退水熱多退酒加水湏慢火煎冷熱不吐不¶
　瀉甚有功効余於親友間每用之一服即効甚妙廬¶
　陵袁司户方無烏梅草菓不用酒煎却加神&KR0920;麥¶
　蘖白薑三味恒山日乾不見火每藥一兩作二劑水¶
<pb:KR3e0067_WYG_197-31a>¶
　三升炒餅文武火煎取一升當發日五更㸃心後早¶
　食後各一服紹興張醫名升之方不用烏梅㯽榔二¶
　味熱多柴胡知母陳皮寒多加良薑餘與秦醫方同¶
　却用薑棗烏梅煎¶
五行神驗丸　治一切瘧疾¶
　　澱花(二兩/東方)桂(一兩/南方)乾薑(一兩/西方)巴豆(一兩/北方)硫黄(一兩/中央)¶
　　麝香(少/許)¶
　右將五般藥於盤内據五方排定取四月二十八日¶
<pb:KR3e0067_WYG_197-31b>¶
　夜安桌子上於中庭露以香一爐當䖍心如是露七¶
　夜至端午日早修合將巴豆去殻湯五沸細擣研餘¶
　藥為散入麝香以薄麺糊調澱花末為丸如櫻桃大¶
　合時忌女子等見丸了焙乾於盒内盛發日凈手取¶
　以綿裹香火炙令熱男左女右預前帶安耳中便利¶
　時除去净手後再安耳中不得女子捻觸女子患男¶
　子與安日忌一切葷腥果子一方無麝香¶
醇醨湯　療瘧¶
<pb:KR3e0067_WYG_197-32a>¶
　　生薑(三/兩)烏梅(三七枚擘一/方十四枚)甘草(二兩/尖)　河根(三/兩)¶
　　桂心(三/兩)恒山(三/兩)¶
　右切以水六升煮汁取一升曰醇未發時湏頓服更¶
　以水三升煮取一升曰醨至發斷復頓服甚良别方¶
　說發日平旦服醨一升以醇著頭邉若欲發便服醇¶
　神良二說不同也忌海藻菘菜生蒜生菜¶
硃砂丸(出聖/恵方)　治一切瘧疾乆不瘥¶
　　硃砂　阿魏　乳香　砒霜(各半/兩)麝香(一/分)䜴(一兩/别研)¶
<pb:KR3e0067_WYG_197-32b>¶
　　(如/膏)¶
　右硏令細以䜴并軟飯和丸如菉豆大每服煎桃枝¶
　湯下四丸未發前二服以吐為効¶
恒山烏梅湯(出肘/後方)　療瘧膈痰不得吐宜吐之¶
　　烏梅　桂心　芫花　半夏　恒山(各半/兩)䜴(五合/綿褁)¶
　右切以酒三升水四升合煮取二升分三服必得吐¶
　忌生葱羊肉餳生菜一方取三升無半夏恒山¶
大黄丸　治瘧¶
<pb:KR3e0067_WYG_197-33a>¶
　　白驢蹄(二分/熬)大黄(四/分)菉豆(三/分)砒霜(三/分)光明砂(半/分)¶
　　雄黄(一/分)¶
　右為末蜜丸如梧桐子大發日平旦冷水服二丸七¶
　日内忌油¶
辟邪丹(出宣/明論)　治嵐瘴鬼瘧食瘧併平日者及瘧疾等¶
　　菉豆　雄黒豆(各四十九粒/一作小豆)信砒(半錢/另研)黄丹(一錢/為衣)¶
　　硃砂(二/粒)¶
　右為末於端午日同入乳鉢内滳水為丸分作三十¶
<pb:KR3e0067_WYG_197-33b>¶
　粒每服一粒用東南桃心取七枝研汁将井花水早¶
　晨日欲出未出時吞之醋湯亦得其驗不具言經三¶
　五月患者只一丸服後大叚者只㣲寒若小可便絶¶
　去也當發日服忌葷腥三日一服孕婦不可服一方¶
　有雄黄¶
麻黄桂枝湯(出醫方/大成)　治瘧如夜發者¶
　　麻黄(一兩/去節)甘草(炙三/錢)黄芩(五/錢)桂(二/錢)桃仁(三十枚/去皮尖)¶
　右為末水煎服桃仁味苦甘辛肝者血之海血聚則¶
<pb:KR3e0067_WYG_197-34a>¶
　肝氣燥經所謂肝若急急食甘以緩之故桃仁散血¶
　緩肝謂邪氣深逺而入血故夜發及隂經有邪此湯¶
　發散血中風寒之劑¶
妙應丹(出三/因方)　専治諸瘧無問寒温乆近悉主之¶
　　黄丹(三分/炒)木香(為細/末)青皮　陳皮　呉茱萸(各半/兩米)¶
　　(醋二升熬青皮以三味至/一升去滓再熬醋成膏)¶
　右將黄丹木香末入膏内搜和為丸如梧桐子大辰¶
　砂為衣每服十丸未發前一食頃白湯下再將前三¶
<pb:KR3e0067_WYG_197-34b>¶
　件滓添木香半兩為末别研入黄丹三分和匀以醋¶
　糊為丸如梧桐子大每服三五十丸治瘧亦名妙槤¶
　丹¶
趂鬼丹(出宣/明論)　治一切瘧¶
　　信砒(一/錢)大豆(七/錢)雄黄　輕粉　荷葉(各半/錢)甘草(一/寸)¶
　右為末酒水為丸如小豆大重五日未出不見雞犬¶
　婦人脩合每服一丸無根水下平日夜視北斗来日¶
　服忌熱物¶
<pb:KR3e0067_WYG_197-35a>¶
萬安散(出濟/生方)　治一切瘧疾得病之初以其氣壯進此¶
　藥以取效氣虚胃弱及妊婦不宜服之¶
　　蒼术(泔水浸去/黑皮剉炒)厚朴(薑製/炒)陳皮(去/白)㯽榔　恒山(酒/浸)¶
　　(一/宿)¶
　右各一錢半重和勻用水二盞酒一盞煎至一盞半¶
　去滓夜露一宿當發日分作二服盪温早晨進一服¶
　候其發時再進一服忌食熱物片時一方有甘草炙¶
　用¶
<pb:KR3e0067_WYG_197-35b>¶
加減柴胡湯(出衛/生方)　治瘧寒熱頭疼胸滿咽乾休作有¶
　時臨時加減¶
　　柴胡(剉二/兩)黄芩　甘草　人參　半夏(湯洗各/切三分)¶
　右㕮咀每服四錢水一盞半生薑六片棗一枚同煎¶
　至七分去滓温服未發前進日二服發即止之如日¶
　尤宜服之先寒加桂三分一名小柴胡湯¶
辰砂丹　治大人小兒諸種瘧疾湏端午日侵晨於净¶
　室焚香齋戒沐浴净心修合¶
<pb:KR3e0067_WYG_197-36a>¶
　　明砒(五錢同/研極細)菉豆粉　黒豆麫(各一/兩)硃砂(二錢留/半為衣)¶
　　明雄黄(半/兩)¶
　右為細末滴水為丸如大豆子大硃砂為衣每服一¶
　丸未發前如夜向北斗新汲水下忌熱物食一時辰¶
　小兒黄米大忌葷腥酒菓硬物凡治瘧病但熱不寒¶
　者勿服只先可以白虎加桂湯三服而愈¶
不二㪚　治瘧疾¶
　　紫河車(二/錢)菉豆粉(半/兩)甘草(一/錢)薄荷(二/錢)信(一/錢)¶
<pb:KR3e0067_WYG_197-36b>¶
　右一處為末星月上時用無根井水調大人一錢小¶
　兒半錢忌毒物¶
一字散　治男子婦人小兒日近瘧疾寒熱或隔日發¶
　於未發日臨夜服朝日發於未發時臨卧服大人作¶
　一服小兒作二服先凈手然後安藥在手心内用新¶
　汲水三㸃調藥舌頭䑛喫了便睡¶
　　管仲(一兩/半)黒豆(一兩/半)甘草(半/兩)菉豆(一兩/半)信(七/錢)¶
　右為細末每服抄一字依先服之¶
<pb:KR3e0067_WYG_197-37a>¶
恒山散(出經效/濟世方)　治瘧疾¶
　　真恒山　乾青蒿　烏梅　赤芍藥　甘草(炙/)¶
　右等分為末每服五錢水一盞半煎至八分去滓露¶
　一宿以刀一柄置所露盞上於發日五更服如虚日¶
　温過¶
白虎加桂湯　治瘧疾必多於熱方(見本門/瘴瘧類)¶
鼈甲散　治瘧疾此病之候乃有類種亦有宿患痃癖¶
　飲食失宜因節氣初交亦生此病亦有痰癖積聚乆¶
<pb:KR3e0067_WYG_197-37b>¶
　不通散冷熱相攻亦生此疾亦有地居卑濕或時屬¶
　暑熱内有宿病外感惡氣亦生此疾亦有盛夏蒸熱¶
　飲冷冷熱間隔秋夏氣交亦生此疾以要言之終有¶
　飲食失常寒暑忤宜上熱下擊將療之方吐下為夲¶
　人有強羸病有輕重自湏臨時斟酌不可一槩言之¶
　此病之始與天行不多别有頭痛骨肉酸楚手足逆¶
　冷口鼻喉舌乾好飲水毛聳腰脊強欲反抝小便赤¶
　但先寒後熱發作有時可不省察其發作日有準凡¶
<pb:KR3e0067_WYG_197-38a>¶
　經七日以後先服此藥取快吐¶
　　鼈甲(三兩/生用)恒山(二/兩)甘草(二兩/炙)松蘿(二/兩)桂心(二/兩)¶
　右為散煮烏梅湯下初服一方寸日二服稍加之以¶
　得吐為限忌韮莧生葱生菜海藻菘菜¶
當歸散　治瘧又審自候若體力全強日再服每服皆¶
　取吐自覺氣力不甚強則每服取吐後不湏服如全¶
　未愈必湏取吐則三兩日一服經五六度吐訖但適¶
　寒温将息并飲食使體漸強若知病雖輕而氣力尚¶
<pb:KR3e0067_WYG_197-38b>¶
　覺強盛不妨用此以減病勢宜合服之取利¶
　　當歸(五/兩)白术(五/兩)細辛(四/兩)桂心(三/兩)大黄(五/兩)朴硝(四/兩)¶
　右為散平旦空肚以酒飲下初服一方寸日再服稍¶
　加之得利為度候氣力強羸取利多少亦忌桃李雀¶
　肉生葱生菜¶
鬼箭羽丸　治瘧又依前鼈甲散取吐當歸散利後雖¶
　經吐下病源尚在如更吐利又慮虺羸宜合服之¶
　　細辛(四/兩)橘紅(四/兩)鬼箭羽(拆㸔如金/色者二兩)白术(五/兩)桂心(四/兩)¶
<pb:KR3e0067_WYG_197-39a>¶
　　地骨皮(四/兩)蜀漆(二/兩)甘草(二兩/炙)當歸(五/兩)丁香(三/兩)¶
　右搗篩蜜丸如梧子大煮烏梅飲下之初服十五丸¶
　再稍加三十丸服經三五日後若覺熱上每服藥後¶
　良乆任食粥三兩口壓之忌海藻菘菜桃李雀肉生¶
　葱¶
療瘧丸(出肘/後方)¶
　　恒山(三/兩)甘草(二分/炙)知母(四/分)¶
　右搗篩蜜和丸如梧子大未發前服十五丸臨發服¶
<pb:KR3e0067_WYG_197-39b>¶
　十五丸得快吐則愈忌海藻菘菜生葱生菜又次服¶
　減七八丸後五六丸即瘥¶
小柴胡加桂湯(出醫方/集成)　治瘧疾先寒後熱兼治之¶
　　柴胡(八/兩)桂(去粗/皮)人參　甘草(炙/)半夏(洗七/次切)黄芩(各/三)¶
　　(两/)¶
　右剉如麻豆每服抄五錢水一盞半薑七片棗二枚¶
　煎至八分去滓取六分清汁温服日三夜二若湯者¶
　去半夏加人參括蔞根同煎服一方加芍藥¶
<pb:KR3e0067_WYG_197-40a>¶
桂枝羗活湯(出醫方/大成)　治瘧疾處暑前發頭疼項強脉¶
　浮惡寒有汗¶
　　桂枝　𦍑活　防風　甘草(各半/兩)¶
　右為粗末每服半兩水盞半煎至一盞温服迎發而¶
　服之如吐者加半夏麴等分¶
桂枝石膏湯(出濟生/㧞萃方)　治瘧先寒後熱熱多寒少¶
　　桂枝(五/錢)石膏　知母(各兩/半)黄芩(一/兩)¶
　右為末分三服每服水一盞同煎服間日者邪氣所¶
<pb:KR3e0067_WYG_197-40b>¶
　合深也¶
加減四逆湯　治瘧疾瀉痢並作合潮者非時邪疫之¶
　氣流運之所變之致也春傷於風夏生飱泄夏傷於¶
　暑秋必病瘧湏傷寒温瘧流變法中主之¶
　　柴胡　芍藥　甘草　枳實(麺炒黄/各等分)¶
　小便澁加茯苓　痢後重加薤白十寸¶
　右㕮咀每服五錢水二盞粟米一捻煎至一盞去滓¶
　温服脇熱利不止一方用葛根黄連黄芩湯若同雜¶
<pb:KR3e0067_WYG_197-41a>¶
　病治利之方以熱藥治之反致夭殃傷人甚衆¶
麻黄𦍑活湯　治瘧病頭痛項強脉浮惡風無汗者¶
　　麻黄(去/節)𦍑活　防風　甘草(各半/兩)¶
　右為粗末水煎如吐加半夏麴等分¶
節金飲子　治瘧疾寒熱愈後調理脾胃¶
　　厚朴(去皮薑/汁炙)蒼术(泔/浸)甘草(炙各/三分)陳皮(去白炒/黄色半)¶
　右㕮咀每服四錢水一盞薑三片棗一枚煎服一方¶
　加草菓倍用蒼术名草菓平胃散¶
<pb:KR3e0067_WYG_197-41b>¶
黒虎散　治瘧¶
　　片子薑黄　良薑　乾薑(各一/兩)巴豆(三十粒新者/二十五去殻)¶
　右將上三藥剉如巴豆一處炒令焦黒豆色去巴豆¶
　不用將餘藥為細末每服三錢於未發前一時辰熱¶
　酒調下臨發時再進一服炒藥湏是焦黒生即令人¶
　瀉¶
四將軍飲　治瘧作時仆厥手足俱冷昏不知人一時¶
　救急用之有驗撼掖不醒是中心抑欝隂陽交戰所¶
<pb:KR3e0067_WYG_197-42a>¶
　致先依灸法見發仍服此藥¶
　　附子(一兩泡/去皮)訶子(四箇/去核)陳皮(四箇全/者洗)甘草(四寸/炙)¶
　右為剉散每服四錢水二鍾薑七片棗七枚煎至七¶
　分服昔有人與客聚話之際瘧作而仆厥手足俱冷¶
　昏不知人盡室駭懼客曰無傷正四將軍飲證也先¶
　令灼艾灸至四百壮了無蘇意於是急製前藥初一¶
　盃灌之不納至再稍若吞嚥三則倐起坐四服盡頓¶
　愈更不復發一時救急有騐凡病臨發前逐杯併服¶
<pb:KR3e0067_WYG_197-42b>¶
　無不神效¶
如聖飲　治瘧及有孕婦人患者無不愈¶
　　甘草(炙/)柴胡(去/苖)常山　烏梅(各等/分)¶
　右剉碎用銀器或砂石銚當發日絶早以好酒二升¶
　慢火熬至一盞濾出滓放温作一服飲盡良乆吐涎¶
　即愈如尚覺有寒氣未退候五七日再服¶
温脾散　治瘧發熱不退¶
　　紫河車　菉豆(各一/兩)甘草(半/兩)砒(一錢半/别研)¶
<pb:KR3e0067_WYG_197-43a>¶
　右為細末後入砒研匀每服半錢新汲水半盞調如¶
　是隔日發直待臨睡服藥如頻日發只夜深服忌葷¶
　酒魚兎等物衛生寳鑑方羅謙甫云如受得寒邪氣¶
　深只一服便定如十歳以上服一字十嵗以下至五¶
　三歳用水少許服半字婦人有胎不可服但合此藥¶
　與人服並不吐親用此藥三五十年救人甚多雖砒¶
　一味大熱有毒紫河車甘草菉豆三味性凉觧得假令¶
　新汲水亦觧得金液丹用硫黄小兒紫霜丸用巴豆杏仁夲¶
<pb:KR3e0067_WYG_197-43b>¶
　草云巴豆杏仁有大毒有小毒製了服之皆有效小¶
　兒亦可服恐人不合此藥故論及此一方滴水為丸¶
　水服名温脾丸¶
常山大黄湯　瘧結實積熱煩擾逆冐寒熱但多綿惙¶
　困篤¶
　　常山　甘草(炙/)前胡　大黄(各三/兩)¶
　右切以水一斗煮取三升半下大黄煎取三升分澄¶
　令冷初服七合中服八合比欲發服九合忌海藻菘¶
<pb:KR3e0067_WYG_197-44a>¶
　菜生葱菜¶
䜴心丸　療瘧¶
　　香䜴(五合熬/令色變)常山(三/兩)大黄(三/分)附子(三分/炮)¶
　右搗篩蜜和丸如豆大服十丸勿食物比至發時令¶
　服三十丸瘧不止亦可至四十丸瘧必止若膈上有¶
　停痰欲吐聽之若腹中實欲下亦無妨忌生葱菜等¶
　物¶
常山㯽榔飲　治瘧¶
<pb:KR3e0067_WYG_197-44b>¶
　　常山(一大/撮)㯽榔(一/箇)草菓(半/箇)甘草(三/寸)¶
　右水一盞半酒半盞或加烏梅一箇煎至八分濾滓¶
　碗盛紗罩露過臨發日五更靣北温服¶
神聖藥師餅　治瘧疾等證¶
　　人言(錢/半)雄黄(錢/半)白麵(七錢/半)乾胭脂¶
　右各研極細滴水丸為餅子如棊子大毎服三餅臨¶
　卧細嚼冷水送下忌濕靣葷腥生硬冷物生作三十¶
　服虚實大小加減服之計九十餅¶
<pb:KR3e0067_WYG_197-45a>¶
仙靈散　治瘧疾¶
　　常山(二/錢)甘草(錢/半)㯽榔(二/箇)黒豆(四十/九粒)¶
　右為末先用酒一小盞煎乾後用水大盞煎八分露¶
　一宿早晨温服雞魚忌吐不妨¶
麝香丸　治一切瘧疾¶
　　臰黄(一/兩)黄丹(一/兩)硃砂(半/兩)麝香(半/兩)¶
　右細研用粟米和丸如菉豆大隂乾當發日早晨以¶
　温茶下五丸即吐痰水惡涎吐後過時煮菉豆粥服¶
<pb:KR3e0067_WYG_197-45b>¶
　之孕婦勿服¶
胡粉丸　治一切瘧¶
　　䜴(一分研/如膏)黄丹(半/兩)胡粉(半/兩)砒霜(一/分)¶
　右同研令細以軟飯并䜴膏同丸如梧桐子大臨發¶
　前以冷醋湯下三丸忌食熱物¶
硫黄丸　治一切瘧疾¶
　　砒霜(半/兩)硫黄(半/兩)雄黄(半/兩)雌黄(半/兩)¶
　右研細於銚鍋内先布鹽末於中節下諸藥於鹽上¶
<pb:KR3e0067_WYG_197-46a>¶
　以瓷椀盖用六一泥封勿洩氣以灰火三斤養半日¶
　候冷以甘草湯煮半日出火細研用飯和丸如菉豆¶
　大大人患醋湯服三丸青帯繫三丸於臂上男左女¶
　右小兒服一丸繫一丸¶
牡蠣湯　治牡瘧者多寒¶
　　牡蠣　麻黄(各四/兩)蜀漆(三兩無/常山代)甘草(二/兩)¶
　右先洗漆三過去腥㕮咀以水八升煮蜀漆麻黄得¶
　六升去沫内餘藥煮取二升飲一升即吐之復飲¶
<pb:KR3e0067_WYG_197-46b>¶
麻黄湯　専治瘧湏發汗¶
　　麻黄　括蔞根　大黄(各四/兩)甘草(一/兩)¶
　右㕮咀以水七升煮取二升半分三服未發前食頃¶
　一服臨發一服服後厚覆取汗¶
斷魔如聖丹　治瘧疾¶
　　信(一/錢)蜘蛛(大者/三枚)雄黒豆(四十/九粒)¶
　右為末同研細滴水丸如菀豆大來日今夜北斗下¶
　獻早晨紙褁一丸塞耳中一粒可治三人立愈如聖¶
<pb:KR3e0067_WYG_197-47a>¶
　神¶
白芷湯　治瘧身熱目疼熱多寒少脉長睡卧不安先¶
　以大柴胡湯下之㣲利為度如下過愈邪不盡當服¶
　此以盡其邪¶
　　白芷　知母(一兩/七錢)石膏(四/錢)¶
　右為末水煎¶
地黄丸　治一切瘧疾¶
　　地黄汁(一/斤)砒霜(研半/斤)蠟(少許/)¶
<pb:KR3e0067_WYG_197-47b>¶
　右將地黄汁於磁器中煖候沸入砒霜不住手攪煎¶
　令稠次入蠟相和丸如菉豆大毎發時井花水下一¶
　丸未瘥發前更一丸忌熱物¶
麻黄白术湯　治感風發瘧¶
　　麻黄(去/蘆)官桂　青皮　陳皮　川芎　半夏麴¶
　　白芷　紫蘇　茯苓　白术　桔梗　甘草(炙各/等分)¶
　　細辛　㯽榔¶
　右剉為細末每服三錢水二盞生薑四片棗二枚煎¶
<pb:KR3e0067_WYG_197-48a>¶
　至八分去滓空心服¶
大黄丸　治一切瘧¶
　　大黄(二/兩)巴豆(一兩去皮熬令/黑色研如泥)朴硝¶
　右搗篩大黄巴豆然後内巴豆以蜜搗二千杵丸如¶
　梧桐子大米飲下二丸二服不斷再服忌蘆笋野猪¶
　肉等物¶
桃仁常山丸　療一切瘧疾¶
　　桃仁(二兩/生用)常山(二/兩)豆䜴(三/兩)¶
<pb:KR3e0067_WYG_197-48b>¶
　右各搗五六百杵又和搗六七百杵後㸃好酒如黒¶
　泥自成丸不飲酒者少酒下三十丸如梧子大未發¶
　前服臨發更服三十丸以手捧之於鼻下嗅取氣便¶
　定如不得平復更服三十丸或吐或㣲利亦有不吐¶
　利瘥者吐了不得嗽口不得吃生葱菜菓甜物油膩¶
　等若已瘥而忽又發者不過再三服瘥或一服瘥者¶
　其常山蜀者桃仁湏要毛桃仁豉湏新美者如渴取¶
　烏梅三枚作漿稍咽三五口其藥味一人患則少合¶
<pb:KR3e0067_WYG_197-49a>¶
　不堪預合乆則無力不効¶
巴豆丸　治瘧疾¶
　　巴豆(一枚去/心皮)射□(如巴/豆大)棗(一枚/去皮)¶
　右各搗成丸如梧子大先熱發各服一丸¶
如聖散　治瘧疾(一名辰/砂丹)¶
　　人言　雄黄　黄丹(各等/分)¶
　右為末每服一字早晨空心服一方用雄黒豆九十¶
　八粒水浸一宿去皮同藥搗為丸分作二十六丸硃¶
<pb:KR3e0067_WYG_197-49b>¶
　砂為衣發時新汲水靣東服一丸忌雞猪魚兔等物¶
砒霜丸　治一切瘧疾¶
　　砒霜(一分/細研)桃仁(半兩湯浸去/皮尖雙仁)豉(半兩/炒乾)¶
　右為末入砒霜以軟飯和丸如梧桐子大臨發前以¶
　冷生薑湯下三丸忌食熱物¶
蜀漆散　治瘧多寒者牡瘧也¶
　　蜀漆　雲母　龍骨(各等/分)¶
　右搗篩為末未發之時先以酸浆服半錢臨發服一¶
<pb:KR3e0067_WYG_197-50a>¶
　錢温瘧者加搗蜀漆半錢雲母取火燒三日三夜一¶
　方不用雲母用雲實¶
白扁豆丸　治瘧疾¶
　　白扁豆(一兩/炒)菉豆(一兩/炒)好信(五錢/醋煮)¶
　右為末入白麵四兩水和丸如梧子大臨發日五更¶
　用凉水送下忌熱物¶
白薑散　治瘧疾¶
　　白薑　良薑(半生半熟/各半兩)穿山甲(三錢/炮)¶
<pb:KR3e0067_WYG_197-50b>¶
　右為末每服二錢猪腎酒調下¶
治瘧無問新乆方¶
　　䑕尾子　車前子(各一/虎口)¶
　右㕮咀以水五升煮取二升未發前服盡¶
勝金散　治一切瘧病發作有時葢因外邪宻於臟腑¶
　生冷之物内傷脾外或先寒後熱或後寒先熱或寒¶
　多熱少或寒少熱多或但寒不熱或但熱不寒或連¶
　日併發或間日而發或發後三五日再發寒則肢體¶
<pb:KR3e0067_WYG_197-51a>¶
　顫掉熱則舉身如火頭疼惡心煩渴引飲氣息喘急¶
　口乾咽苦背膂疫痛或痰聚胸中煩滿欲嘔腸鳴腹¶
　痛並皆治之¶
　　㯽榔　常山(酒浸蒸/焙一斤)¶
　右為末水麵糊為丸如梧子大每服三十丸於發前¶
　一夜時臨卧用冷酒下便睡不得食熱物茶湯之類¶
　至四更盡再用冷酒下十五丸忌食一切熱羮湯粥¶
　食下間可食温粥至晚方可食熱忌一切生冷魚腥¶
<pb:KR3e0067_WYG_197-51b>¶
　等物数日如夜發者却於當晨午後二次依前服之¶
　一方用鷄子清為丸¶
常山丸¶
　　常山(十六兩/為末)鷄卵(十五/隻)¶
　右用鷄卵清和末為丸治證服餌一如前法名勝金¶
　丸同常山一兩半酒煮焙末鷄子清蜜一匙米糊丸¶
　每服十五丸酒送下¶
瘧神丹　治諸般瘧疾¶
<pb:KR3e0067_WYG_197-52a>¶
　　信砒(一/兩)雄黄(一/錢)¶
　右以五月五日用糉子尖左右三千下日未出不令¶
　雞犬婦人見丸如桐子大未發前一日靣東冷水下¶
　一丸¶
紅散子　治瘧湏當發日早晨服¶
　　黄丹(炒色/變)建茶(各等/分)¶
　右各和二錢白湯調下或温酒調下入茶¶
瘧丹¶
<pb:KR3e0067_WYG_197-52b>¶
　　雄黒豆(四十九粒重午日井水浸次/日取起去皮我乾研為膏)真砒(一錢研/細入豆)¶
　　(膏内/研匀)¶
　右五月五日午時丸如菉豆大控乾辰砂為衣宻器¶
　封之發日空心井花水下一丸忌見雞犬若女人病¶
　令女閉目男送入口忌食熱一日孕婦不得服於發¶
　日以綘錦繫一丸於右臂上小兒不得吞隨男左女¶
　右以繫之一方用雄黄為衣一法以醋煎黒豆¶
膽仰丸　治一切瘧疾¶
<pb:KR3e0067_WYG_197-53a>¶
　　常山(四/兩)草菓(二兩各/燒存性)¶
　右為末薄糊為丸如梧子大臨卧冷酒下四十丸五¶
　更時再服三十丸忌熱物¶
截瘧方(出仁/存)¶
　五月五日天未明時採青蒿隂乾後日晒為末四兩¶
　桂一兩末和匀每服二錢發前酒調下¶
瓜蒂散(出仁/存方)治瘧疾¶
　　瓜蒂(一/箇)穿山甲(一片瓦/上焙乾)¶
<pb:KR3e0067_WYG_197-53b>¶
　右為末欲發前男左女右鼻内搐一豆許¶
恒山散(出楊氏/家藏方)吐瘧¶
　　恒山(二兩水/煮曝乾)甘草(一兩/半)¶
　右水煎空心服¶
治瘧疾方(出百一/選方)¶
　　白附子　陳皮(去白各/等分)¶
　右為細末米飲調下二錢先喫少飲食了歇定服㣲¶
　吐即止¶
<pb:KR3e0067_WYG_197-54a>¶
怯邪丹(出百一/選方)治瘧¶
　五月初四日揀黒豆冷水浸至端午日早用好砒霜¶
　一兩一順手硏極細入生黄丹二兩相和取黒豆去¶
　皮細研成膏和藥丸時便分大小丸了用硃砂為衣¶
　當發日五更初井花水送下一丸忌熱物半日次忌¶
　魚菓油膩腥冷等物不禁冷水老弱孕婦不可服藥¶
　分十數等丸大者如桐子止¶
治瘧方(出直/指方)¶
<pb:KR3e0067_WYG_197-54b>¶
　用二陳湯二貼加恒山二錢分作兩服每服薑七片¶
　棗二枚烏梅二枚水一碗煎至六分候㣲温冷吞脾¶
　積丸七丸次日吞三丸¶
治瘧疾如神方(出經驗/良方)¶
　　黄丹　大蒜(小者/亦可)¶
　右二味先将大蒜摏碎後入黄丹為丸朝東吞一方¶
　去熱蒜皮再入大蒜五箇入辰砂一錢宿蒸餅丸如¶
　梧桐子大空心井花水一丸十歳以下丸如麻子大¶
<pb:KR3e0067_WYG_197-55a>¶
　忌生冷油膩熱湯合藥宜端午日¶
神聖丹(出聖/惠方)治瘧疾¶
　用大蒜一頭分開四片内巴豆肉一粒濕紙裹煨熟¶
　去巴豆入黄丹為丸如雞頭大每服一丸先發寒用¶
　東南桃枝七寸煎湯發日五更靣北服如發熱用冷¶
　水送下未全安次發又可進一服¶
鬼哭丹(出本/事方)治瘧疾不問一日一發間日一發或三日¶
　者多寒少寒多熱少熱頭疼渴欲飲冷者¶
<pb:KR3e0067_WYG_197-55b>¶
　　人言(一錢/研末)新菉豆(一兩/為末)¶
　二味攪匀以無根水搜為一丸如皂莢子大却将黄¶
　丹為衣隂乾小兒丸如菉豆大臨發日五更用桃柳¶
　枝露水送下忌熱物半日¶
神恵方(出經驗/良方)治瘧¶
　　青蒿葉(端午日/採隂乾)香薷(各等/分)¶
　右為細末如先寒用酒熱服先熱用冷酒服遇發日¶
　五更早服宜至誠齋戒忌雞魚麫生物¶
<pb:KR3e0067_WYG_197-56a>¶
治瘧方(出肘/後方)¶
　用桃仁一百箇去皮尖於乳鉢中細硏成膏不得犯¶
　生水候成膏入黄丹三錢如梧子大毎服三丸當發¶
　日面東温酒吞下如不飲酒井花水下亦得五月五¶
　日午時合鷄犬婦人忌見¶
治瘧不痊方(出朱氏/傳濟方)¶
　　乾薑　髙良薑¶
　右等分為末毎服一錢水一鍾煎至七分服一方炒¶
<pb:KR3e0067_WYG_197-56b>¶
　令黒色為末發時調服¶
治瘧(出十便/良方)¶
　用麝香少許硏黒書額上去邪辟魔¶
硃砂丸(出聖/惠方)療一切瘧¶
　　硃砂(一/兩)蜀常山(三兩並須/精上大秤)¶
　右各搗篩畢别取硃砂瓷器中硏細可一日硏如麵¶
　煉蜜和童便搗計一萬七千杵訖作丸如梧桐子大¶
　一服三丸清酒下行五十餘歩隨意坐卧無酒飲下¶
<pb:KR3e0067_WYG_197-57a>¶
　亦得唯湏得暖将息病人氣力強仍不廢行動者則¶
　湏於當發日服之如似日西發者臨發之日勿食平¶
　旦服三丸巳時服三丸午時服三丸則瘥若不瘥必¶
　定輕㣲更服則瘥餘時發者凖皆服之時任意消息¶
　其病人氣㣲弱者不得臨發日服應預前一日服之¶
　如似明日發者今日平旦空腹服三丸至齋時食一¶
　碗粥至日四更服三丸至日暮復食一碗淡粥並不¶
　得飽食至一更盡服三丸至平明食一碗粥至齋前¶
<pb:KR3e0067_WYG_197-57b>¶
　更進三丸不得食至午時更進三丸必瘥瘥後三日¶
　以來唯得食甜粥飲浆忌生冷腥滑膩麵及飽食七¶
　日以來特忌生血物生葱菜若謂愈已七日漸食生¶
　冷二種瘧必復發不若于患瘥以後還湏百日禁忌¶
　生冷乃為萬無一失倘不自愛惜致復發不可救者¶
　多矣但得百來日禁生冷過百日後得食無妨此在¶
　患者自己鄭重耳日乆極重者不過十服瘥重者三¶
　五服則瘥病人五十以上者一服三五十丸以下者¶
<pb:KR3e0067_WYG_197-58a>¶
　七嵗以上者一服三丸七嵗以下者一服　丸如小¶
　者分此一丸作二丸服之或米飲下¶
既濟丹(出經効/濟世方)治瘧¶
　　附子(一兩炮/去皮炙)硃砂(半/兩)¶
　右為末和匀以半夏麴末為糊丸如桐子大發日靣¶
　東取氣一口以井花水吞下一丸黙想藥至丹田¶
治瘧自汗不止者(出經効/濟世方)¶
　用草菓子以麫裹煨香熟取麫并皮爛槌碎每平胃¶
<pb:KR3e0067_WYG_197-58b>¶
　散二錢入草菓一枚水二盞同煎七分去滓通口服¶
治病瘧方(出肘/後方)¶
　用䑕婦豆䜴二枚合搗令相和未發時二丸欲發時¶
　一丸¶
又方(出肘/後方)¶
　用皂莢三兩去皮炙巴豆二兩去心皮搗丸如大豆¶
　大一服用一丸¶
又方(出肘/後方)¶
<pb:KR3e0067_WYG_197-59a>¶
　用恒山三兩秋米三百粒以水六升煮取三升分之¶
　服至發時令盡¶
又方(出肘/後方)¶
　用䑕婦兎子四枚各一以&KR0961;糖裹之丸服¶
治瘧症方(出肘/後方)¶
　用黄丹新瓦焙乾麫糊為丸如桐子大棗一枚去核¶
　放藥在内用草紙包煨服¶
治一切瘧方(出聖/恵方)¶
<pb:KR3e0067_WYG_197-59b>¶
　用硫黄半兩細研取五月五日午時爛嚼四十九粒¶
　䜴和津涶於砒針内兼吸取日光吐入藥中和研為¶
　丸如菉豆大當發日空心井花水下一丸忌食熱物¶
　一方煉蜜丸用温䜴湯下醋浸豉一宿搗為丸以䓤¶
　酒下亦可¶
瘧丹(出朱氏/集騐方)治瘧疾¶
　　　茶(一錢或/臘茶)硫黄(一/錢)¶
　右發日早起服或寒多加硫黄少許熱多加臘茶少¶
<pb:KR3e0067_WYG_197-60a>¶
　許臨發時冷水調下甚者兩服即愈用之屢驗¶
奪命丹(出經驗/良方)治寒瘧¶
　　常山(一兩細研剉/先炒次用)前胡(半两同炒/各為末)¶
　右酒糊為丸如梧桐子大毎服三十丸温酒下三服¶
治諸瘧無問新乆方(出三/因方)¶
　取黄丹不拘多少於五月五日用獨頭蒜煨熟研細¶
　搜丸如梧桐子大每服五丸當發前一食頃桃栁枝¶
　煎湯送下¶
<pb:KR3e0067_WYG_197-60b>¶
白蜜湯(出千/金方)治瘧無問新乆方(方見夲門/瘴瘧類)¶
鬼哭散(出聖/恵方)治瘧疾(方見夲門/瘴瘧類)¶
治瘧無問新乆者¶
　取馬鞭草汁五合酒三合分三服¶
又方(出千/金方)¶
　取𤓰蒂二七枚搗水漬一宿服之吐即効¶
又方(出千/金方)¶
　以七月上寅日採花為末酒服一方寸¶
<pb:KR3e0067_WYG_197-61a>¶
又方(出千/金方)¶
　八月上寅日採麻花故鞋&KR1284;去兩頭燒作灰井花水¶
　服之¶
又方(出千/金方)¶
　服翹揺汁¶
又方(出千/金方)¶
　取桃花末水服一方寸日三服¶
又方¶
<pb:KR3e0067_WYG_197-61b>¶
　如合時具冠帶向神堂前旋㸔咒曰弟子不為自身¶
　為取白殭蚕一箇直者切作七叚用綿裹定撚為丸¶
　硃砂為衣作一服日未出靣向東左手搯寅文用桃¶
　栁枝煎湯送下¶
縳瘧方¶
　用石龍芮葉小者皆得搗細一指大男左女右於掌¶
　中後紋横二寸當中用一銅錢在上安藥在錢孔中¶
　以油紙盖白𦂳縳定發日早晨未發時先縳¶
<pb:KR3e0067_WYG_197-62a>¶
治瘧方¶
　用狗蠅一隻去翅足以蠟丸之當發日冷酒吞下¶
露星散　治瘧¶
　取常山一味細剉每用五錢半酒半水煎去滓於當¶
　空以薄綿封盖碗露至天明時取盪温服些少嘔瀉¶
　無妨¶
治瘧方¶
　以蛇蛻皮於發瘧之日塞兩耳臨發又以手指少許¶
<pb:KR3e0067_WYG_197-62b>¶
　却鹽醋汁服之令吐痰¶
又方¶
　用常山三兩切以浆水三升浸濕一宿煎取一升欲¶
　發前頓服然後㣲吐一方直於中庭上安刀一柄至¶
　明煎分為二服空心一服發時一服酒浸二三日服¶
　之佳¶
又方¶
　用乾薑炒令黒色搗末臨發時以温酒調三錢服發¶
<pb:KR3e0067_WYG_197-63a>¶
　則再服之¶
又方¶
　用蒴藋一大把炙令黄色以水濃煎一盞欲發前服¶
治五瘧方¶
　用夜明砂搗為末每服一錢用冷茶調下¶
療諸瘧方¶
　取青蒿一把水一升漬絞取汁盡服之¶
牛膝酒　治瘧疾¶
<pb:KR3e0067_WYG_197-63b>¶
　用牛膝莖葉一把切以酒三升漬一宿分三服令㣲¶
　有酒氣不即斷更作不過三服止¶
黄連散　療温瘧痰瘧乆不瘥¶
　用宣州黄連一兩搗篩為末以濃酒一盞調三錢空¶
　心頓服相次更服三錢更飲三兩盞酒任意醉却睡¶
　過時方得食如渴枳實煎湯併三日服瘥忌猪肉冷¶
　水¶
治瘧疾方¶
<pb:KR3e0067_WYG_197-64a>¶
　用獨蒜於白灰上燒之末服一方寸¶
又方¶
　䜴用多煮湯飲數升令得大吐便瘥¶
龍華散　治諸瘧疾¶
　用蛇蛻皮一條或三五條用著捲灰火燒存性為末¶
　每服一字無根水下未發前一時服忌鷄魚冷物一¶
　方用生皮塞耳臨發服少許鹽醋令吐¶
治諸瘧疾¶
<pb:KR3e0067_WYG_197-64b>¶
　用天靈盖不拘多少煆過為末每服一字水調服¶
又方¶
　用蒼耳用水播濾硏發日前服冬用根實預收葉隂¶
　乾亦可¶
治瘧疾方¶
　取赤脚馬藺研細真汁加水少許調臨發日早服湏¶
　用無根水取調着沙糖少許在中¶
又方¶
<pb:KR3e0067_WYG_197-65a>¶
　用竹紙包犬毛燒過為白湯送下¶
又方¶
　取鷰屎一方寸令患者發日平旦和酒服及使病人¶
　兩手捧碗當鼻下承取氣忌一切食毒瘥後未得飲¶
　水¶
治瘧方¶
　用火麻葉不問榮枯入鍋内文武火慢慢炒香連鍋¶
　取下以紙盖其上令出汗盡然後碾為細末臨發時¶
<pb:KR3e0067_WYG_197-65b>¶
　以前兩時辰用茶湯或温酒濃調下移患人原睡處¶
　其状如醉醒即愈矣　前項火麻葉依前法為末加¶
　入&KR1190;砂丁香木香陳皮為末比麻葉分兩減半酒糊¶
　為丸蜜丸亦可常以茶酒送下五七丸能治諸疾壮¶
　元氣又方加蛇床子兎絲子同頭酒帶浮子者浸之¶
　入飯甑蒸二七次新瓦文武火焙乾為末入前藥内¶
　酒糊丸如桐子大以少漸加至五十丸常常服助陽¶
　壮氣去風空心温酒下¶
<pb:KR3e0067_WYG_197-66a>¶
加減清脾湯　治瘧疾¶
　用小柴胡湯合和飬胃湯加生薑桃栁枝地骨皮紅¶
　棗煎多服取效若寒多熱少多用飬胃湯熱多寒少¶
　多用柴胡湯寒熱均者剔平¶
療十二瘧　昔黄帝問岐伯曰瘧多方少愈者何岐伯¶
　答曰瘧有十二種帝曰瘧鬼字何可得聞乎岐伯曰¶
　但得瘧鬼字便愈不得其字百方不愈曰願聞之¶
　寅時發者獄死鬼所為療之以瘧人着窑土灰木一¶
<pb:KR3e0067_WYG_197-66b>¶
　周莫令火滅即瘥卯時發者鞭死鬼所為療之用五¶
　色衣燒灰三指撮諸酒中無酒用清水服之辰時發¶
　者墮木死鬼所為療之令瘧人上木髙危處以棗子¶
　塞木竒間巳時發者燒死鬼所為療之令瘧人坐篩¶
　以圍匝燃火¶
　右麄搗篩每服五錢水一盞煎至七分去滓食後温¶
　服¶
　　　凌馬黄第二十五¶
<pb:KR3e0067_WYG_197-67a>¶
病人眼黄面赤狂言為詈努目髙肩起卧不安發作狂¶
走先烙髪際次烙風門上睆闗元又烙下亷并兩手足¶
心即瘥更宜服¶
竹葉湯(出聖濟/總録)¶
　　竹葉(細切/一握)小麥(二/合)生薑(切一/兩)白馬通(新者収搗汁/一合)¶
　右用水三盞先煮麥取二盞去麥下竹葉生薑煎至¶
　一盞半去入白馬通汁一合和匀分温二服¶
　　　方黄第二十六¶
<pb:KR3e0067_WYG_197-67b>¶
病人身體沉重狀似着熱不得睡卧小便黄色眼赤如¶
朱心下堆起狀若癡人如此證候十無一生先加上睆¶
及心愈次烙舌下灸闗元下亷百壮宜服¶
燒衣灰方(出聖濟/總録)¶
　取婦人肉衣燒灰細研毎服二錢温酒調下¶
　　　黒黄第二十七¶
病人身靣黒黄口唇兩頰上有青脉起出於口角者十¶
無一生亦有脉息沉細食喫不妨身如土色宜先烙口¶
<pb:KR3e0067_WYG_197-68a>¶
中黒脉次烙一會穴又烙玉泉足陽明穴章門穴及下¶
亷不差宜服後¶
鬼臼方(出聖濟/總録)¶
　用生鬼臼一兩搗絞取汁一小盞服之即瘥如無生¶
　鬼臼即用乾者搗為末每服二錢以新汲水調下不¶
　拘時¶
　　　厭黄第二十八¶
病人四肢煩疼手足無力吐逆不下飲食漸漸痩弱先¶
<pb:KR3e0067_WYG_197-68b>¶
烙玉泉及灸三十壮次烙口中黒并曲池灸裏亷後心¶
百壯如未瘥宜服¶
大黄湯(出聖濟/總録)¶
　　大黄(剉/炒)木香　枳殻(去白麫炒/各一兩)¶
　右麄搗篩每服五錢水一盞米煎至七分去滓食前¶
　温服¶
　　　水黄第二十九¶
水黄之狀靣目俱青狂言妄語聲不出先烙闗元次烙¶
<pb:KR3e0067_WYG_197-69a>¶
下臁百會髪際不瘥炙後心氣海百壯及宜服¶
大黄甘草湯(出聖濟/總録)¶
　　大黄(剉/炒)甘草(炙各/半兩)¶
　右剉如麻豆大分為二服每服水一盞煎至六分去¶
　滓食後温服¶
又方(出聖濟/總録)¶
　　乾木瓜(一/兩)芥子(半/合)陳橘皮(湯浸半兩/去白切炒)¶
　右剉如麻豆大作三服每服水一盞半煎八分食前¶
<pb:KR3e0067_WYG_197-69b>¶
　温服¶
　　　瓜黄第三十¶
瓜黄之病口苦舌乾身體急強靣目俱黄行履不得言¶
語狂亂四肢疼痛發即便走宜先烙後心次烙氣海次¶
陽明足烙百會炙五心穴各二七壮如未瘥宜服¶
瓜蒂散(出聖濟/總録)¶
　用瓜蒂一兩為末每服半錢以新汲水調下不拘時¶
　以吐利為度¶
<pb:KR3e0067_WYG_197-70a>¶
　　　腸黄第三十一¶
治腸黄心中悶絶腸内□痛状如刀刺先烙大腸俞次¶
烙小腸俞氣海如未瘥宜服¶
四味黄芩湯(出聖濟/總録)¶
　　黄芩(去黒/心)當歸(各一/兩)黒豆(半/合)茅根(半/兩)¶
　右各細剉作三服每服水一盞半煎八分去滓食前¶
　温服¶
　　　犢黄第三十二¶
<pb:KR3e0067_WYG_197-70b>¶
治犢黄舌兩邉先從後起次生向前兩傍有赤脉壮如¶
蚯蚓宜急各斷毒貫舌其状紫色次灸兩口角及水人¶
中承浆各二十壮(出聖濟/總録)¶
　　　氣黄第三十三¶
治氣黄先從脚膝浮腫大小便難心寒顫掉宜烙百會¶
及兩口角次灸中脘穴二七壮此黄亦令人多笑七日¶
堪治八日病過不治(出聖濟/總録)¶
　　　猪黄第三十四¶
<pb:KR3e0067_WYG_197-71a>¶
治猪黄口嚼涎從口角出九日可治十日病勢已過宜¶
不可治也芳闗二七壮次灸承浆二七壮(出聖濟/總録)¶
　　　土黄第三十五¶
治土黄身體冷靣色青宜灸大衝及百會後心髪際數¶
壮若靣目及十指俱青不治也(出聖濟/總録)調大人每服只¶
用一字錢小兒每服半字錢臨發日服之更請莫喫熱¶
物只用温湯淘飯止飢粥食一列放冷恐熱觸犯藥性¶
真實藥料至誠脩合過五六服自然而愈後服¶
<pb:KR3e0067_WYG_197-71b>¶
　　草菓　半夏(湯泡/七次)製厚朴　青皮　良薑(壁土/炒)甘¶
　　草¶
　右等分㕮咀每服三錢水一盞烏梅煎空心服¶
斬邪丹(出宣/明論)治諸般瘧疾無時不止者¶
　　菉荳　小豆(三十粒口/退皮再入)硃砂　信砒(各一/錢)¶
　右為末同研細滴水和丸勻分作十丸每服一丸早¶
　晨服夜間於北斗下香水厭至早晨用新倒流水下¶
露星散(出朱氏/集驗方)治瘧真方天下無二¶
<pb:KR3e0067_WYG_197-72a>¶
　　陳皮(六/兩)蒼术(四兩米泔水内入生/薑汁浸一宿晒乾)甘草(三/兩)厚朴(以/陳)¶
　　(壁土生薑二片酒一盞和水五/盞厚朴四兩煮令乾為度晒乾)草菓(三/兩)木香　㯽¶
　　榔(生/用)半夏(湯泡/七次)縮砂仁　青皮(二兩去穰剉碎以/巴豆三四粒去皮)¶
　　(膜錦穿定子青皮内/炒巴豆黒去皮豆)¶
　右㕮咀每服五錢水二盞薑五片烏梅棗子各二枚¶
　入酒一呷同煎五沸和滓露一宿至天明取入再同¶
　滓煎至七八分去滓空心通口服滓再煎下於未發¶
　前再煎服如熱多寒少加柴胡去半夏如寒多熱少¶
<pb:KR3e0067_WYG_197-72b>¶
　加官桂川薑去青皮如嘔吐加丁香附子去半夏木¶
　香¶
草菓飲子(出朱氏/集驗方)療實瘧¶
　　常山　柴胡(各一/兩)甘草　檳榔(各半/兩)白薑(七/錢)烏梅¶
　　(隨意/加減)¶
　右㕮咀每服四錢半半水酒生薑一塊烏梅一枚煎¶
　未發前服再發再服不過三服愈¶
聖餅子(出楊氏/家藏方)治一切瘧疾¶
<pb:KR3e0067_WYG_197-73a>¶
　　黄丹(火飛過研/細一錢)　　寒水石(研細/一錢)¶
　右件同硏細用末入油穰餅子劑如櫻桃大二十塊¶
　搜藥令勻却分作二十餅子用炭火燒茶煎煉麻油¶
　溙熟每服一餅臨卧細嚼冷茶清送下忌熱物一時¶
　辰如隔日發即於不發日臨卧服次日毒發一次即¶
　愈合時忌婦人猫犬見¶
截瘧散(出澹/療方)¶
　　常山(雞骨様/者良)茯神(去皮/木)肉桂(去麄皮/等分)甘草(減半熱/多加之)¶
<pb:KR3e0067_WYG_197-73b>¶
　右石槌不犯鉄器也為粗㪚每服半兩用常酒大半¶
　碗浸一宿於當發時早晨空心去滓冷服服後未湏¶
　食熱湯滓再浸或略煎近發時再服一方不用肉桂¶
　茯神却用㯽榔烏梅要之在人增損也凡瘧湏是發¶
　作三五次後截之為妙¶
治瘧以馬鞭草莖葉煎一盞露一宿早服寒多加薑汁¶
　(出永類/鈴方)¶
紅散子　湏當發日早晨服(出三/因方)¶
<pb:KR3e0067_WYG_197-74a>¶
　　黄連(炒色/變)¶
　右入好建茶合和二錢以白湯調下或温酒調不入¶
　茶¶
杏仁膏(出十便/良方)治積年酒瘧并主靣上風瘡方¶
　　硫黄(細/研)蝸牛殻(自死乾枯小者/為上淘去泥土)杏仁(去皮尖/研如膏)木香¶
　　　米粉¶
　右件藥搗羅為末入杏仁米粉硫黄都研令勻以膽¶
　汁靣脂調如稀膏每夜欲卧時以淡浆水净洗靣拭¶
<pb:KR3e0067_WYG_197-74b>¶
　乾塗所患處平明即以温水洗之温㿍以米泔洗藥¶
　三五上瘥¶
瘧丹(出廣南四/時攝生論)¶
　　砒霜　黄丹　砒黄(各一/錢)阿魏(一皂/子大)赤小豆(三十/五粒)¶
　　豆䜴(七/箇)菉豆(五十/粒)皂麫(三錢/七分)¶
　右先洗豆軟後於乳鉢内爛硏便入諸藥更硏二三¶
　十遍令勻旋滴水丸得為度每一料藥可以丸作五¶
　十丸以來臨欲發時猪肉湯下一粒¶
<pb:KR3e0067_WYG_197-75a>¶
瘧丹(出廣南四/時攝生論)¶
　　雄黒豆(二百粒細小者是諸浸/三五日候軟爛研如糊)砒霜(一錢細/研如麺)¶
　右合丸如梧桐子大取重五日合最好不及即四時¶
　八節日皆可以硃砂為衣切須珍惜不可令師僧女¶
　人雞犬猫兒見合成又須净潔處功徳堂収掌如有¶
　患者不計年月只消兩丸其藥慎不可早服須候發¶
　日晨取井花水靣東吞下一丸訖更候將欲發時前¶
　再用新汲水吞下一丸並不嚼破如女人患即令丈¶
<pb:KR3e0067_WYG_197-75b>¶
　夫與安藥口内吞之¶
常山飲(出鮑/氏方)治諸瘧不問乆近寒熱多少一服效¶
　　常山(真好者/一兩半)川山甲(一/兩)草菓(一/分)¶
　右散每服四錢怯弱人三錢當欲發五更酒水各一¶
　盞煎一酒盞許温服訖正臥勿動乃不吐以常山好¶
　嘔故也是日即不發¶
青蒿散(出朱氏/集驗方)治瘧¶
　　甘草　秦艽　柴胡　草菓子　青皮　常山¶
<pb:KR3e0067_WYG_197-76a>¶
　　㯽榔　青蒿子(各等/分)桃栁枝(各七/寸)¶
　右以常山秦艽柴胡草菓子青皮甘草為末每服用¶
　水盞半入桃栁枝青蒿子加烏梅一枚煎八分放冷¶
　一服半夜一服只是預先一夜一服¶
增料正氣散(出朱/氏集)治瘧疾經驗¶
　金不换正氣㪚毎服加㯽榔三箇烏梅一箇常山少¶
　許薑棗半水半酒二盞同煎二盞去滓五更放冷服¶
蒜餅丸(出朱氏/集驗方)治瘧疾經驗¶
<pb:KR3e0067_WYG_197-76b>¶
　用蒜元酒餅子如梧桐子大每服一丸五更熱酒下¶
　或十丸亦可愈度大槩積瘧有驗¶
三虎丸(出朱氏/集驗方)治瘧疾¶
　　北常山　草菓　甘草¶
　右各等分用白酒餅一箇小者兩箇同為細末生蜜¶
　為丸彈子大隔先一日塩湯下一丸臨發又一丸狂¶
　發又一丸立効¶
知母散(出朱氏/集驗方)治一切瘧疾不問先寒後熱先熱後寒¶
<pb:KR3e0067_WYG_197-77a>¶
　多寒少寒多熱少熱乆瘧者一服取効贑州羅監稅¶
　𫝊方大有功効¶
　　知母(真/者)貝母　常山　㯽榔¶
　右等分為㕮咀酒水各一盞煎至一盞用綿盖定露¶
　一宿五更乘冷望東服值到巳時食乾物若吃水便¶
　吐煎時不得婦人手¶
川烏散(出朱氏/集驗方)治虚瘧¶
　　大川烏　草菓子　乾薑　良薑(各等/分)¶
<pb:KR3e0067_WYG_197-77b>¶
　右剉棗七枚薑七片煎服南康劉立之用之常服有¶
　驗¶
㯽榔散(出朱氏/集驗方)治瘧疾不問寒熱無不愈之¶
　　㯽榔　草菓子　烏梅(各一/箇)常山　柴胡　乾葛¶
　　　厚朴　甘草¶
　右先剉草菓子烏梅之外其餘五味只以㯽榔為則¶
　作一服常山多些少有熱多乾葛加些小生薑一大¶
　塊擘破用大湯盞作酒一盞半於未發之間前一日¶
<pb:KR3e0067_WYG_197-78a>¶
　煎取一盞半臨卧取一盞服之留滓半盞又添起水¶
　酒共一盞半浸藥滓藥到天明再取一盞服之只可¶
　作一服便愈好後却忌口三日方佳如熱多則加水¶
　寒多則加酒直要慢火煎生則吐人¶
常山飲(出朱氏/集驗方)治瘧余嘗服之取効¶
　　常山　㯽榔　烏梅　甘草　北柴胡　草菓子¶
　　(各等/分)¶
　右㕮咀為末薑棗前一日煎下露一宿遇發日早晨¶
<pb:KR3e0067_WYG_197-78b>¶
　温服仙授㪚加麻黄¶
蜀添湯(出朱氏/集驗方)治一切瘧疾¶
　　蜀添(即常山子若/用葉尤佳)桂心　甘草　茯苓　黄耆(五/兩)¶
　　生地黄(一/箇)知母　芍藥(各二/兩)¶
　右㕮咀每服三錢水煎不拘時服此方出活人書治¶
　婦人産後寒熱其状似瘧相中名醫黄槐鄉用之治¶
　瘧屢有功効¶
㯽榔散(出朱氏/集驗方)治瘧疾¶
<pb:KR3e0067_WYG_197-79a>¶
　　大㯽榔(三/箇)常山(一/錢)烏梅(一/箇)鼈甲(一錢/煨)¶
　右剉散雞鳴時一盌水一盌酒煎至半盌候十分冷¶
　服飯食茶湯亦要冷喫¶
加味生料五苓㪚(出徳/生堂)治隂陽不分發成瘧疾(方見中/暑門中)¶
　(暑/類)¶
加味小柴胡湯(出徳/生堂)治表裏不分發為瘧疾午後服¶
　　小柴胡(五/錢)草菓　㯽榔　加官桂(各一/錢)夏月加香¶
　　薷(一/錢)¶
<pb:KR3e0067_WYG_197-79b>¶
　右㕮咀加夲方修製每服水二盞生薑三片棗一枚¶
　同煎一盞去滓温服滓再煎不拘時候¶
　前瘧湏進十餘服後於當發日隔夜煎下常山飲子¶
　露一宿五更向東方服之病人更八於其日潜至别¶
　處離家權避則病不復作却不可勞渉色慾損神防¶
　有復證先寒後熱寒多熱少脉弱而渴者柴胡桂薑¶
　湯主之用此而駈之不散薑附湯主之先熱後寒熱¶
　多寒少小柴胡湯主之用此而駈之不散竹葉石膏¶
<pb:KR3e0067_WYG_197-80a>¶
　主之如用常山飲怯瘧神應丸如服前藥未効再用¶
　　川常山(半斤好醋五升/早晨至晚焙乾)¶
　右為末水糊丸梧桐子大每服二十丸空心五更茶¶
　清吞下五十丸早晨且休喫熱水吐人故也服五日¶
　即安¶
大蒜平胃散(出朱氏/集驗方)治一切瘧¶
　平胃散一貼大蒜一箇擂爛用一大椀井水調蒜澄¶
　清以半調平胃散飲盡又以餘蒜水再飲用厚被盖¶
<pb:KR3e0067_WYG_197-80b>¶
　卧汗出即愈友人鄧羸叟再赴監試感此遇道人授¶
　此方服之遂安¶
恒山湯(出指/南方)治瘧熱多宜發汗¶
　　恒山　知母　甘草(各二/分)麻黄(一兩/去節)¶
　右為麄末每服五錢水二盞煎一盞去滓服助以糜¶
　粥發汗後服藥¶
括蔞湯(出指/南方)治瘧¶
　　柴胡(八/兩)人參　黄芩　甘草　括蔞根(各四/兩)¶
<pb:KR3e0067_WYG_197-81a>¶
　右為末每服五錢水二盞薑五片棗一箇煎一盞去¶
　滓服¶
參附大正氣散　治男子婦人虚弱及瘧安後體虚如¶
　虚眼昏暗加净枸杞子鍊菊花蕋各半兩常服順氣¶
　快脾進美飲食¶
　　附子(一箇炮/去皮臍)人參(去蘆不/用北參)藿香葉　&KR1190;砂仁　㯽¶
　　榔　白术　白茯苓　木香(不見/火)益智仁　草菓¶
　　仁(煨去/殻)丁香(不見火/各半兩)陳皮(去/白)粉草　沉香(不見火/半兩)¶
<pb:KR3e0067_WYG_197-81b>¶
　　香附子(炒去/毛)肉桂(不見/火)烏藥(炒/黄)枳殻(麫炒/去穰)青皮(去/皮)¶
　　黄耆(擘開塩水/浸一宿)厚朴(薑製各/一兩)¶
　右細末羅過每二錢水一盞薑三片棗一枚煎空心¶
　服¶
三虎丹(出草□中/藏終方)治瘧¶
　　辰砂　硫黄¶
　右熱多加辰砂寒多加硫黄并研細棗肉為丸如龍¶
　眼大當發日新汲水七分一盞化下¶
<pb:KR3e0067_WYG_197-82a>¶
通神丸(出衛生/家臂方)治五種瘧疾熱多寒少諸瘧不効者¶
　　神桃(二七個桃木上/自乾經不落者)黒豆(一/兩)巴豆(七粒去殻并/心膜研細)¶
　右為末以冷水和丸梧桐子大以硃砂為衣侵晨靣¶
　東念藥王菩薩七遍以井花水吞下立瘥¶
辰砂丹(出未生/濟鑑)治瘧疾大有神効¶
　　硃砂(五錢半入/藥半為衣)信　雄黄(各五/錢)¶
　右件為細末入白麫六錢研勻滴水和丸梧桐子大¶
　硃砂為衣每服一丸星宿全無根水送下忌濕麫熱¶
<pb:KR3e0067_WYG_197-82b>¶
　物¶
五獸飲子(出大/衍方)治脾寒如瘧發寒熱無時¶
　　草菓䓻(七箇和皮/青剉用)厚朴(半兩去/皮剉)烏梅(十箇連核/去仁剉)甘¶
　　草　人參(剉各/一方)大棗(十箇連/核剉)肥生薑(一分/連剉)橘皮(七/箇)¶
　　(去白/細剉)¶
　右細剉了拌勻分作裹先以鹽水蘸濕紙裹藥煨香¶
　熱第一服用一裹水一碗煎一盞温服第二服藥用¶
　二裹并前滓以水二碗煎一大盞温服第三服用二¶
<pb:KR3e0067_WYG_197-83a>¶
　裹并前滓以水三碗作兩服空心食前一方有草菓¶
　子無草豆蔲¶
草荳&KR0371;散(出衛/生方)治一切瘧¶
　　草荳&KR0371;　當歸　杏仁　厚朴　木香　麻黄¶
　　猪苓　半夏　良薑　藿香　甘草　呉茱萸(各/一)¶
　　(兩/)¶
　右為飲子分一半麫褁炮之炮了仍褁每劑七煉薑¶
　三煉同煉寒時熱喫熱時放冷喫¶
<pb:KR3e0067_WYG_197-83b>¶
鹽津丸(出澹/療方)治五瘧八痞¶
　　獨頭蒜(不拘多少每箇開七竅入去皮紅子/七粒濕紙褁煨研為膏非大蒜也)橘紅¶
　　　丁香(不/火)木香(不/火)蓽撥　胡椒¶
　右等分為細末用蒜膏為丸如梧桐子大先嚼鹽少¶
　許令生津液嚥二粒漸加至三五粒臨卧服¶
瓜蔞實丸(治澹/療方)治胷痞中痛徹背喘急妨悶¶
　　瓜蔞實　枳殻(去穰/麫炒)半夏(湯炮/七次)桔梗(各一/兩)¶
　右細末薑汁打糊為丸如梧桐子大每服五十丸淡¶
<pb:KR3e0067_WYG_197-84a>¶
　薑湯下¶
治瘧病方(出肘/後方)¶
　用五月五日蒜一片去皮去中破之刀破令容巴豆¶
　一粒去心皮内蒜中令合以竹挾以火炙之取可熱¶
　搗為三丸未發前服一丸不止復與一丸¶
又方(出肘/後方)¶
　臨發時搗大附子下篩以苦酒和之塗背上¶
又方(出肘/後方)¶
<pb:KR3e0067_WYG_197-84b>¶
　　常山(搗下篩成/末三兩)真丹(一/兩)¶
　右白蜜和搗百杵丸如梧桐子大先發服三丸中服¶
　三丸卧服三丸無不效者常用効¶
又方(出肘/後方)¶
　先炙鼈甲搗末方寸至時令三服盡火炙無不斷¶
又方(出肘/後方)¶
　常山三兩搗下篩雞子白和之空服三十丸去發食¶
　乆三十丸發時三十丸或吐否也從服藥至過發時¶
<pb:KR3e0067_WYG_197-85a>¶
　勿飲食¶
一剪金(出衛生/寳鑑)治瘧疾寒熱乃聖藥也¶
　　信　硫黄(各等/分)¶
　右同研末用緋紅綃子手捻一撮於絹上裹如豆大¶
　細絲綿繫纒數遭繫定用剪子剪下勿得不繫𦂳恐¶
　藥有失每服一丸星全新汲水送下空心無得人知¶
　如服藥先一日夜服至天明正發日早晨不令人知¶
　於净處無人處避之或廟宇亦得¶
<pb:KR3e0067_WYG_197-85b>¶
治瘧(出夲/草)¶
　用蒜不拘多少研極細和黄丹少許以聚為度丸如¶
　雞頭子大候乾每服一丸新汲水下靣東服至妙¶
三味湯(出大/衍方)治脾瘧¶
　　厚朴(三方/寸)草菓仁(三/箇)甘草(二/寸)¶
　右三味㕮咀以生薑二兩切作片子水一碗未發前¶
　作二服盡¶
蜀添散(出夲/草)治瘧¶
<pb:KR3e0067_WYG_197-86a>¶
　用蜀添雲母龍骨等分杵末患者至發前以漿水和¶
　半錢服之温瘧加蜀添半分臨發時服一錢¶
治瘧(出夲/草)¶
　用百草霜黄丹等分細硏每服二錢於發日空心米¶
　飲調服不過兩服愈¶
金不換正氣散(出傳倍/適用方)常服進飲食調榮衛逐冷避山¶
　嵐瘴氣治隂陽不和往來寒熱諸般瘧疾解利四時¶
　傷寒治五種隔氣惡心痰逆或吐或瀉復食脾胃虚¶
<pb:KR3e0067_WYG_197-86b>¶
　弱悉宜服之¶
　　藿香(去沙土/枝梗)半夏(湯泡洗/七次)甘草(炒/)陳皮(去/白)厚朴(去/麄)¶
　　(皮薑/製)草菓子(煨去/皮)蒼术(米泔水/浸一宿)白茯苓　白术¶
　　陳麫(炒/)¶
　右並等分為粗末每服四錢水一盞半生薑五片棗¶
　一枚同煎至七分去滓放温服不拘時候¶
斬邪丹(出如/宜方)治脾寒¶
　　雄黄(一/錢)人言(半/分)黒豆　菉豆(各四十/九粒)硃砂(二/粒)黄丹¶
<pb:KR3e0067_WYG_197-87a>¶
　　(二/錢)¶
　右為細末滴水為丸分作三十丸每服一丸五更井¶
　花水送下忌熱物¶
養胃湯(出如/宜方)治飲食傷脾成瘧不問先寒後熱¶
　　半夏(製/)厚朴(製/)蒼术(各一/兩)藿香　草菓　茯苓¶
　　人參(各一/兩)陳皮(七分/半)甘草(二錢/半)¶
　右㕮咀薑七片烏梅一枚煎服¶
又方(出如/宜方)¶
<pb:KR3e0067_WYG_197-87b>¶
　先發二時次炭火床下令脊脚極熱被覆過時乃止¶
　此治先寒後熱¶
神聖丹(出夲/草)治瘧¶
　以砒霜半錢硏黒豆麫一錢右件二味細研滴水丸¶
　小豆大雄黄為衣未發時空心靣東新汲水下一丸¶
治瘧病(出肘/後方)¶
　以常山三兩搗末以雞子白和丸如桐子大空心三¶
　十丸温水下¶
<pb:KR3e0067_WYG_197-88a>¶
治諸瘧(出夲/草)吐瘧痰去寒熱¶
　以常山小麥竹葉三味和煮服之¶
治瘧疾(出夲/草)¶
　信砒二兩别研如粉寒水石三兩别搗為末右用生¶
　鐡銚子先鋪石末一半後堆砒末在上又以砒末葢¶
　頭然後取厚盞葢之用麫醋糊紙條子宻封約十重¶
　以炭火一斤已來安銚子在上候紙條子黒取出置¶
　冷地上候冷取之册之潔浄刮取皮石末一等以借¶
<pb:KR3e0067_WYG_197-88b>¶
　小兒服以飛過辰砂為衣候乾入磁盒収每人服時¶
　於發日早臘茶清下一丸一日内不得熱物合時先¶
　洒掃浄室中合之不得令婦人犬猫雞䑕等見収得¶
　亦如然若婦人患則男着在口中男子患亦然¶
治瘧疾¶
　用桃東引枝上葉不拘多少每葉一片用豆䜴七粒¶
　一處搗極匀丸如梧桐子大湏五月五日午時合忌¶
　雞犬婦人見每服七丸絶早靣東冷水吞下¶
<pb:KR3e0067_WYG_197-89a>¶
治瘧冷病者¶
　取毛建草一握㣲碎縛臂上男左女右勿令近肉便¶
　成瘡子¶
　¶
　¶
　¶
　¶
　¶
<pb:KR3e0067_WYG_197-89b>¶
　¶
　¶
　¶
　¶
　¶
　¶
　¶
　普濟方卷一百九十七¶
