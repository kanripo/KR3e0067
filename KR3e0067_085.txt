# -*- mode: mandoku-view; -*-
#+TITLE: 普濟方
#+DATE: 2015-08-24 23:06:47.013072
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷八十六
<pb:KR3e0067_WYG_085-1a>¶
欽定四庫全書¶
　普濟方卷八十六　　　　明　周王朱橚　撰¶
　　眼目門¶
　　　一切眼疾難治¶
治氣昏䝉(出海/上方)¶
　　赤芍藥　黄連　㯽榔　荆芥　石菖蒲　蒼术¶
　　白芷　當歸(去&KR0161;各/等分)¶
　右研為細末食後臨卧用津液舌上調傅眼患處立¶
<pb:KR3e0067_WYG_085-1b>¶
　愈¶
一方(出海/上方)¶
　右用爐甘石一兩用川蜀道地粉者佳臘水浸地黄¶
　一宿却取連水浸甘石一宿以沙鍋火煆却於水内¶
　淬七次加當歸末半兩海螵蛸虢丹各半錢輕粉一¶
　厘蜜二兩麝香少許¶
秘方紫金膏(出海/上方)¶
　　黄連(十兩淨/槌碎)黄皮(十兩去皮/外洗剉)¶
<pb:KR3e0067_WYG_085-2a>¶
　右以臘水於淨鍋煎取一升濾滓冄用水二㪷煎取¶
　一升復以重絹綿濾¶
　　杏仁(三七粒去皮尖/研極細作膏)蕪荑(半兩去/皮研細)¶
　右以前藥水同於銀石器熬成膏¶
　　黄丹(五兩先用細絹/羅了再研極細)銅青(淨/)輕粉(各四/十文)¶
　右同入前膏子内不住手攪勻再用艾葉二十片重¶
　搗去麝殻燒烟熏藥膏子了然後丸如皂子大陰乾¶
　宻器收藏用腦麝養久畱為妙每用一丸井花水磨㸃¶
<pb:KR3e0067_WYG_085-2b>¶
又一方(出海/上方)　治一切眼疾¶
　　腦子(細/研)麝香(各四/分)黄丹　輕粉(各一/兩)蜜(一/斤)北葶(二/爪)¶
　　(甲許將盞子盛於用/火飛遏取淨潔者)蛘粉(一/兩)¶
　右先用黄丹蛘粉入蜜内打勻於飯上蒸一周日蒸¶
　時又入煎了黄連少許最佳蒸時令熱了將新綿濾¶
　過次入腦麝北葶同和打勻又甑上重蒸少時令熱¶
　將净瓶内貯之用銅釵頭㸃之眼中(資聖㸃眼藥/用竹筒貯之)¶
撥雲散(出經驗/濟世方)　治一切眼疾¶
<pb:KR3e0067_WYG_085-3a>¶
　　黄芩　石膏(别/研)荆芥穗　蒼术　甘草　甘菊花¶
　　(蟬退/洗)旋覆花(各一/兩)¶
　右將甘菊旋花用好酒拌勻蒸過熟晒乾杵為末每¶
　服二錢茶酒調下三服¶
花全蝎散　治夾腦頭風一切眼疾¶
　　全蝎(一錢/半)細辛　藁本　羌活　川芎　防風(各/五)¶
　　(錢/)白花蛇(三錢/炙)¶
　右為細末每服一錢臨卧茶清調下¶
<pb:KR3e0067_WYG_085-3b>¶
秘方㸃眼藥(出海/上方)　治一切眼疾不問年月久近者¶
　　代赭石　爐甘石(各一兩用童子/小便淬七次)黄丹(四兩水/飛過)蜜¶
　　(一斤/四兩)硼砂　腦子(各三/錢)¶
　右先將黄丹蜜用銅鍋炒成紫色然後用河水十二¶
　大碗滚五七沸然後將二藥為末下銅鍋用蜜水煉¶
　以栁條攪煎成膏滴在水内不化為度將絹一重皮¶
　紙五重濾過盛在盞内牢封褁口埋在土内去火毒¶
　次日取出將腦子硼砂一處研細放在瓶内攪勻㸃¶
<pb:KR3e0067_WYG_085-4a>¶
　不問逺年一切昏眼害眼皆治却忌房事上十分昏¶
　者㸃五七次必微腫却少歇再㸃復陷即愈神效¶
又方(出海/上方)　治一切眼疾¶
　　黄連(一兩以水煎至/一盞綿濾去滓)朴硝　黄丹　光粉　好粉¶
　　(各半/兩)蜜(二/兩)¶
　右除黄連外細研同蜜煎煉稠入黄連汁以四五重綿¶
　濾過候冷再入腦麝一錢用㸃之神效¶
治一切眼瘴¶
<pb:KR3e0067_WYG_085-4b>¶
　　真珠(五百/枚)蕤仁(五百/枚)南硼砂(五百/枚)北硼砂(五百/枚)腦¶
　　子(一/兩)麝香(二錢/半)¶
　右共三兩二錢半為末研極細㸃眼上¶
治眼花方¶
　　　水(二碗/半)杏仁(七箇為/兩半)甘草(一/寸)銅錢(四十九文/明者用之)黄¶
　　　連(一/寸)銅緑(少/許)¶
　右用銅鍋内煎至一椀去滓温洗之合眼少許又用¶
　青鹽一錢¶
<pb:KR3e0067_WYG_085-5a>¶
又方洗眼¶
　　黄連　杏子　當歸　銅青　滑石　細辛(各等/分)¶
　右用帛裹分麄末水浸洗之¶
治三十年失明(出千/金方)¶
　　鍾乳粉　雲母(各煉/成)細辛　茯苓　逺志　五味¶
　　子(各等/分)¶
　右治篩以酒服五分己日加三加至一錢¶
黄芩黄連湯　　　治一切眼疾¶
<pb:KR3e0067_WYG_085-5b>¶
　　黄芩　黄連(各酒洗/各二兩)酒生地黄　草龍膽(酒浸四/遍炒四)¶
　　(遍各/一兩)¶
　右㕮咀每服二錢水煎服¶
椒紅丸(出三/因弓)　明目煖水臟補虛久服駐顔縮小便¶
　　川椒(取紅/四兩)巴㦸(去/心)金鈴子(剉/炒)附子(炮去/皮夫)茴香(炒各/一兩)¶
　右為末别用乾山藥三兩為末酒煮糊為丸如梧桐¶
　子大空心鹽湯送下三五十丸¶
黄連膏(出瑞竹/堂方)　治一切眼疾¶
<pb:KR3e0067_WYG_085-6a>¶
　　黄連(十兩/去鬚)蕤仁(三錢/炒研)杏仁(七十箇浸/去皮尖)草龍膽(三兩/去土)¶
　　木賊(去莭/七錢)¶
　右將藥各擇洗淨用水一斗浸之春秋三日夏二日¶
　冬五日入鍋内熬至半升濾去再用水七升熬至小¶
　半取出用重絹濾過再熬至半升傾出於碗内重湯¶
　煮為膏子盛於瓷器内每用米粒大於盞内用水一¶
　滴化開以釵頭㸃之三五遍口内覺苦效¶
川芎散(出海/上方)¶
<pb:KR3e0067_WYG_085-6b>¶
　　川芎　白芷　細辛　龍腦葉　猪芽皂角子¶
　右等分為細末㗜入鼻中¶
碧霞散(出危/氏方)　洗眼¶
　　銅青(三/錢)滑石(一/錢)土膏(半/兩)輕粉　麝香(各少/許)¶
　右為末每用少許湯泡洗¶
竹葉飲子療熱風暴赤臉爛生瘡或磣或疼或痒或痛¶
　久患虛熱逺視不明喻若隔絹㸔花或服石乳𤼵動¶
　冷熱淚出不明赤紅腫脹漸裹眼珠皆稱肝膈實熱¶
<pb:KR3e0067_WYG_085-7a>¶
　腎腸已虛宜先服此然後可藥¶
　　竹葉(一/握)乾葛　甘草(炙各/三兩)地骨白皮　薺苨(各五/兩)¶
　右切以水二小升煎取半升去滓内車前子三兩半¶
　分三服一日令盡食後服之不過三劑眼中疼痛歇¶
　次得㸃一無疼痛亦須傅藥抽熱毒風不然恐尋經¶
　脉入眼熱深入赤難瘥也又取羊肝一具或猪肝猪¶
　肉精處亦堪取三斤皆須破作手許大片厚薄亦如¶
　手掌候其疼處或從眼後連耳上頭或從眉向上入¶
<pb:KR3e0067_WYG_085-7b>¶
　頭掣痛者急以新汲水漬令極冷貼疼痛脉上及所¶
　患部分候肝或肉以大槩稍暖則易之須臾間熱如¶
　煮豈不是熱毒之候出也齋忌之月無肉還作四五¶
　替如漬乾肉法更互熨之其疾痛或連鼻中酸辛者¶
　並是難差之候並宜急治又用藍莖葉搗如泥傅痛¶
　處亦有瘥者十得三四凡起此患不宜久忍痛若深¶
　入於眼中漸成痛疼¶
花草膏(出直/指方)　治患眼腫痛澀痒昏淚羞明¶
<pb:KR3e0067_WYG_085-8a>¶
　用羯羊膽一枚飯上蒸熱以冬蜜研和入硃砂末少¶
　許頻研成膏食後臨卧炒少許含嚥亦可㸃目¶
㸃眼藥(出危/氏方)¶
　用大田螺一箇淨養去泥然後入瓦合中以腦麝少¶
　許入田螺揜中封起候十日餘開即成水㸃之¶
金露膏(出濟生/㧞萃)　治一切眼疾除昏退翳截赤定痛¶
　　蕤仁(搥/碎)黄丹(各一/兩)黄連(半/兩)蜜(六/兩)¶
　右先將黄丹鐵鍋内炒令黄色至紫色入蜜攪勻下¶
<pb:KR3e0067_WYG_085-8b>¶
　長流水四升以嫩栁枝五七莖把定攪之次下蕤仁¶
　候滚十數沸又下黄連用栁枝不住手攪熬至三升¶
　罩籬内傾藥在紙上慢滴之無令塵汚如有瘀血加硇¶
　砂末一錢上火煨開入煎膏子内用¶
通闗散(出直/指方)　治一切眼疾¶
　　細辛　川芎　腦荷　蔓荆子(等/分)¶
　右為末每用半錢㗜入鼻内良又頭風門消風散加¶
　細辛皆可通用¶
<pb:KR3e0067_WYG_085-9a>¶
青金散(出儒門/事親)¶
　　芒硝(一/兩)螺青　沒藥　乳香(各少/許)¶
　右為細末每用少許鼻内㗜之¶
眼藥(出百一/選方)　治一切眼疾¶
　　蕤仁(細研竹紙/褁壓去油)蕪荑仁(新者細研竹紙褁壓去/油二件各四十九粒)透¶
　　明硼砂(如指大細研如磨翳/多用之赤目少用之)生龍腦(如硼砂/大細研)¶
　右同研勻將沙糖如指大先篩極細須夾紙篩過與¶
　前藥再研極細銀磁盒子收之以銅筯㸃眼中百疾¶
<pb:KR3e0067_WYG_085-9b>¶
　皆治之¶
洗眼荆芥散(出余居士/選竒方)¶
　　荆芥(五/文)黄連(五/文)杏仁(三/文)鉛山白墡土(三/文)¶
　右件剉碎煎湯洗之立明累見其效¶
龍膽膏　治眼疾¶
　　黄連(四兩洗淨剉用水四/盞慢火熬成膏去渣)蜜(一斤慢火熬令得/所却入黑膏子熬)黄¶
　　丹(少/許)龍涎粉(一兩即/膩粉)¶
　右將先前藥膏蒸後入粉再用半盞水研細傾入蜜¶
<pb:KR3e0067_WYG_085-10a>¶
　藥膏在内慢火熬用篦子攪令紫色傾在罐子内再¶
　用水半盞洗熬藥器物依前傾入藥内却入麝香半¶
　錢片腦半錢攪令勻遇患㸃之¶
諸般患眼方¶
　　朴硝(一/斤)薄荷(二/兩)梅花腦(一/兩)麝香(五百/文)¶
　右先用小甜瓜末黄者取子出淨却將朴硝水洗淨¶
　將鍋内煎如鹽又將薄荷相間朴硝置之瓜中却封¶
　紙袋掛在風頭處或一月二月取下瓜刺落𤓰内硝¶
<pb:KR3e0067_WYG_085-10b>¶
　為細末却用腦子麝香少許調勻㸃之¶
四聖丸(出𫝊信/適用方)　治逺年近日風赤翳膜攀睛倒睫等¶
　眼疾¶
　　川椒(去合口者并細黑子不須去白搗羅末下土/銚内熬令得所鋪紙一張於地上傾椒出火)¶
　　(毒/)熟乾地黄　枸杞子　荆芥穗¶
　右等分為細末煉白沙蜜為丸如梧桐子大每服十¶
　丸至二十丸空心鹽湯下¶
治眼疾¶
<pb:KR3e0067_WYG_085-11a>¶
　　開元銅錢四十九文　槐條(四十九根/每長一寸)枸杞根(四/十)¶
　　(九根每/長一寸)好醬水(碗大/)¶
　右同煎用小盞臨卧㸃之立愈¶
神仙藥應丸¶
　　陳皮　生地黄(男用熟/女用生)人參(各一/錢)丁香(母丁四箇/小丁三箇)¶
　右用薑汁調麫餅裹前藥於慢火内煨候麫熟藥香¶
　取出去麫將内藥安石臼内用北棗三十箇合舂分¶
　作十丸先用一丸細嚥用無灰酒吞下將綿被重葢¶
<pb:KR3e0067_WYG_085-11b>¶
　出汗透旋去被每日再服一丸五日效¶
神麯丸(出龍木論一名/千金神麯丸)　主清目百歲可讀細書常服¶
　益眼目諸方不及此方神效勿𫝊非人¶
　　神麯(炒四/兩)辰砂(研/)磁石(火煨醋淬七/次各二兩)¶
　右為末煉蜜丸如梧桐子大每服二十丸米飲下常¶
　服益眼方用辰砂磁石猶火之畏水也今合用之砂¶
　法火而入心經磁法水而入腎經心腎各得其養則¶
　目自然明神麯倍於二品者無他目疾縂由脾胃有¶
<pb:KR3e0067_WYG_085-12a>¶
　痰飲清浸於肝久則昏眩用以健脾胃消痰飲故極¶
　效衆方不可及也一方加夜明沙一方用神麯打糊¶
　為丸¶
視星膏(出瑞竹/堂方)　治内外障赤毒氣赤目一切翳膜(一/名)¶
　(捲簾/膏)¶
　　白沙蜜(一斤煉去蠟滓/可秤十四兩)蜜陀僧(一兩金色者研極/細水淘可得六七)¶
　　(錢/)新栁條子(四兩去皮心/半乾半炒)¶
　右用臘雪水五升與蜜鎔調入藥與栁條子同貯於¶
<pb:KR3e0067_WYG_085-12b>¶
　磁瓶中以柳木塞瓶口油絹封雜於黑豆鍋内熬從¶
　朝至暮仍用柴棒閣瓶防傾側用文武火另添一鍋¶
　豆水滚下施於另鍋中取水添之熬成用重綿濾淨¶
　却入瓶中用井水浸三兩日埋在雪中更妙頻㸃為¶
　上¶
靈寶膏(出楊氏/家藏方)¶
　　黄丹　乳香(各三/錢)蜜(二/兩)¶
　右以磁器安藥在中慢火熬成膏子埋地下出火毒每¶
<pb:KR3e0067_WYG_085-13a>¶
一豆大許塗目四傍目熱赤以生地黄汁調或龍腦薄¶
　荷汁調風氣眼荆芥湯調爛弦風眼用楓木孔中水¶
　如無用楓乳煎湯調虛眼煎黄耆湯調有涙者宜用¶
　飯飲調塗¶
銀青丸(出仁/存方)　洗諸眼患¶
　　銅青(半兩/另研)薑粉末(二錢/半)爐甘石(煆半/兩)¶
　右為丸如龍眼大以紗袋盛當風掛之每用一粒沸¶
　湯泡洗再温再洗可用五六次一方洗眼收淚用銅¶
<pb:KR3e0067_WYG_085-13b>¶
　青白墡土水丸鷄頭大沸湯泡洗名青金丸¶
龍腦膏　治眼赤&KR0008;瞼赤爛(出仁/存方)¶
　　龍腦(研一/錢)杏仁(去皮用紙罩/去油二錢半)¶
　右共成細膏用飯子乳汁調勻磁器中盛每以銅筯¶
　㸃少許入眥頭日二三次兼治赤眼¶
㵼肝散(出海/上方)¶
　　大黄　黑牽牛(各二/兩)白芷(一/兩)¶
　右為細末每二錢空心臨卧温酒調下¶
<pb:KR3e0067_WYG_085-14a>¶
金蓮子散(出醫方/集成)　治肝經不足客熱風壅上攻眼目¶
　赤澁睛疼瞼爛怕日羞明夜卧多淚時行暴赤兩太¶
　陽穴疼頭旋昏眩視物不見漸生翳膜並皆治之¶
　　黄連　當歸　赤&KR0410;藥¶
　右等分沸湯泡待澄清然後再於火上温熱用絹帛¶
　蘸洗冷即復煖一日數次直至口中覺黄連味方得¶
　加淡竹葉尤妙加滑石等分即明睛散也凡睛病皆¶
　血凝滯所致故以當歸&KR0410;藥行血黄連去熱其血得¶
<pb:KR3e0067_WYG_085-14b>¶
　熱則行故乘熱洗之也忌一切淹藏魚鮓酒麵等毒¶
　一用當歸半兩芍藥黄連甘草各二錢半為㕮咀煎¶
　至八分以紙蓋瓶口開一小孔無風處薰眼冷則再¶
　温隨意薰之畢就服之為效經驗方陳氏云余少嘗¶
　患此得方¶
秦皮湯　治黑睛反瞳人有瘡翳一切眼疾皆宜洗之¶
　　秦皮(一/兩)梔子仁(二七/枚)淡竹葉(一/握)¶
　右切綿褁以水一升半煎銅器中煎三五沸以綿濾¶
<pb:KR3e0067_WYG_085-15a>¶
　取洗眼須用淨器盛之¶
杏連湯(出危/氏方)　治患眼¶
　　杏仁(去皮尖/七箇炒)黄連(一錢赤眼/用七莖)棗(一箇拍去核赤眼/用去核大者同上)¶
　　(用器盛用水八分熬取二/三分再蒸温取汁㸃之)¶
　右用水一小盞飯上蒸熱乗熱蘸熏洗再蒸再洗可用¶
　五次七次一方將三味𢷬碎以河水二大碗煎至一¶
　碗乘熱洗良久再暖復洗五七遍立愈忌炙煿酒麫¶
　等物朱氏集驗方用新瓦盆盛貯入水八分以紙覆¶
<pb:KR3e0067_WYG_085-15b>¶
　葢慢火熬存二三分放在地上去火毒候冷存在湯¶
　瓶上蒸温不要熱病者仰卧令人滴藥汁在眼大角¶
　近鼻者候口中苦味即是藥透如未知苦則一面滴¶
　數次即安其效如神¶
重明膏　治一切眼目¶
　　柯子(一兩剉/去核)黄連(五/錢)黄丹(三兩/水飛)¶
　右為細末用好蜜十兩熬去白沫濾淨入前藥末於銀¶
　銅器内用文武火慢熬用槐條攪成膏紫黄色為度¶
<pb:KR3e0067_WYG_085-16a>¶
　用淨磁器盛貯於地内埋一伏時去火毒每用一豆¶
　大温水化開洗眼¶
三仙丸　明目¶
　　甘菊花(一/兩)蒼术(米泔浸/去油)椒紅(各二/兩)¶
　右為細末酒糊丸桐子大每服三五十粒食前茶酒¶
　下¶
蜀椒丸(一名蜀椒丸/𫝊適用方)　治一切眼目或見黑花及生障¶
　翳久近不痊者¶
<pb:KR3e0067_WYG_085-16b>¶
　　地黄(一斤洗/浄焙乾)川椒(一斤去合口/并子焙乾)蒼术(三斤米泔浸/三日焙乾)¶
　右為細末麫糊為丸梧桐子大每服三十丸食前温¶
　酒或鹽湯下日二服一方鍊蜜為丸¶
洗目¶
　　槐條　荆芥　&KR0410;藥¶
　右湯泡洗之¶
撥雲散　治一切眼内外翳膜遮障磣澁疼痛羞明怕¶
　日努肉攀睛及冷熱淚¶
<pb:KR3e0067_WYG_085-17a>¶
　　楮實(微炒/一兩)荆芥穗(半/兩)甘草(各剉/一分)¶
　右為細散每服二錢臘茶調下食後臨卧服¶
菊花丸　治一切眼疾明目¶
　　菊花(四/兩)烏頭(生去皮/臍二兩)黑豆(二合生去皮為末/滴鹽水爛研為膏)¶
　右先將上二味入黑豆膏内和搗丸如梧桐子大每¶
　服三十丸空心温酒或鹽湯下¶
木賊散　治一切眼疾¶
　　木賊(小便浸七日/取出曝乾)甘草(炙剉各/一兩)蒼术(四兩河水浸/一日去皮用)¶
<pb:KR3e0067_WYG_085-17b>¶
　　(陳粟米泔浸七日/控去片切曝乾)¶
　右為散每服二錢空心臨卧茶酒調下¶
周益公陰德録(出永類/鈐方)　有貴官患氣障眼不見光明¶
　夢觀音授方¶
　　蜜䝉花散　撥雲散　菊花散¶
　右和勻茶清調日三服光明復初¶
治一切眼疾¶
　　爐甘石(煆一/兩)盆硝(一錢/研)¶
<pb:KR3e0067_WYG_085-18a>¶
　右為末細研煎泡洗亦效¶
二百味草花膏(出仁/存方)　治白眼赤眼爛眼障眼¶
　　羯羊膽　蜜¶
　右用白沙蜜二錢填滿線繫定攪令勻蒸熟冷水内¶
　浸候乾研細為膏入角罐子内銀銅筯㸃眼四角立¶
　效蜂採百花羊喫百草故以此名一方入沙腦子以¶
　鑵宻封收貯久者膽方可用每一銅筯㸃眼¶
卯戌丸(出海/上方)¶
<pb:KR3e0067_WYG_085-18b>¶
　　兔絲子(去沙用無灰酒浸一宿逼乾隨飯蒸熟/入鉢臼搗三五十下取起焙乾用十兩)枸¶
　　杞子(去枝根㨂/淨十兩)¶
　右為細末煉蜜為丸如梧桐子大每服三十丸冷酒¶
　熱水茶下¶
辰砂膏(出王氏/傳濟方)　治白眼目一切疾¶
　　白龍腦　烏魚骨(研至細/飛過用)川硝　麝香(少/許)牛黄¶
　　牙硝　甘鹽　石膽(各少/許)朱砂(明壁者/少許)膩粉(一/錢)¶
　右用研令勻至細為妙入白蜜和令得所以銅筯㸃¶
<pb:KR3e0067_WYG_085-19a>¶
　之¶
去瘟障變白明目夜中見光(出本/草)¶
　以麥門冬及車前子乾地黄為丸食後服之¶
治患眼痛(出本/草)¶
　取真珠末并黄連内於田螺中良久汁出取汁注目¶
　中多瘥¶
洗眼眀睛散(出本/事方)¶
　　馬牙(㨂淨/一兩)青礬(少/許)¶
<pb:KR3e0067_WYG_085-19b>¶
　右用研勻水調文武火煎乾出火毒一宿次用蔓荆¶
　子防風二味為極細末各三錢重入前二味同拌勻¶
　每服一匙同百沸湯泡洗¶
㸃眼水膏(出本/事方)¶
　　鵝梨(一/箇)鷄𤓰黄連(去毛洗/淨半兩)¶
　右用砂瓶一隻先入梨次入黄連末候初冬第一次¶
　下雪時取雪滿鋪入砂瓶内用油單封口入地五寸¶
　深候立春日交春時候過了取出㸃或温過洗妙¶
<pb:KR3e0067_WYG_085-20a>¶
光明散(出海/上方)　治一切眼疾不問病因¶
　　爐甘石　黄連(各四/兩)¶
　右先將黄連細剉用新汲水二升將黄連浸之三四¶
　日後藥味已出去黄連滓用汁將爐甘石火内煆至¶
　黄連汁盡了地上出去火毒用乳鉢内慢慢細乳之¶
　用水半碗水内飛之去砂以盡為度用甘石末四兩¶
　再入乳鉢内細細研之入腦子一錢麝香一錢再研¶
　細為度每用一匙或㸃或沸湯泡洗之一方無麝香¶
<pb:KR3e0067_WYG_085-20b>¶
　用水煮¶
㸃眼方(出聖/惠方)　治一切眼病¶
　　海螵蛸末(一錢一名/烏賊魚骨)腦子(少/許)¶
　右研細銅筯㸃入眼中一方洗亦可¶
六一丸(𫝊信適/用方)　明目養血補氣¶
　　七錢附子兩隻(炮去皮尖臍/取肉一兩)當歸(去蘆尾取身切/片晒乾取肉六)¶
　　(兩/)¶
　右為細末蜜丸如梧桐子大每服三五十丸温酒或¶
<pb:KR3e0067_WYG_085-21a>¶
　鹽湯下食前¶
治眼疾¶
　　白礬(如米/大)山梔子(一/箇)¶
　右温水洗之¶
治一切眼疾¶
　以春三月收穀木軟葉曝乾為細散一兩入麝香一¶
　大豆許重研為細末以小杖子挑取如黍米注目眥¶
　内眼開其翳自然漸消落¶
<pb:KR3e0067_WYG_085-21b>¶
治一切眼疾不可效者¶
　以人耳中塞如濕曝乾為末以小粟許每夜上注之¶
　良¶
春雪膏¶
　朴硝(十/斤)¶
　右用水一桶攪勻入鍋内煎先下蘿蔔一箇同煎熟¶
　又下二個蘿蔔煮熟為度同新綿鋪上在絹羅上濾¶
　過再煎數沸再濾過瓦盆内明早去水已結白牙子¶
<pb:KR3e0067_WYG_085-22a>¶
　却收猪魚牛膽汁澆在硝上用猪胞或牛胞盛之扎¶
　定置錫盒中三七日取出用生絹袋盛之當風掛粉却¶
　用腦子麝香入之隨意研勻入磁器内宻封每帖燈¶
　心二寸黑豆二粒以青紙作貼盛一錢作二服仍用¶
　内燈心蘸藥㸃兩眥頭良¶
明目令髪不落方¶
　以十月上己日收槐子内新淨甕中以盆宻封口三¶
　七日𤼵封洗去皮取子從月一日一枚日别加計十¶
<pb:KR3e0067_WYG_085-22b>¶
　日五十五枚一月日服一百六十五枚一年服一千¶
　九百八十枚八月減六十枚此主補腦早服之髪不¶
　白好顔色長生益夀先病冷人勿服之¶
又方(出聖/惠方)　治一切眼疾長服明目令髪不落¶
　以牛腦中漬槐子隂乾百日食後吞一枚十日身輕¶
　三十日白髪再黑百日通神¶
又方(出仁/存方)　治一切眼疾¶
　以木賊草打指甲細末同硃砂末等分再研極細以¶
<pb:KR3e0067_WYG_085-23a>¶
　露水攪為丸如芥子大每服一粒夜卧㸃入眼内夜¶
　半更㸃一丸入腦子尤妙¶
經進洗眼方(出海/上方)　昔武勝軍朱仲孚患青盲二十¶
　年依此法服之二年而目明如故用廣其傳¶
　以白乾青桑葉及新所曬乾非自乾者逐月按日就¶
　淨地上燒灰存性每以一合於新瓷器内煎減二分¶
　傾出澄極清者再以金盞就火上温熱用手撑開眼¶
　洗百度一方按月收如正月一日二月二日三月三¶
<pb:KR3e0067_WYG_085-23b>¶
　日等類最佳以水内椀浸飯上蒸洗之亦妙此方屢¶
　試有驗時時洗之尤佳逐月日列于左¶
　　正月初八日　二月初八日　三月初六日¶
　　四月初四日　五月初五日　六月初二日¶
　　七月初七日　八月二十日　九月十二日¶
　　十月十三日　十一月初二日　十二月三十日¶
神仙一㸃散(出海/上方)　治一切患眼諸藥不效者¶
　以清白鹻黑碎者不用不拘多少以七數為則去邉¶
<pb:KR3e0067_WYG_085-24a>¶
　頭不用取純乾淨者以好厚紙七層包之拴縳掛在¶
　當風處待風化四十九日取下要時研極細如半粒¶
　菉豆大㸃眼¶
徐神翁洗眼方(出海/上方)¶
　以柘樹煎湯洗眼遇洗日自寅至亥一日洗十箇時¶
　無不效洗眼良日列于左¶
　　正月初一日　二月初二日　三月不洗¶
　　四月初四日　五月十三日　六月十一日¶
<pb:KR3e0067_WYG_085-24b>¶
　　七月初七日　八月初二日　九月初二日¶
　　十月十九日　十一月不洗　十二月十四日¶
還光丸(出海/上方)　治一切眼疾¶
　以白芷切炒黄研末煉蜜為丸如龍眼大硃砂為衣¶
　每服一丸食後清茶調下或荆芥茶尤妙¶
又方(出海/上方)　治一切眼疾¶
　以生冬青葉研細入朴硝水調&KR0146;貼之¶
治鹽擦眼(出經驗/良方)　治一切眼疾¶
<pb:KR3e0067_WYG_085-25a>¶
　用籠蒻燒灰淋汁洗之久久可效¶
荆芥穗方(出龍/木論)　治一切眼疾血勞風痛頭旋眼眩¶
　以荆芥穗子為末酒服二錢七¶
助陽和血補氣湯　治眼發後上熱壅白睛紅多涙無¶
　疼痛而隠澁難開此服苦寒藥太過而真氣不能通¶
　九竅也或眼昏花不明¶
　　防風(七/分)黄耆(一/錢)甘草(炙半/錢)蔓荆子(三/分)香白芷(二/分)升¶
　　麻(七/分)柴胡(五/分)當歸身(酒洗/半錢)¶
<pb:KR3e0067_WYG_085-25b>¶
　右㕮咀作一服水一盞半煎至一盞去滓熱服臨卧¶
　忌氣寒及食冷物¶
敷藥瞿麥散　治一切眼疾兼目腫痛浸淫等瘡¶
　以瞿麥炒令黄色為末鵝涎調逐時塗眥頭疾開或¶
　搗汁傅¶
治目中病¶
　　以雞舌香黄連乳汁煎㸃之¶
治一切眼目并牢齒烏髭鬚皆宜¶
<pb:KR3e0067_WYG_085-26a>¶
　以黑鈆半觔大鍋内鎔成汁旋入桑條灰栁棍攪成¶
　沙熟絹羅為末每日早辰常擦齒牙後用温水潄在¶
　盂子内取用其水洗眼治諸般眼疾髭黄白者用之¶
　皆變黒也¶
治目疾方¶
　用象睛和乳滴目中¶
黄連丸　治眼¶
　以黄連不拘多少搥碎用新汲水一大碗浸至六七¶
<pb:KR3e0067_WYG_085-26b>¶
　日後用綿濾過取汁入厚碗内却以重湯上熬不住¶
　以匙蕩攪侯乾為度即穿地坑子可深一尺以瓦鋪¶
　底將艾四兩坐瓦上以火燃如灸法然後以椀覆上¶
　四畔泥封開孔令煙出盡即止取出刮下丸如小豆¶
　大每服十丸甜竹葉煎湯下¶
明目去眼中膿水方¶
　以上伏日採犬膽以酒服之良¶
枳殻方　明目¶
<pb:KR3e0067_WYG_085-27a>¶
　用枳殻一兩杵末如茶法煎呷之¶
槐葉方　明目¶
　用嫩槐葉一觔蒸如造炙法取藥葉研末如茶法煎¶
　呷之¶
茯苓方　明目¶
　以茯苓搗細於水盆中攪令濁浮者去之是茯苓筯¶
　若誤服令人眼中瞳子并黒時作昏花目盲切記之¶
　取其沈好者用佳¶
<pb:KR3e0067_WYG_085-27b>¶
栢實方　治一切眼疾¶
　一方以栢實不拘多少服之能益氣除風久服耳目¶
　聰明¶
一方　治一切眼疾及生膚赤白膜¶
　以蛔蟲燒為末傅之一方用小兒吐下蛔蟲隂乾生¶
　用碾為末輕粉和勻如濕乾掺如乾以津唾調傅¶
如聖散　治上焦壅熱一切眼疾¶
　　桂(去粗/皮)欝金(各半/兩)馬牙硝(三/兩)甘草(一/分)¶
<pb:KR3e0067_WYG_085-28a>¶
　右為散每服一錢臨卧新汲水調下服藥畢去枕卧¶
　少時令藥行到眼中覺痛淚出為度小兒十嵗半錢¶
　五嵗以下一匙¶
治目翳及物入目又療氣赤眵淚¶
　用羅勒子三五顆致目中少頃當濕脹與物俱出¶
枸杞煎¶
　取枸杞自然汁銀石器熬成膏入白茯苓末白沙蜜¶
　黄蠟少許每服一匙温酒鹽湯化下¶
<pb:KR3e0067_WYG_085-28b>¶
明目方¶
　用車前草自然汁調朴硝末卧時塗眼胞上明早氷¶
　洗去妙¶
又方　輕身益氣明目¶
　蕪菁子一升水九升煮冷汁盡日乾如此三度搗末¶
　取服方寸匕日三¶
炙肝散　治一切眼¶
　　&KR1342;麻子(一升揀去/土杵為末)¶
<pb:KR3e0067_WYG_085-29a>¶
　以豶猪肝一片如手大薄批作五七片於藥末蘸勻¶
　炙乾再蘸再炙末盡為度搗為散每服一匙止空心¶
　臨卧陳米飲調下服五七服加半匙又五七服加至¶
　半錢止¶
治諸般赤眼攀睛雲翳¶
　菖蒲根不拘多少擂碎濾自然汁用文武火煉作膏¶
　子㸃效¶
蟬花散　治風眼氣昏淚痒翳膜或頭風牽引眼小胞¶
<pb:KR3e0067_WYG_085-29b>¶
　爛一名蟬花無比散¶
　　當歸　防風　羌活　石决明(用東流水入鹽煮/一伏時搗研入粉)¶
　　(各三/兩)蟬殻(洗/晒)甘草(炙各/二兩)荆芥　蛇皮(皂角水洗/新瓦焙)細¶
　　辛(各一/兩)茯苓(四/兩)蒺藜(炒去角/八兩)&KR0410;藥　蒼术(童尿浸/二宿去)¶
　　(皮切晒久/一十兩)川芎(三/兩)¶
　右為細末每服二錢食後米泔清茶任下¶
神聖膏(一名太良膏/出海上方)　治一切風眼眼目昏花兼諸般¶
　雲翳眼疾内外障風赤冷淚等眼¶
<pb:KR3e0067_WYG_085-30a>¶
　　訶子(一/對)黄連(去鬚土/五錢)烏魚骨(去殻/二錢)青鹽(一錢走水/洗淨以上)¶
　　(四味研羅/為極細末)黄丹(四兩用青碗淘飛晒乾於銀石器/内炒紫攤紙上地下放令去火毒)¶
　　(研細/末)¶
　右用白沙蜜六兩於銀器内鍊清濾去滓秤四兩洗¶
　下黄丹用槐栁條攪勻慢火熬時時不住手大忌火¶
　𦂳將稠出火再下餘四味藥末攪勻上火再煎只要¶
　極稠深紫色成膏子手試不沾手為度乗熱用竹篦¶
　刮出放於磁器内每用豆粒大湯泡洗眼大效熬藥¶
<pb:KR3e0067_WYG_085-30b>¶
　忌銅鐵器一名海青膏治雲翳内外障¶
人參羌活散　治風眼熱眼澁痒昏䑃¶
　　羌活　獨活　柴胡　人參　川芎　枳殻(麩/炒)茯¶
　　苓(各半/兩)前胡　桔梗　天麻　地骨皮　甘草(炙/各)¶
　　(二錢/半)¶
　右為末每服一錢半荆芥煎湯調下¶
聖效散(出經驗/良方)　諸般風熱風痒熱毒大人小兒生翳¶
　生膜生血筋但是一切障眼疾並可服如内障却不¶
<pb:KR3e0067_WYG_085-31a>¶
　可服及治眼有紅綿紅血并眼生糞¶
　　黄芩　北細辛　甘草　熟地黄　大黄　山梔¶
　　子　赤&KR0410;藥　當歸尾(極細/)牛蒡子(各二/兩)菊花¶
　　桑根白皮(二兩有翳膜多加一兩/如無翳膜止依等分)¶
　右為麄末每四錢水一盞半煎至八分去滓臨卧温¶
　冷服兩滓再煎早食一服午食一服臨卧一服忌鷄¶
　魚酒麫糯米醎醋熱油諸般生冷毒物目乃一身之¶
　主如不忌口藥亦無功自陷此身生入地獄每日只¶
<pb:KR3e0067_WYG_085-31b>¶
　白煮精猪肉嚥飯或山藥蘿蔔菜不可用熱油更不¶
　可喫棗子柿子生銀杏土瓜榧子生菖¶
蟬花無比散(出翳方/大成)　治大人小兒逺年日近風眼攻¶
　注眼隠澁昏暗瞼生風粟或痒或痛漸生翳膜侵睛¶
　遮障視物不明久患偏正頭風牽抽兩眼漸漸細小¶
　連眶赤爛小兒瘡疼入眼白膜遮睛赤澁隠痛¶
　　赤&KR0410;藥(十三/兩)防風　甘草(炙/)白茯苓(去黑皮/各四兩)蒺䔧¶
　　(小去角/半斤)羌活(三/兩)蟬殻(微炒/一兩)蒼术(浸去皮炒/十二兩)當歸(洗/焙)¶
<pb:KR3e0067_WYG_085-32a>¶
　　川芎　石决明(用鹽同東流水煮一伏時/濾出研細如粉各三兩)¶
　右為末每服三錢食後米泔茶清任調袪風退翳明¶
　目一方加蛇脱一兩忌食𤼵風毒等物¶
碧雲丹(出宣/明論)　㸃一切惡眼風赤者¶
　　龍腦　麝香　硇砂(各三/分)血竭　乳香　銅(各一/錢)¶
　　硼砂(三/錢)¶
　右為末滴水和丸如梧桐子大每服取一丸新水化¶
　開㸃之¶
<pb:KR3e0067_WYG_085-32b>¶
治眼腫痛(出經驗/良方)¶
　用生薑新水爛者連皮切取自然汁調飛過白礬末¶
　貼放眼胞上痛止勿令藥入眼内¶
乳香散　治一切眼疾昏澀熱涙赤脉努肉蔽遮光明¶
　及風痛痒不止¶
　　乳香(研三/錢)銅緑(研/)馬牙硝(研各/一兩)龍腦(研二/錢)輕粉(半/分)¶
　右各别研了更用同研每半錢匕新汲水調洗之¶
青蘘方¶
<pb:KR3e0067_WYG_085-33a>¶
　青蘘味甘寒無毒主益氣補肺常服耳目聪明¶
治上焦積熱攻眼目昏花¶
　右凉膈散與四物和合為細末蜜丸如梧桐子大五¶
　十丸臨卧茶清下¶
顧含養嫂失明(出肘/後方)¶
　含嘗藥視膳不冠不食嫂目疾須用蚺蛇膽含計盡¶
　求不得有一童子以一盒授含含開乃蚺蛇膽也童¶
　子出門化為青烏而去嫂目遂瘥¶
<pb:KR3e0067_WYG_085-33b>¶
通聖散　治婦人血風眼¶
　　烏賊魚骨(二/錢)銅青(一/錢)¶
　右為細末每用一錢熱湯泡洗如冷再盪令熱更洗¶
　一次¶
當歸散(出朱氏/集驗方)　治一切眼疾¶
　　川芎　菊花　當歸尾　荆芥　羌活　生熟地¶
　　黄　防風　乾葛　白&KR0410;藥(各三/分)¶
　右麄末白水煎候入生地黄汁數㸃¶
<pb:KR3e0067_WYG_085-34a>¶
磁石丸(出朱氏/集驗方)　治目清神¶
　　磁石(煆醋淬/十次)白术　神麯　枸杞子　橘皮　當¶
　　歸　人參　熟地黄　辰砂　朱滕　白茯苓¶
　　乾菊花¶
　右等分為末酒糊為丸白湯吞下五十粒¶
青金散(出朱氏/經驗方)　治眼四季𤼵動¶
　　羌活　甘草　荆芥　熟生地黄　川芎　鬰金¶
　　地骨皮　桑白皮(各一/兩)¶
<pb:KR3e0067_WYG_085-34b>¶
　右㕮咀每服三錢水一盞煎至八分食後熱服¶
清涼枕法(出本/草)¶
　　羌活　川芎　淡竹葉　防風　防己　菊花¶
　　黑芎　當歸　芍藥　枸杞子　蜜蒙花　山梔¶
　　子　荆芥　薄荷　甘松　香白芷　旋覆花¶
　　地骨皮(各等/分)¶
　右為麄末用袋子盛之枕頭¶
羊肝丸(出本/草)¶
<pb:KR3e0067_WYG_085-35a>¶
　用黄連末一大兩白羊子肝一具去膜同於砂盆内¶
　研令極細衆手撚為丸如梧桐子大每食以煖漿水¶
　吞下二七枚連作五劑瘥但是諸眼目疾及障翳青¶
　盲皆主之禁食猪肉及冷水劉禹錫云有崔承元者¶
　因宦治一死囚出活之囚後數年以病目致死一旦¶
　崔為内障所苦䘮明逾年後半夜歎息獨坐時聞階¶
　除窸窣之聲崔問為誰曰是昔所䝉活者囚今故報¶
　恩至此遂以此方告訖而沒崔依此合服不數月眼¶
<pb:KR3e0067_WYG_085-35b>¶
　復明因傳此方於世¶
烏賊魚方(出保/生方)　治疳眼¶
　　烏賊魚骨　牡蠣(各等/分)¶
　右為末糊丸如皂角子大每服用猪子肝一具藥一¶
　丸清米泔内煮肝熟為度如食肝用煮肝泔水下三¶
　兩服¶
龍膽飲子(出衛生/寶鑑方)　治疳眼流膿生疳翳濕熱為病神¶
　効亦治寒濕為病¶
<pb:KR3e0067_WYG_085-36a>¶
　　青蛤粉(半/兩)羌活(三/錢)草龍膽(三/錢)炒黄芩(二/錢)蛇退皮(半/錢)¶
　　麻黄(二錢/半)穀精草(半/兩)升麻(二/錢)川鬱金(半/錢)炙甘草(半/錢)¶
　右為細末每服二錢食後茶清調下忌辛熱之物¶
白藥子散(出直/指方)　治一切疳眼赤爛目生翳膜内外障¶
　疾并治小兒吐痢疳瀉¶
　　白藥子(一/兩)甘草(半/兩)¶
　右為末用猪肝一片批開摻五錢水一大盞煮熟食¶
　後服¶
<pb:KR3e0067_WYG_085-36b>¶
茺蔚子丸(出衛生/家寶方)　治氣眼退翳¶
　　茺蔚子(一/兩)蓽澄茄(一/兩)石決明(一兩/煆)青葙子(一/兩)人參¶
　　(半/兩)白术(半/兩)茯苓(一/兩)甘草(半兩/炙)枸杞子(一/兩)羌活(一/兩)¶
　右為細末鍊蜜為丸如彈子大每服一丸細嚼用清¶
　茶送下¶
大明散(出王氏/博濟方)　治一切風毒氣眼翳膜昏睛眼澁疼¶
　熱淚時出¶
　　蟬退　白蒺藜　川羌活　黄耆　荆芥穗　烏¶
<pb:KR3e0067_WYG_085-37a>¶
　　蛇皮(各等分蛇皮蟬退三味/入瓶子内葢口煉煆過)¶
　右同為末并二錢燒者研令勻每服一大錢酒調下¶
　一日三服神妙¶
夜光育精丸(出家䝉/經驗方)　養神明育精氣主健忘益智聰¶
　補心血下壅燥潤顔色逺視移時目下&KR0617;&KR0617;腸腑調¶
　適久服目光烱然神守泰定語音清徹就燈永夜眼¶
　力愈壯並不昏澁不睡達旦亦不倦怠服兩三月後¶
　覺神清眼明志强力勝步履輕快體氣舒暢是藥之¶
<pb:KR3e0067_WYG_085-37b>¶
　效常餌如飲食一日不可輕惟在修合洗濯潔淨藥¶
　材件件正當不宜草率¶
　　熟地黄(洗晒乾/以酒浸)逺志(淨洗就砧上挑搥/碎取皮去骨木)牛膝(去蘆/頭)¶
　　兎絲子(洗淨晒乾别以/酒浸别研如泥)枳殻(淨洗去穰/麩炒赤色)當歸(淨洗/晒乾)¶
　　(焙亦/得)地骨皮(須自取淨後淨/砧上搥打取皮)¶
　右為等分逐件秤過分兩平除地黄兎絲子别器用¶
　酒浸其餘五味同剉細共入一鉢内或瓷内若每件¶
　拾兩都内第一等無灰濃酒六升半浸三宿取出文¶
<pb:KR3e0067_WYG_085-38a>¶
　武火焙乾須試火令得所不可太猛恐傷藥性十分¶
　焙乾搗羅為末以兩手拌令十分勻煉蜜為丸如豆¶
　大每服空心鹽酒下三十丸增至四十丸亦得不妨¶
　若不飲酒鹽湯亦得但不如酒好煉蜜法冬五滚夏¶
　六七滚候冷以紙貼惹去沬丸後却入微火燒傾入¶
　甕收黄牧仲司諫常服此藥晩嵗目視甚明¶
硼砂散(出十便/良方)　㸃睛止淚明目¶
　右用薑不計多少刮去皮洗淨略俟水氣乾搥擦以¶
<pb:KR3e0067_WYG_085-38b>¶
　夾絹袋裂汁淨器中盛澄一兩日蓋之撇去清者其¶
　淀熳&KR1020;乾研細如粉用硼砂等分合研勻令細瓷合¶
　收之每用銅筯㸃少許於大小眥間㸃之去昏與風¶
　毒如神¶
藥性論(出肘/後方)¶
　空心用鹽揩齒少時吐水中洗眼夜見小字良¶
觀音應夢熊膽丸(出衞生/家寶方)　治雙目失明内外翳障年¶
　深日近醫治不瘥者¶
<pb:KR3e0067_WYG_085-39a>¶
　　南熊膽(一/錢)蔓荆子(一合/水淘)仙靈脾(一/兩)旋覆花(半/兩)麒麟¶
　　竭(一/錢)草龍膽(一/兩)防己(二兩/半)黄連　瞿麥(半/兩)蜜蒙花¶
　　(二兩/半)甘菊花(半/兩)蕤仁(二錢/半)蛇退(一兩/炙)地骨皮(一/兩)羌¶
　　活(一兩/半)木賊(一兩/去脚)羯羊肝一具(一半生用一/半煮熱焙乾)¶
　右為末將生羊肝去膜乳爛入藥一處搗勻丸如梧¶
　桐子大每服三十粒食後用米飲下吞¶
神驗驅風散　治眼之法先須治風風候既息用藥攻¶
　治則易見其效眼疾無問重輕新久欲調治先進此¶
<pb:KR3e0067_WYG_085-39b>¶
　藥數服却隨症副以他藥無不立見効者或無别藥¶
　相間多服尤佳若患雷風眼諸症候只此藥一劑不¶
　必别藥服之可以斷去根本仍治新久偏正頭疼或¶
　暴赤眼三兩服即如脫去¶
　　川烏(兩斤大者一炮去皮/尖不用皮尖用生)天南星(一個大者有油/盆粉白者生用)¶
　　川芎(半/兩)白附子(半兩/生用)藿香葉(半/兩)荆芥穗(半/兩)石膏(半/兩)¶
　　(火/煆)¶
　右為細末每服一錢入好茶末半錢薄荷五葉白梅¶
<pb:KR3e0067_WYG_085-40a>¶
　一個水一盞煎至半盞乗熱便用紙覆盞面宂小竅¶
　如指令通氣薰患處後通口然後服食後臨臥飲此¶
　藥若有物螫尋患處甚效也¶
觀音水㸃眼方(出衛生/家寶方)¶
　　乳香(一/錢)銅青(半/分)白礬(三/錢)當歸(一/錢)鹽(一/錢)黄連(一/匙)蜜(四/兩)¶
　　黄丹(一兩暴飛/令赤色)¶
　右用水一斗煎至五升濾去滓令極清入腦子一分¶
　麝香一匙硼砂三錢熊膽半錢同研入粉與前藥共¶
<pb:KR3e0067_WYG_085-40b>¶
　入一瓶紙封三日候香氣勻以銅筯㸃十數次閉目¶
　少時湯洗之¶
楮桃丸　華山李真人治諸眼疾不問逺近皆治之¶
　　蒼术　川芎　青鹽　甘草(各一/兩)川椒(去/目)木賊(去/莭)¶
　　滑石(研/)榖精草(各半/兩)¶
　右為末以藥末四兩水三升煮桃一升水盡為度頻攪¶
　使藥纒在楮桃上焙或曬乾每服三五個食後細嚼¶
　清茶下如患暈翳服之神效¶
<pb:KR3e0067_WYG_085-41a>¶
貼頂出光膏　治瞳人散失頭目昏痛¶
　　附子(一個重八九錢者鹽紙褁/定用文武火炮熟為度)辰砂(一錢/研)石膏(半/兩)¶
　　(焙通赤/爛研)¶
　右和勻每服一小錢用薄荷水調成膏更入菉豆粉¶
　和勻攤紙上貼頂心三日一次換不半月而瞳人如¶
　故後用八子丸虎睛丸常服補之¶
八子丸　治諸眼患¶
　　白附子(半/兩)牛蒡子(半兩/炒)五味子(半/兩)决明子　山梔¶
<pb:KR3e0067_WYG_085-41b>¶
　　子　覆盆子(各半/兩)地膚皮(半兩/炒)川芎(一/分)木香(一/分)赤¶
　　&KR0410;藥　白芷　柴胡(各半/兩)芎藭(半兩/焙)呉白芷(一兩/焙)¶
　　苦桔梗(一兩/焙)紫蘓子(半/兩)¶
　右為細末米糊為丸如梧桐子大每服二十丸白湯¶
　下食後服¶
虎睛丸　治眼目内外障¶
　　羚羊角(三/分)柴胡　虎睛(一/對)　藁本(各一/兩)防風(半/兩)夏¶
　　枯草(一/兩)草决明(一/兩)麝香(一匙/别研)家菊花(半/兩)腦子(半匙/别研)¶
<pb:KR3e0067_WYG_085-42a>¶
　　青葙子　熟地黄(各半/兩)天竺(一/兩)宻䝉花　天麻¶
　　紫河車　車前子　旋覆花　𤣥參　黄連(各半/兩)¶
　　蕤仁(半兩去/殻别研)¶
　右為末煉蜜為丸如梧桐子大每服二十丸加至三¶
　十丸荆芥湯下食後服之¶
通明膏　治目疾諸症¶
　　大黄　當歸　甘草生　赤&KR0410;藥　川芎(已上各/等分)¶
　右為末煉蜜丸如彈子大每服一丸細嚼用茶清送¶
<pb:KR3e0067_WYG_085-42b>¶
　下如目疼者加乳香少許同嚼食後臨臥服¶
雙仙散(出衛生/家寶方)　治眼¶
　　仙靈脾　小瓜蔞(紅色又/名王瓜)¶
　各等分為末每服一錢食後茶清調下¶
揭雲方　洗一切眼疾¶
　　當歸　赤&KR0410;藥　秦皮　滑石(各半/兩)銅青　甘草¶
　　(各半/分)¶
　右為末每服半錢湯泡澄清洗¶
<pb:KR3e0067_WYG_085-43a>¶
珍珠散¶
　　晩蠶砂(二/兩)穀精草(一/兩)夜明砂(一/兩)石決明(三兩/煆)¶
　右為末每服一錢米泔水調下如赤腫上翳用猪肝¶
　夾藥札定泔一盞煎至七分先薰後服¶
車前子丸(衛生家/寶方)　治眼去瘟瘴輕身變白明目夜中¶
　見光¶
　　車前子　菊花　生乾地黄　麥門冬(已上各/等分)¶
　右為末煉蜜為丸如梧桐子大每服五十丸食後用¶
<pb:KR3e0067_WYG_085-43b>¶
　温熱水送下¶
煦水丹　神妙眼藥¶
　　輕粉(一/匙)腦子(半/匙)麝香(半/匙)辰砂(半/錢)硼砂(半/錢)水銀(三/匙)硇¶
　　砂(半/匙)銅青(半/兩)杏仁(三粒湯/去皮尖)¶
　右為末如法研了用蠟一塊如彈子大鎔和勻小合¶
　盛旋取作子餅睡時安眼頭天明以水一盞照下看¶
　膜依前收夜再用¶
金絲膏(出衛生/寶方)　治一切年深日近風毒眼目内外翳障¶
<pb:KR3e0067_WYG_085-44a>¶
　攀睛瘀肉貫瞳人或痒或疼¶
　　川黄連(半/兩)宣連(半/兩)青鹽(二/錢)䝞丹(二錢/研細)黄白皮(半兩/去麄)¶
　　(皮/)乳香(二/錢)大棗(二十/四箇)白丁香(二十/個)蜜(四兩煉蜜/同藥入)燈¶
　　心(三百/莖)¶
　右除蜜外並搗碎湯浴洗凈不犯鐵器用井花水一¶
　升砂石器中熬切勿令火𦂳候至十數沸用生絹袋¶
　濾過放冷至五七分再濾以赤小豆葉煉丸食之¶
令人肥悅明目延年不老(出本/草)¶
<pb:KR3e0067_WYG_085-44b>¶
　取冬瓜仁七升以絹袋盛之投三沸湯中須臾出爆¶
　乾如此三度止又與清苦酒漬浸一宿暴為末日服¶
　之方寸匕¶
明目定心(出本/草)¶
　以隨方向日取水飲之¶
明目(出本/草)¶
　用菉豆作枕枕之¶
明目(出本/草)¶
<pb:KR3e0067_WYG_085-45a>¶
　菊花生熟並可食之¶
通治目(出本/草)¶
　取烏鵶目睛注目中¶
治失明(出本/草)¶
　取羖羊肝一斤去脂膜薄切以未著水新瓦盆一口¶
　揩令淨鋪肝於盆中置於炭火上煿令脂汁盡候極¶
　乾取决明子半升蓼子一合炒令香為末和肝杵之¶
　為末以白蜜漿下方寸匕食後服之日三加至三匕¶
<pb:KR3e0067_WYG_085-45b>¶
　止不過二劑目極明服之一年妙夜見文字并諸物¶
　其羖羊即骨歴羊是也¶
主驚悸心熱能安心明目去赤眼翳障熨熱腫¶
　以玻璃珠此西國寶也是水玉或云是千嵗水化之¶
　應玉石之類生土中未必是今水晶珠精者極光明¶
　置水中不見珠熨目除熱淚或云火燧珠向日取得¶
　火¶
　　丹石毒上攻目(論/)¶
<pb:KR3e0067_WYG_085-46a>¶
夫丹石毒氣上攻於目者熱氣内乗於肝也在竅為目¶
肝受血而能視服食之人配合失宜其毒流於肝則榮¶
血否澁衝發於目故令兩目赤痛或生努肉不宜緩治¶
緩則石勢穿𤼵睛瞳高突損爛¶
　　　方¶
大黄丸(出聖/惠方)　治丹石毒上攻眼目赤腫開眼不得澁¶
　痛生障翳心神煩躁¶
　　川大黄(一兩剉/碎微炒)麥門冬(一兩半/去心焙)𤣥參　黄芩　决¶
<pb:KR3e0067_WYG_085-46b>¶
　　明子　車前子　青葙子　黄連(去/鬚)馬牙硝　蕤¶
　　仁(湯浸去/赤皮)犀角屑　寒水石(已上各/二分)甘草(半兩炙/㣲赤剉)¶
　　梔子仁¶
　右為末鍊蜜和搗三二百杵丸如梧桐子大每服不¶
　計時候煎竹葉湯下二十丸¶
大黄湯(出聖濟/總録)　治丹石熱毒上攻目及生翳心躁面¶
　赤頭痛¶
　　大黄(剉/炒)當歸　生乾地黄(焙/)芎藭　葛根(剉/)甘草¶
<pb:KR3e0067_WYG_085-47a>¶
　　(炙/炒)麥門冬(去心/焙)天門冬(去心/焙)葳根(凌霄花根是/也焙各半兩)山¶
　　梔仁　地骨皮　黄連(去鬚各/一兩)¶
　右麄搗篩每服五錢七以水一&KR0678;半入竹葉一十片¶
　煎至八分去滓食後臨臥服¶
瀉肝大黄湯(出聖濟/縂録)　治丹石發動目赤痛及風熱眼¶
　　大黄(剉/炙)黄芩(去黑/心)决明子(炒/)山梔子　甘草(炙/剉)桑¶
　　根白皮(剉/)前胡(去蘆/頭)羚羊角(鎊/)枳殻(去穰二麩/炒各  兩)黄連¶
　　(去/鬚)大青　細辛(去苖葉/各半兩)¶
<pb:KR3e0067_WYG_085-47b>¶
　右麄搗篩每服五錢匕以水一&KR0678;半煎至八分去滓¶
　食後臨臥温服¶
羚羊角湯(出聖濟/總録)　治服丹石過多熱毒上乗兩目赤¶
　痛或生努肉或即腫爛¶
　　羚羊角(鎊/)茯神(去/木)防風(去/叉)羌活(去蘆/頭)芎藭　地骨¶
　　皮　菊花(各二/兩)甘草(炙剉/三分)枳殻(去穰/麩炒)犀角(鎊各/三分)麥¶
　　門冬(去心焙/一兩半)¶
　右麄搗篩每服三錢水一&KR0678;煎至七分去滓食後早¶
<pb:KR3e0067_WYG_085-48a>¶
　晩湯服¶
羚羊角散(出聖/惠方)　治丹石毒上攻眼目澁痛腫赤心神¶
　煩躁唇口乾燥¶
　　羚羊角屑(一/兩)地骨皮　黄芩　車前子(各三/兩)麥門¶
　　冬(一兩半/去心焙)秦芃(去/苖)梔子仁　葳蕤　川升麻　甘¶
　　草(炙㣲赤剉/各半兩)柴胡(去/苖)¶
　右搗麄羅為散每服四錢以水一中盞煎至六分去¶
　滓不計時候温服¶
<pb:KR3e0067_WYG_085-48b>¶
羚羊角湯(出聖濟/總録)　治丹石發動燥渴睛痛赤熱涙¶
　熱毒服¶
　　羚羊角屑(鎊/)子芩　山梔子仁　麥門冬(去心/焙)知¶
　　母　桔梗(剉/炒)貝母(去心/焙)甘草　白㯽榔(剉各/一兩)前胡¶
　　(去蘆頭/半兩)¶
　右麄搗篩每服五錢匕水一&KR0678;半煎至八分去滓溫¶
　服¶
前胡瀉肝湯(出聖濟/總録)　治丹石毒上攻目赤煩悶熱氣¶
<pb:KR3e0067_WYG_085-49a>¶
　胷中¶
　　前胡(去蘆頭/三兩)决明子(三/兩)梔子仁(二/兩)黄芩(去黒心/三兩)細¶
　　辛(去苖葉/三兩)大青(三/兩)秦皮(三/兩)石膏(四/両)乾鹽¶
　右麄搗篩每服五錢七水一&KR0678;半入竹葉十片車前¶
　葉十片細切煎至八分去滓入芒硝一錢七放溫食¶
　後臨臥服¶
决明子湯(出聖惠/總録)　治丹石毒及客熱衝眼赤淚出疼¶
　痛¶
<pb:KR3e0067_WYG_085-49b>¶
　　決明子(㣲/炒)枳殻(去穰/麩炒)柴胡(去/苖)黄芩(去黒/心)芍藥　甘¶
　　草(炙/剉)車前子葉(乾各/一兩)梔子仁　升麻(各半/兩)¶
　右麄搗篩每服五錢七水一&KR0678;半入竹葉十片煎至¶
　七分去滓芒硝一錢七放温食後臨臥服¶
葛根湯(出聖濟/總録)　治金石𤼵動眼痛欲裂¶
　　葛根(剉/)黄連(去/鬚)木通(剉/)甘草　吳藍(各二/兩)升麻¶
　　黄芩(去黑/心)大黄(剉焙各/一兩半)石膏(四/兩)¶
　右麄搗篩每服五錢七水一&KR0678;半煎至六分去滓入¶
<pb:KR3e0067_WYG_085-50a>¶
　芒硝一錢七地黄汁半合更煎三兩沸放溫食後臨¶
　臥服¶
療先服丹石熱衝上眼赤方¶
　　黄連　苦參　槐子(各二/兩)蕤仁　决明子　黄芩¶
　　(各五/分)麥門冬(去/心)葳蕤　大黄¶
　右搗篩蜜和丸如梧桐子大食後以蜜水下二十丸¶
　至三十丸¶
犀角散(出聖/惠方)　治丹石毒上攻眼目赤腫疼痛¶
<pb:KR3e0067_WYG_085-50b>¶
　　犀角屑　川升麻　黄芩　梔子仁　甘菊花¶
　　𤣥參　川大黄(剉碎㣲炒/各三分)麥門冬(一兩半/去心焙)甘草(半/兩)¶
　　(炙㣲/赤剉)¶
　右搗粗羅為散每服四錢以水一中盞入竹葉二十¶
　七片煎至六分去滓不計時候溫服¶
車前子散(出聖/惠方)　治丹石毒上攻眼黑白睛腫脹疼痛¶
　開張不得心神煩悶¶
　　車前子　川升麻　赤芍藥　黄芩　川大黄(剉/碎)¶
<pb:KR3e0067_WYG_085-51a>¶
　　(㣲炒各/二兩)麥門冬(一兩炙/㣲赤剉)甘草(半兩炙/㣲赤剉)¶
　右搗麄羅為散每服四錢以水一中盞入竹葉二十¶
　七片煎至六分去滓不計時候溫服¶
芒硝散(出聖/惠方)　治丹石毒攻眼疼痛腫生翳心神躁亂¶
　　川芒硝　黄連(去/鬚)黄芩　枳殻(麩炒㣲/黄去穰)梔子仁¶
　　鈎藤(剉已上/各一兩)川大黄(三分剉/碎㣲炒)甘草(三分炙/㣲赤剉)¶
　右為細散每於食後烏豆湯調下二錢¶
前胡湯(出聖濟/總録)　治乳石𤼵動頭痛太陽兩脉掣熱痛¶
<pb:KR3e0067_WYG_085-51b>¶
　目赤睛疼若毒不觧當睛破¶
　　葳蕤(一/兩)甘草(炙剉/一兩)葛根(剉二/分)前胡(去蘆頭/半兩)麥門冬¶
　　(去心焙/半兩)梔子仁(半/兩)漏蘆(剉三/分)¶
　右麄搗篩每服五錢七以水一盞半入竹葉十片煎¶
　至八分去滓食後臨臥服¶
葵子散(出聖/惠方)　治服丹石毒先面赤口乾目黄赤睛疼¶
　恐變生翳障¶
　　葵子　豉(㣲/炒)犀角屑　地榆(剉/)川升麻　露蜂房¶
<pb:KR3e0067_WYG_085-52a>¶
　　(㣲炒各/一兩)甘草(三分炙/㣲赤剉)¶
　右搗麄羅為散每服四錢以水一中盞煎至六分去¶
　滓每於食後温服忌炙煿熱麫¶
麥門冬湯　治諸石毒眼睛疼寒熱時作¶
　　麥門冬(去心焙/二兩)甘草(炙/剉)黄芩(去黑/心)大黄(剉/炙)梔子仁¶
　　(各一/両)¶
　右麄搗篩每服五錢匕以水一&KR0678;半煎至八分去滓¶
　下芒硝一錢匕食後臨臥溫服¶
<pb:KR3e0067_WYG_085-52b>¶
柴胡洗眼湯(出聖/惠方)　治丹石毒上攻眼目赤痛㣲腫眥¶
　爛¶
　　柴胡(去/苖)蕤仁(研/)黄連(去/鬚)川升麻　𤣥參(已上各/一兩)¶
　右搗麄羅為散以水三大盞煎半濾去滓㣲熱洗淋¶
　不限度數冷即重煖用之¶
三黄丸(出聖濟/總録)　治諸石毒盛熱不除腹滿小便赤大¶
　便澁不利吐逆氣衡勾目口焦目赤¶
　　黄連(去鬚/二兩)黄芩(去黑心/二兩)大黄(剉/炒)甘草(炙剉各/一兩)¶
<pb:KR3e0067_WYG_085-53a>¶
　右麤搗篩每服五錢匕以水一&KR0678;半煎至八分去滓¶
　下芒硝一錢匕溫服以利為度¶
黄芩湯(出聖濟/總録)　治丹石發動𤼵熱心腹脹滿小便赤¶
　大便難胸中煩躁目赤痛¶
　　黄芩(去黒/心)大黄(剉炒各/二兩)梔子仁(一/兩)豉(炒三/分)¶
　右麤搗篩每服三錢匕水一&KR0678;煎至六分去滓食後¶
　臨臥溫服¶
大黄膏(出聖/惠方)　治丹石毒眼腫痛熱淚出¶
<pb:KR3e0067_WYG_085-53b>¶
　　川大黄(三兩剉/生用)木香(半/兩)¶
　右為細末散以生地黄汁調如稀膏傅於腫處乾即¶
　換之¶
杏仁膏(出聖/惠方)　治丹石毒衝目赤痒反生浮膜㸃眼(方/見)¶
　(本門目/努肉類)¶
兔肝方(出龍/木論)¶
　以兔肝和决明子作丸服之又生用服丹石人目腫¶
　眼暗不見物可生食之一如服羊子肝法¶
<pb:KR3e0067_WYG_085-54a>¶
治丹石攻眼方(出聖/惠方)¶
　以生地黄汁澄清用甆合子盛頻㸃之¶
治服丹石人上衝眼暗不見物¶
　用兔肝切細醋拌生食之¶
　　　鈎割鍼䥥(論/)¶
夫内經曰血實宜决之難經曰腫熱宜破攻之蓋邪毒¶
結聚其熱成實看藥力來能去者破攻之法不可廢也¶
凡目息肉腫弦黄膜之類皆以臟腑風熱毒氣薰發於¶
<pb:KR3e0067_WYG_085-54b>¶
肝血氣結滯所成也治宜先鈎割䥥洗去惡毒次以湯¶
散蕩滌膏劑㸃傅之¶
　　　法¶
凡兩眥頭有赤脉及息肉者宜鈎起以鈑鍼割去令盡¶
未盡更割以盡為度或以縫衣細鍼穿線口啣線頭牽¶
起别以鈹鍼向日中割之了以大鍼熨使斷其根不尔¶
二三年間恐能復發復發睛難藥其絶厚者侵入水輪¶
其以曲頭箆子折起勿使掣損瞳人葢瞳人甚薄易損¶
<pb:KR3e0067_WYG_085-55a>¶
故也凡鈎割及用鍼不宜在旦時腹空五臟皆虛令人¶
頭運悶倒又鈎割不宜欲速惟緩緩為之　凡眼上腫¶
瞼皮褁其核如米豆大漸長如梅李大者内有物如膿¶
似桃膠此皆風熱所致也可鍼破撥去之即瘥仍翻眼¶
皮向裏鍼之恐風毒又恐瞼外成痕　凡風毒熱腫結¶
於兩瞼熱痛不止其眼腫隠損瞳人宜用鍼刀去之乃¶
差　又脾風熱壅上攻眼角熱痛不止其眼腫者宜令¶
翻眼瞼視其黑睛上下有黄翳根脚連瞼則以法鍼去¶
<pb:KR3e0067_WYG_085-55b>¶
之次以藥傅又風瞼毒熱結成腫如捨世俗呼為眼捨¶
其風熱氣常在瞼唇邉縁臉唇中空卷遇肝肺熱即依¶
前結成宜鍼去結膿脹凡目赤腫脹淚出難開疼痛不¶
可忍先患一目次相牽引漸生翳膜不能見物此是膈¶
中積熱肝臓風熱上攻故也宜先䥥洗除去毒血次服¶
藥攻治之　凡目赤兼黑睛中忽從下向上生黄翳疼¶
痛者是脾胃熱毒氣薰攻如此宜先鎌上下瞼散去瘀¶
血次服諸藥　凡目生頑翳者可用火燒銅鍼輕㸃𫝊¶
<pb:KR3e0067_WYG_085-56a>¶
波斯國銀礦名悉潤脂㸃之不痛勿用别法　凡目生¶
黄膜上直覆瞳人者初患之時疼痛赤澁𤼵渴不定淚¶
出難開漸生翳膜直覆黑睛不辨人物葢因脾藏風熱¶
重𤼵於目其證如此宜先鈎割鎌洗次服蕩滌脾臟風¶
熱之藥　凡目忽然赤澁淚出痛痒漸生障翳赤膜下¶
垂直覆睛珠如朝露之色者宜急鎌洗去其瘀血次用¶
㸃藥及服諸藥　凡目胞内膠凝者是脾胃積熱膈内¶
風衝入魚胞瞼初如麻米久則漸長狀如桃李磨隠瞳¶
<pb:KR3e0067_WYG_085-56b>¶
人後必生翳宜鍼破出血次鎌洗去瘀血加湯藥攻治¶
　凡目風牽瞼者初患之時乍好乍惡發渴不定淚出¶
不止是冒氣受風肝膈積熱風熱毒氣薰𤼵瞼眥甚者¶
目皮翻出急宜鎌洗散去瘀血及熨烙服藥治療　凡¶
瞼生風粟者因心肺壅毒肝家有風故令瞼穴上下有¶
肉如粟粒出澁痛久生翳膜宜鎌出惡血除根本　凡¶
目痛如鍼救者初患之時㣲覺頭疼目眩日夕較急夜¶
臥澁痛淚出難開久則發痛時如鍼刺此是心臟潜伏¶
<pb:KR3e0067_WYG_085-57a>¶
毒熱風壅在於膈中久則漸生障翳兩目俱損急宜鍼¶
洗出血及鍼陽白穴　凡目忽被物撞打睛出但眼𢃄¶
未斷者當時内入瞼中勿令驚觸四畔摩碎風膏及搗¶
生地黄傅之其竅内有惡血以鍼引之¶
　　　方¶
鈎割後用刀剪藥¶
　　安咱盧(係回回/藥名)菉豆粉　　糖霜　李子樹膠(各/一)¶
　　(兩/)¶
<pb:KR3e0067_WYG_085-57b>¶
　右為末每用㸃瘡上¶
治目白膜瞞睛方¶
　以鷄翎截之近黑睛及當白睛嗍之膜自聚鈎針¶
　鈎挽之割去即見物以綿當眼上着血斷三日瘥¶
　　　熨烙(論/)¶
夫血氣得温則宣流得寒則凝注肝臓血上主於目若¶
肝經虚寒則目多昏暗淚出之候古方用温熨之法葢¶
欲血氣使之宣流爾若翳膜頑厚熨法所不能去者又¶
<pb:KR3e0067_WYG_085-58a>¶
宜烙之　凡五臟虛勞風熱上衝於肝從上生向下名¶
曰逆翳從下生向上名曰順翳此疾宜用熨烙法¶
　　　法¶
熨眼餅子(出聖/惠方)　治眼腫生翳瞼垂疼痛¶
　　大黄(剉/)鬱金　黄連(去鬚各/一兩)¶
　右為散用酸粟米飯和攪令勻每用藥五錢揑作一¶
　餅子以輭帛褁不住手熨之¶
治眼赤腫貼熨地黄膏方(出聖濟/總録)¶
<pb:KR3e0067_WYG_085-58b>¶
　　生地黄　粟米飯醬(極酸/者)¶
　右等分爛研細膏勻攤於薄絹上方圓二寸許貼熨¶
　目上乾即易之¶
治眼疾出或有膿出者馬齒熨方(出聖/惠方)¶
　　馬齒子　人莧子(各半/合)¶
　右為末入銅器中於飯上蒸熱以綿褁熨大眥頭膿¶
　水出處仍乗熱熨令透睛每熨五十度膿水自絶¶
治目赤痒澁及一切目疾湯器熨方(出聖濟/總録)¶
<pb:KR3e0067_WYG_085-59a>¶
　用熱湯滿器銅器尤佳用以熨目仍閉目勿開亦勿¶
　以手挣目次掬器中湯淋目候稍冷即止一日三次¶
　或四次為之若無目疾亦可間用此法¶
治眼昏暗中指熨法(出聖濟/總録)¶
　右東向坐氣息調適以兩手指口唾之二七相摩拭¶
　熨目眥佳¶
鍼烙法(出聖濟/總録)　治熱病後失明或生膜極厚者¶
　右取平頭鍼可醫大小翳燒赤當翳中烙之須輕下¶
<pb:KR3e0067_WYG_085-59b>¶
　手若烙後翳已破即少傅除翳藥亦可烙眼膚生覆¶
　瞳子¶
治目暗掌心熨法(出聖濟/總録)¶
　右鷄鳴時以兩手相摩熱熨目三徧仍以指甲拶兩¶
　眥頭覺神光明爽其疾即愈¶
熨眼方　治熱毒風攻赤痛并瞼浮腫¶
　右黒豆揀擇一升分作十處將輭絹帛各褁定於沸¶
　湯内蘸過乗熱更互熨之每一分三度入湯用豆盡¶
<pb:KR3e0067_WYG_085-60a>¶
　當愈¶
治目痛不得睡及毒病後眼赤痛有翳方¶
　暮炙新青布熨并蒸大豆袋盛枕之夜常令熱¶
治目為物所傷觸睛方¶
　右煮羊肉令熱熨勿令過熱猪肝亦得¶
　¶
　¶
　¶
<pb:KR3e0067_WYG_085-60b>¶
　¶
　¶
　¶
　¶
　¶
　¶
　¶
　普濟方卷八十六¶
