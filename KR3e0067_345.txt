# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.342604
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百四十五
<pb:KR3e0067_WYG_345-1a>¶
欽定四庫全書¶
　普濟方卷三百四十五　明　周王朱橚　撰¶
　　産後諸疾門¶
　　　産後諸疾(附論/)¶
凢婦人非止臨産須憂至於産後大須將慎危篤之至¶
其在於斯勿以産時無他乃縱心恣意無所不犯犯時¶
㣲若秋毫感病廣於嵩岱何則産後之病難治於餘病¶
也婦人産訖五臟虛羸惟得將補不可轉㵼若其有病¶
<pb:KR3e0067_WYG_345-1b>¶
不須駃藥若行駃藥轉加增虛就中更虛向生路遠所¶
以婦人産後百日以來極須慇懃憂畏勿縱心犯觸及¶
即便行房若有所犯必身反强直猶如角弓反張名曰¶
蓐風則是其犯候也若似角弓命同轉燭凢婦人皆患¶
風氣臍下虛冷莫不由此早行房故也　凢婦人坐産¶
畢且飲冷童子小便一盞不得便卧且宜閉目而坐須¶
臾方可扶上仰卧不得側卧宜屈膝未可伸足髙倚床¶
頭厚鋪茵蓐遮圍四壁使無孔隙免被賊風兼時時令¶
<pb:KR3e0067_WYG_345-2a>¶
人以物從心擀至臍下使惡露不滯如此三日可止仍¶
不可令多卧如多卧看承之人宜頻喚醒舊説産婦分¶
娩了三日方可上床若三日上床則必就地睡卧又豈¶
可令産婦近地氣乎纔生産畢且先研醋墨三分服之¶
一法云不可服醋墨有傷肺經成咳𠻳之戒誠過慮也¶
然醋墨本破凝結之血然不可用大釅之醋仍不可太¶
多即不至傷肺然所在皆同亦有不吃者更産後三日¶
内令産婦嘗聞醋炭氣或燒乾漆烟若無乾漆以破舊¶
<pb:KR3e0067_WYG_345-2b>¶
漆器燒之以防血迷血逆血暈不省之弊夏月宜於房¶
外燒磚以醋沃置於房中夏月房中不須着火及煮粥¶
煎藥之類分娩之後須臾且食白粥一味不可令大飽¶
頻少與之為妙遂日漸増之煮粥時須是煮得如法不¶
用經宿者又不可令温冷不調恐留滯成疾仍時與童¶
子小便一盞飲之亦須預偹小便若遇夏月以薄荷養¶
之新産後不問腹痛有病無病以童子小便以酒和半¶
盞温服五七服妙一臈(七日/也)之後方可少進醇酒并些¶
<pb:KR3e0067_WYG_345-3a>¶
小鹽味　一法纔産不得與酒緣酒引血逆入四肢兼¶
産母臟腑方虛不禁酒力熱酒入腹必至昏悶七日之¶
後小進些酒不可多飲如未出月間欲酒吃或服藥者¶
可用凈黒豆一升炒至無烟以無灰酒五升燒淋仍加¶
好羌活一両洗凈拍破同浸尤妙當用此酒下藥或時¶
時飲少許可以避風邪養氣血下惡露行乳脉也如産¶
婦素不善飲酒或夏月之間亦不許强飲一臈之後恐¶
吃物無味可爛煮羊肉或雌雞汁畧用滋味作粥飲之¶
<pb:KR3e0067_WYG_345-3b>¶
或吃爛粥猪蹄肉忌母及白蹄猪肉不可過今江浙間¶
産婦多吃熟雞子云補益亦風俗也三月之後方可少¶
食温麥麵成腫疾因食麵早也凡吃物過多恐成積滯¶
若未滿月不宜多語喜笑驚恐憂懼哭戚思慮恚怒强¶
𧺫離床行動久坐或作針線用力工巧恣食生冷粘粳¶
果菜肥膩魚腥之物及不避風寒脫衣洗浴或冷水洗¶
濯當時未覺大損滿月凢言滿月者謂滿三月非三十¶
日也之後即成蓐勞手脚及腰腿痠重冷痛骨髓間颼¶
<pb:KR3e0067_WYG_345-4a>¶
颼如冷風吹雖有名醫亦不療又不得夜間獨處緣去¶
血心虛恐有驚悸切宜謹之所有血衣洗濯不得日中¶
曮曝免致邪祟侵傷又不得濯足恐血氣攻下又不得¶
刮舌傷心刷齒及就下低頭皆成血逆血暈此産家謹¶
䕶之常法也滿月之後尤忌任意飲食觸冒風寒恣意¶
喜怒梳頭用力高聲作勞工巧房慾及上髙厠便溺之¶
類如此節養攝至百晬始得血氣調和臟腑平復自然¶
安帖設不依此即至産後餘疾矣産婦心下堅大如旋¶
<pb:KR3e0067_WYG_345-4b>¶
盤乃飲水所作名曰氣分　婦人童㓜至天癸未行之¶
間皆属少隂天癸既行皆從厥隂論之天癸巳絶乃属¶
太隂經也治胎産之病從厥隂經無犯胃氣及上三焦¶
為之三禁不可汗不可下不可利小便發汗者同傷寒¶
下早之證利大便則脉數而已動於脾利小便則内亡¶
津溢胃中枯燥製藥之法能不犯三禁則榮衛自和而¶
寒熱止矣如發渴而白虎氣弱則黄茋血刺痛而用以¶
當歸腹中疼而加之芍藥大抵産病天行從增損柴胡¶
<pb:KR3e0067_WYG_345-5a>¶
雜證從増損四物宜詳察脉證而用之¶
　　　方¶
當歸散(出大全/良方)療産後氣血俱虛慎無大補恐增客熱¶
别致他病常令惡露快利為佳及治腹痛¶
　　當歸　　芍藥　　川芎　黄芩(各一/両)白术(半/両)¶
　右為細末温童子小便或酒調下二錢如腹不痛者¶
　米飲調之妙¶
加减四物湯(便産/須知)治産後血虛發熱或日間明了暮則¶
<pb:KR3e0067_WYG_345-5b>¶
發熱增寒¶
　　當歸　　川芎　　生地黄　山柴胡¶
　右等分毎服三錢水一大盞煎至六分去滓服¶
薤白湯(出千/金方)治産後胷中煩熱逆氣¶
　　薤白　　半夏　　甘草　　人參(各二/両)石膏(四/両)¶
　　知母(二/両)　括蔞根(三/両)麥門冬(半/升)¶
　右㕮咀以水一斗三升煮取四升去滓分五服日三¶
　夜二熱甚即加石膏知母各一両一方無石膏¶
<pb:KR3e0067_WYG_345-6a>¶
療如覺煩熱(便産/須知)¶
　　用圓白半夏不拘多少凈洗湯泡七次為末如大¶
　　豆納鼻中即醒醫學發明云産前寒熱小柴胡湯¶
　　中去半夏謂之黄龍湯主之¶
治血氣逆心煩滿(出肘/後方)¶
　　用生竹皮一斤水三升煮取一升半分為再服¶
皂甲散　治産後魅¶
　　川楝皮　皂角樹皮(各一/斤)皂角核(一/合)　石蓮(一合/去心)¶
<pb:KR3e0067_WYG_345-6b>¶
　右為粗末煎湯乗熱以物為定熏通手洗於凈房中¶
　就熏洗處鋪薦蓆纔洗了次帛挹乾便吃玉露通真¶
　丸熱酒下二丸便仰睡¶
芎歸湯(一名立效散/出百一選方)治婦人産後忽両乳伸長細小如¶
將腸垂墜直過小肚下痛不可忍危在須臾名曰乳懸¶
兼治産後惡露不下腹痛或下血太多眩暈不能支吾¶
姙娠胎動腹痛下血¶
　　川芎　　當歸(各二/觔)¶
<pb:KR3e0067_WYG_345-7a>¶
　右將芎歸各半觔㕮咀於瓦器内用水濃煎不拘時¶
　候多少温服餘芎歸各觔半剉作大塊用香爐慢火¶
　逐旋燒烟安在病人面前卓子下要烟氣直上不絶¶
　令病人低頭伏卓子上將口鼻及病乳常吸咽氣直¶
　候用此一料藥盡看病證如何或安或全未安或畧¶
　縮减再用一料如前法煎服及燒烟熏吸必安如此¶
　二料已盡雖両乳畧縮上而不能復舊者用冷水磨¶
　萆麻子一粒於頭頂心上塗片時即去則全安矣此¶
<pb:KR3e0067_WYG_345-7b>¶
　通真子秘方一方加縮砂腹中刺痛加芍藥口乾煩¶
　渴加烏梅麥門冬發寒加乾薑白芍藥水停心下微¶
　有嘔逆加茯苓生薑虛煩不得眠加人參竹葉大便¶
　閉澁加熟地橘皮杏仁小便不利加車前子腹脇膨¶
　脹加厚樸血崩不止加香附子咳𠻳痰多加紫苑半¶
　夏生薑腰痛脚痛加牛膝心下疼痛加𤣥胡索惡血¶
　不下腰腹重痛加牡丹皮煎¶
治婦人臨産服催生藥驚動太早未當離經而用力大¶
<pb:KR3e0067_WYG_345-8a>¶
過以致育膜有傷産後水道中垂出肉線一條約三四¶
尺長牽引心腹痛不可忍以手微動之則痛苦欲絶龍¶
興鐵柱觀前有一産婦患此諸醫皆用失笑散雖畧止¶
痛而不能得肉線離脱後有一道人來問證因白諸醫¶
用失笑散儘不瘥但不能絶根乃買老薑三觔凈洗不¶
去皮於石鉢内硏爛用清油二觔拌匀入鍋内烚熟以¶
油乾焦為度先用熟絹一叚約五尺長摺作結方令穏¶
重婦人輕盛起肉線使之屈曲作一團納於水道中却¶
<pb:KR3e0067_WYG_345-8b>¶
用絹袋兜裹油薑稍温傳在肉線上熏覺姜漸冷又用¶
熨斗火熨熱使之常有薑氣如薑氣已過除去又用心¶
如此熏熨一日一夜其線已縮大半再用前法越両日¶
其肉線盡入腹中其病全安不復痛矣却服失笑散芎¶
歸湯補理道人云此乃魏夫人秘傳怪病方切不可使¶
肉線斷作両截一斷則不可醫¶
當歸散(出大全/良方)治産後補虛益血¶
　　當歸　羌活(各一/両)延胡索(五/錢)¶
<pb:KR3e0067_WYG_345-9a>¶
　右為細末用猪腰子一隻切作片以水一盞入藥末¶
　二錢同煎至七分同腰子喫¶
蓬莪术散(出大全/良方)治産後血海氣虛腹臟疼痛心胷注¶
悶每遇經脉行或多或少及有積塊者¶
　　莪荗　　桃仁(去皮/尖炒)大黄(濕紙/煨)當歸(炒各/一両)桂心¶
　　川芎　　木香　　牡丹皮　延胡索(炒/)赤芍(各/五)¶
　　(錢/)¶
　右為細末温酒調一錢空心臨卧服¶
<pb:KR3e0067_WYG_345-9b>¶
療産後大虛心腹急痛血氣上搶心氣息乏補益方(出/大)¶
(全良/方)¶
　　黄茋　　白术　　當歸　　甘草(各二/両)生薑(四/両)¶
　　人參(二/両)¶
　右先以白羊肉三觔去膜以水一斗九升煮肉取汁¶
　五升後下諸藥更煎取三觔分温三服¶
得勝丸　治婦人産後血氣虛冷腰腹大痛便利膿血¶
　　川烏(炮去皮/一両)　　　五靈脂(二/両)没藥(二/錢)¶
<pb:KR3e0067_WYG_345-10a>¶
　右為細末醋糊為丸如豆大每服二三十丸食前酒¶
　下¶
竹根湯(出千/金方)治産後虛煩¶
　　甘竹根(細切一/斗五升)¶
　右以水二斗煮取七升去滓用小麥二升大棗二十¶
　枚復煮麥熟三四沸内甘草一両麥門冬一升湯成¶
　去滓服五合不瘥更服取瘥短氣亦服之¶
蘓麻粥(便産/須知)治産後欝多汗汗則大便秘難於用藥唯¶
<pb:KR3e0067_WYG_345-10b>¶
此粥最佳此粥不獨産婦可服老人諸虛人風秘皆可¶
服昔有老人年八十四歲風秘臟腑壅血氣聚膈中腹¶
脹惡心不喜食氣上攻頭目頭神昏迷此藥氣血結糞¶
自下諸病悉去¶
　　紫蘓子　大麻子(凈洗各/半両)¶
　右為細研用水再研濾汁一盞分二服煮粥食¶
淡竹茹湯　治産後虛煩頭痛短氣欲絶心中悶亂不¶
觧¶
<pb:KR3e0067_WYG_345-11a>¶
　　生淡竹茹　　　　麥門冬　小麥(各五/升)甘草(一/両)¶
　　生薑(三両産寳/用乾葛)　　大棗(十四枚産寳/用石膏三両)¶
　右㕮咀以水一斗煮竹茹小麥取八升去滓乃内諸¶
　藥煮取二升去滓分二服羸人分作三服若有人參¶
　入一両若無人參内茯苓一両半亦佳人參茯苓皆¶
　治心煩悶及心虛驚悸安定精神有則為良自無依¶
　方一劑不剉更作苦氣逆者加半夏二両¶
芍藥梔䜴湯(出㧞/捽方)治産後虛悶不得眠¶
<pb:KR3e0067_WYG_345-11b>¶
　　芍藥　　當歸　　梔子(各五/錢)香豉(半/合)¶
　右如前修産後傷寒便同下後變證¶
治産後煩渴潮熱(出危/氏方)¶
　　用五苓散枇杷葉去白毛蜜塗炙用麥門冬二十¶
　　粒去心煎湯服(方見寒暑濕/門中暑類)¶
治産後心悶手脚寒熱氣力欲絶血暈連心頭硬及寒熱¶
不禁用接骨木破如筭子一握以水一升煎取半升分¶
温二服或小便數惡血不止服之即瘥此木可煮三次¶
<pb:KR3e0067_WYG_345-12a>¶
其力一般此是起死人方¶
治産後心悶手足煩熱厭厭氣欲絶血暈心頭硬作熱¶
增寒忍不禁(出肘/後方)¶
　　用續斷皮一握剉以水三升煮取一升分三服服¶
　　如人行二三里再服無所忌此藥救産後垂死¶
治産後心悶手足煩熱氣力欲絶血暈心頭硬及寒熱¶
不禁(出肘/後方)¶
　　用𤣥胡索炒搗為末酒服一錢匕亦治穢汚不盡¶
<pb:KR3e0067_WYG_345-12b>¶
　　腹滿¶
千金三物黄芩湯　治婦人在草蓐自發露得風四肢¶
苦煩熱頭痛者與小柴胡湯頭不痛但煩者此湯主之¶
　　黄芩(一/両)　苦參(二/両)　乾地黄(四/両)¶
　右以水八升煮取二升温服一升多吐下蟲¶
腎氣湯　治婦人病飲食如故煩熱不得卧而反倚怠¶
者何也師曰此名轉胞不得溺也以胞系子戾故致此¶
病但利小便則愈¶
<pb:KR3e0067_WYG_345-13a>¶
　　乾地黄(八/両)薯蕷(四/両)山茱茰(四/両)　澤㵼　　茯苓(三/両)¶
　　牡丹皮(三/両)桂枝　附子(炮各/一両)¶
　右㕮咀以水六升煮取二升去滓分三服日三¶
人參當歸散(出大/全方)治産後去血過多血虛則隂虛隂虛¶
生内熱内熱曰煩其證心胷煩悶吸吸氣短頭痛悶亂¶
骨節疼痛脯時輙甚與大病虛煩相類急宜治之¶
　　人參　　當歸　　乾地黄　桂心(各一/両)白芍(二/両)¶
　　麥門冬(一/両)¶
<pb:KR3e0067_WYG_345-13b>¶
　右㕮咀每服四錢水二盞先將粳米一合淡竹葉十¶
　片煎至一盞去米竹葉入藥并棗三枚煎去七分去¶
　滓温服虛甚者用熟地黄食前服一方血熱甚者加¶
　生地黄¶
産後榮血暴竭(便産/須知)治婦人血禁失音衝惡用鑰匙以¶
生薑醋小便煎服弱房人煎湯服亦得¶
　　用大劑芎歸湯(方見本門/諸疾類)¶
艾煎丸(出衛生/家寳方)治婦人産後血海虛弱面無顔色腹痛¶
<pb:KR3e0067_WYG_345-14a>¶
身體倦怠¶
　　艾葉(去梗/一觔)乾薑(半/觔)　當歸(四両/洗)附子(二個炮去/皮尖切)¶
　　白芍藥(半/觔)熟乾地黄(四両/洗)¶
　右五味各切細用米醋五升煮乾取出焙乾為末醋¶
　糊丸如桐子大每服三五十丸酒下不吃米飲食前¶
　忌生冷物　又方燒荔枝核灰研和服¶
烏金散(出衛生/家寳方)治婦人産十八種疾宜預服不生諸病¶
　　没藥(半両/生)血餘(半両男子/者燒灰)　　紅花子(一分/生)¶
<pb:KR3e0067_WYG_345-14b>¶
　　伏龍肝(一分/研)　　　當歸(半両/㣲炒)乾栢葉(一分/爛杵)¶
　　赤龍鱗(半両鯉魚鱗/燒灰存性)香墨(一分焼紅/米醋淬)　凌霄(半両/生)¶
　右為末每服二錢熱酒下不拘時候酒不宜多¶
𤣥胡索散(産/經)治産後血氣攻刺疼痛不止及新舊虛實¶
痛不止¶
　　當歸(酒浸/)𤣥胡索　赤芍藥　蒲黄(紙隔/炒)乳香(水/研)¶
　　桂(不見火/去皮)没藥(各五/錢)¶
　右計七味細末挑三錢酒調空心下¶
<pb:KR3e0067_WYG_345-15a>¶
四物湯(産/經)治大産小産對證合服立效¶
　　腹中刺痛惡物不下(加當歸芍/藥各半錢)¶
　　口舌乾欲飲水(加括&KR0803;麥門冬/去心各一錢)¶
　　水停心下㣲吐逆(加木猪苓茯苓/防己各分半錢)¶
　　虛寒狀類傷寒(加人參柴胡/防己各半錢)¶
　　發寒熱(加乾薑牡丹/芍藥各半錢)　燥大渴(加知母石/膏各半錢)¶
　　因熱生風(加川芎柴/胡各半錢)　虛煩不得眠(加人參竹/葉各半錢)¶
　　大便秘(加大黄/半錢炒)　　　頭痛或身熱(加柴胡黄/芩各半錢)¶
<pb:KR3e0067_WYG_345-15b>¶
　　小便澁(加桃仁去皮/尖炒半錢)　腹脹(加厚樸枳實/炮各半錢)¶
　　滑㵼(加官桂附/子各半錢)　　　嘔(加人參白/术各半錢)¶
　　血崩(加地黄蒲/黄各一錢)¶
山蘄散(楊氏家/藏方)治産後諸疾血氣作痛散堅塊逐惡血¶
　　當歸(洗㣲/炒)没藥　　亂髪(用男子髪入/小藏瓶焼灰)¶
　　凌霄花(各半/両)　　　紅花子　伏龍肝　甘柏木¶
　　松煙墨(燒各/一分)　　　鯉魚鱗(一両/燒)¶
　右件為細末每服二錢熱酒調服食前¶
<pb:KR3e0067_WYG_345-16a>¶
黑神丸(楊氏家/藏方)治産後諸疾¶
　　巴豆(半両以水両碗煮/盡去皮心出油)　　　白薑(半両/去皮)¶
　　肉桂(半両/去皮)黒附子(半両炮/去皮尖)¶
　右為末麯糊丸如蘿蔔子大每服三丸五丸冷茶下¶
　熱茶投之㵼下三五行了以粥止㵼出惡物百病皆¶
　除一日内忌熱食¶
保生丸(王氏博/濟方)治産前産後血氣風冷及是婦人所患¶
一切疾病皆理療神騐¶
<pb:KR3e0067_WYG_345-16b>¶
　　金釵石斛(一分/别研)　　秦艽　　官桂(去/皮)　乾地黄¶
　　貝母　　防風　　糯米　　甘草(炮/)　乾薑¶
　　細辛(已上各/一分)　　　當歸　蜀椒(去黒子/只取皮)¶
　　大麻仁　大豆卷(黒豆/皮是)　　　黄芩(已上各/二分)¶
　　石膏(明凈/者)麒麟竭　没藥　　龍腦(各一/錢半)¶
　右一十九味並須州土新好者大分細搗羅為末煉¶
　蜜六両熟須入水一分同煉令水盡和藥為丸先杵¶
　五百下後丸如彈子大匀可成七十二丸用湯使治¶
<pb:KR3e0067_WYG_345-17a>¶
　産伏如後　産前産後血風頭旋身戰用薄荷酒下¶
　月信不通當歸酒下　赤白帯下温酒下　婦人臨¶
　産難産胎衣不下子死腹中横産倒生死絶不語但¶
　看心頭熱氣在取一丸用芎棗湯研灌口中但入喉¶
　立甦神妙　産後惡血不盡臍腹疼痛嘔吐發熱增¶
　寒煩悶月後不調或多或少皮膚腫産血不止虛勞¶
　中風口噤不語半身不遂産前産後赤白痢大便秘¶
　澁渴血暈誑語見鬼頭痛面色痿黄漸成勞瘦飲食¶
<pb:KR3e0067_WYG_345-17b>¶
　無味已上病狀並用温酒研下一丸服至五七丸臨¶
　産五臟不痛男女易生神騐難述催生當歸酒下¶
　産後中風血暈生地黄同煎十沸研藥一丸灌之立¶
　差　禦風但五旦度爛嚼一丸空下熱酒下或浴後¶
　嚼一丸温酒下　小兒天弔驚風薄荷酒下一丸分¶
　作三服以衣被盖但汗出相次揭衣被便當風坐卧¶
　立差其婦人身邊一切諸病但以温酒及當歸薄荷¶
　同研一丸立差¶
<pb:KR3e0067_WYG_345-18a>¶
阿膠丸　治産前産後神妙方¶
　　真阿膠(四片火炙/令熱為度)　蛇蛻皮(一條/燒灰)¶
　　敗筆(一管用頭/連艾燒灰)　　大麥花(少許炙亁如無此花/以麥牙代之為末)¶
　右件五味藥一處碾研細以軟糯米飲為丸如鷄頭¶
　大如丸時粘手以少許麫為丸如婦人有身十箇月¶
　滿足者有諸般疾病用井花水磨下一丸産後有病¶
　用通靈散一字醋湯調磨水一丸此藥大安胎臟如¶
　築打着及胎死在腹中用醋湯下一丸産噫用千金¶
<pb:KR3e0067_WYG_345-18b>¶
　散子一字熟水調下一丸産前後被血衝心用黄散¶
　子半錢醋湯調下一丸産後遺瀝不止用燒鹽半錢¶
　無灰酒下一丸難産者三日至五日服此立下用通¶
　靈散子一字醋湯調下一丸如女人産時衣先下兒¶
　未見足踏衣生用通靈散一字調下一丸如兒先下¶
　衣未見須臾用醋湯下一丸如前後必用通靈散子¶
　一丸調下一丸如漿破後經三五日不生用黄散子¶
　酒調下一丸産前産後痢醋湯下一丸血氣用艾枝¶
<pb:KR3e0067_WYG_345-19a>¶
　煎下一丸鸎粟米炒令黄為末是千金散真阿膠炙¶
　令黄為末是黄散子蛇蛻皮燒灰為末是通靈散¶
常山飲子　治産後血海虛竭發狂悶亂時作¶
　　常山　　石膏　　大黄　　甘草(炙/)　鼈甲(酥/炙)¶
　　柴胡(去/苖)¶
　右件五味各等分為末每服三錢水二盞煎至一盞¶
　放冷服兼治室女體熱紅脉不行¶
犀角飲子　治産後亡津液虗損時自汗出發熱困倦¶
<pb:KR3e0067_WYG_345-19b>¶
唇口乾燥¶
　　犀角　　白朮　麥門冬(去心各/半両)　　柴胡(一/両)¶
　　枳殻(麩炒/去瓤)地骨皮　生地黄　甘草(炒/)　當歸¶
　　揀參　　茯苓(去/皮)　黄芩　　黄茋(各七/錢)¶
　右為粗散每服三錢水一盞半浮小麥七十粒生薑¶
　三片煎取七分去滓食遠温服¶
牡丹皮散　治産後寒熱臍下疼痛煩燥神效¶
　　牡丹皮　地骨皮　海桐皮　青皮　　陳皮¶
<pb:KR3e0067_WYG_345-20a>¶
　　天台烏藥　　　没藥(各二/錢半)¶
　右件六味羅為細末後入没藥再研匀重羅過每服¶
　抄二錢水一盞煎至七分如寒多熱服熱多寒服一¶
　日三服忌生冷硬醋滑物¶
橘香丸　治産後傷血津液暴竭大便閉澁¶
　　橘紅　　杏仁(各等/分)¶
　右為末蜜丸如梧桐子大每服七十丸空心米湯吞¶
　下六七日腹滿痛宜麻仁丸又宜食蘓麻粥¶
<pb:KR3e0067_WYG_345-20b>¶
葎草汁　治産婦大喜汗出汚衣赤色及膏淋尿血¶
　　葎草(不拘/多少)¶
　右搗取汁二升醋二合和同服飲一杯或濃煮汁飲¶
　亦治淋瀝尿血¶
柑皮湯　治産後發渴經脉過多發渴者亦治¶
　　柑子皮(焙乾/)¶
　右為末白湯調二錢許服其效莫述千金方云産後¶
　發渴速覔柑皮¶
<pb:KR3e0067_WYG_345-21a>¶
榴附飲　治産後㵼¶
　　香附　　酸石榴皮(米醋炒/等分)¶
　右二味為末每服二錢米飲下¶
枳朮丸　治産後心腹堅大如盤水飲所作名曰氣分¶
　　枳實(一両/半)白术(三/両)¶
　右㕮咀每服四錢用水一盞半煎七分去滓服¶
秦艽湯　治偶傷風惡熱渾身疼痛¶
　　熟地黄(三/分)當歸　　白芍藥　秦艽　　柴胡¶
<pb:KR3e0067_WYG_345-21b>¶
　　甘草　地骨皮(各一/分半)¶
　右計一両二錢桃仁五錢水一盞半煎至八分日進三¶
　服熱退住服或四物湯蘓木煎¶
飬氣活血丸治産後諸虚不足若傷血氣真元内弱四¶
肢倦乏肌肉消痩及脾元虛損不入飲食或吐痢自汗¶
或寒熱往來¶
　　大艾葉(炒出取細/末五両)　乾薑(炮取細末/二両半)¶
　右件用好醋二升半無灰酒二升生薑自然汁一升¶
<pb:KR3e0067_WYG_345-22a>¶
　將前薑艾末同調匀放器内慢火熬成膏¶
　　附子(二両/半)白芍藥　白朮　　椒紅　　川芎¶
　　當歸　　紫巴㦸　人參　　五味子(各二/両)¶
　右件藥搗羅為細末入前膏子并炒熟白麫二両半¶
　同和為劑入杵臼内搗一千下丸如梧桐子大每服¶
　五十丸温酒米飲食空心下¶
没藥散　治産後百疾¶
　　没藥　　血竭(各等/分)¶
<pb:KR3e0067_WYG_345-22b>¶
　右細末每服二錢用童子小便合酒半盞煎一服温¶
　調下纔産一服上床良久再服其惡血自循下行更¶
　不衝上免生百疾¶
小黒神散　治産後産前皆可服大能治血定痛消逐¶
利積亦治横逆¶
　　香白芷(炮半/両)　　　百草霜(細研二/錢半)¶
　右二味和匀每服二錢醋湯熱服如横逆用童子小¶
　便好醋各一茶脚百沸湯四五分服一方等分白芷¶
<pb:KR3e0067_WYG_345-23a>¶
　生用兼治腰脇痛¶
濟生增損四物湯　治産後隂陽不和乍寒乍熱惡露¶
停滯亦令寒熱也但看小腹急痛為異¶
　　當歸(酒/浸)　白芍藥　川芎　　人參¶
　　乾薑(各一/兩)甘草(炙半/兩)¶
　右㕮咀每服四錢薑三片水煎無時¶
芍藥湯(出保命/集方)治産後諸積不可攻當養去熱其病自¶
退宜服¶
<pb:KR3e0067_WYG_345-23b>¶
　　芍藥(一/觔)　黄芩　茯苓(各六/兩)¶
　右三味為粗末每服半兩水煎日三去滓温服¶
治産後坐草多時寒熱所損腹中成塊忽衝心背臍腹¶
疼嘔逆惡心不思飲食宜服此方須是大腹冷可喫也¶
(出䕶/命方)¶
　　當歸(一/両)　官桂　　桑寄生(各半/兩)　獨活¶
　　豆䓻　　川芎(各一/兩)細辛(三株/)芫花(醋炒土器内/黄黒色十銖)¶
　右為細末修製芫花研為末每服衆藥末二錢芫花¶
<pb:KR3e0067_WYG_345-24a>¶
　末半錢共為一服空心土器内煎䓤湯調下熱服¶
治産後頭冷項重頸軟非時聞頭靣上肌肉痺大腑虛¶
冷頗出後又或無糞或時洩㵼兩足沉重少精神行歩¶
無力面色黄瘦或産後未經百日經後通行忽因誤喫¶
凉藥有此疾候忽自懷孕時間通身寒冷至産後却有¶
此疾但合硫黄丸與此藥相間服多服硫黄丸不妨也¶
吃此一方了却修合下面一方喫此兩方各喫一料(出/䕶)¶
(命/方)¶
<pb:KR3e0067_WYG_345-24b>¶
　　防風　藳本　　　澤蘭　　獨活(各一/兩)五味子¶
　　川芎　白芷　　　當歸　　破故紙(炒/)白术¶
　　石斛　續斷(各半/兩)¶
　右為細末煉蜜丸如梧桐子大早晨空心鹽湯下五¶
　十丸¶
治産後亂喫物致傷損血氣身體虛弱飲食减少眼如¶
猫兒(出䕶/命方)¶
　　當歸　續斷　　　官桂(各半/両)芍藥　　桔梗¶
<pb:KR3e0067_WYG_345-25a>¶
　　羗活　　芫花(醋煮炒/金黄黒)　　　川芎(各一/分)牽牛(炒/)¶
　　細辛(各三/株)¶
　右為細末每服四錢水一盞二分煎取一盞空心和滓¶
　喫只用土器内煎¶
治産後肝氣虛弱風邪所中肝氣既虧不能生心心乏¶
生氣非時驚恐一切産後有虛冷中驚悸之侯大腑虛¶
冷此三方藥不可闕一(出䕶/命方)¶
　　當歸　　石斛　　五味子　川芎(各半/兩)防風¶
<pb:KR3e0067_WYG_345-25b>¶
　　破故紙(炒/)獨活　　藳本　　白术(各一/分)¶
　右為細末煉蜜梧桐子大早晨空心木𤓰二片鹽少¶
　許同煎湯下五十丸¶
治産後肝虛中風其狀頭冷痛忽偏痛至晚即痛但頭¶
痛時間頭骨内冷痛大腑不調喫食减少宜服此藥若¶
是發熱頭痛即不可喫此方(出䕶/命方)¶
　　當歸　　防風　　　桑寄生　甘草　細辛¶
　　獨活　　川芎(各一/分)¶
<pb:KR3e0067_WYG_345-26a>¶
　右為細末每服一錢半水一盞煎取九分間頭冷痛¶
　發作時即空心喫¶
治産後正氣不足咽喉乾口無津液飲食减少大腑不¶
調又似虛弱之故不可凉其上隔宜服此生液寄生散¶
(出䕶/命方)¶
　　桑寄生(半/両)人參(一/分)　甘草(炙三/株)沉香(一株/)¶
　右為細末非時口含化嚥津每服一錢八分水一盞¶
　煎至六分時喫亦得¶
<pb:KR3e0067_WYG_345-26b>¶
治産後大腑虛冷却因用性淤怒其氣上逆因而血暈¶
其状頭覺重痛昏昏如醉思睡語聲低小宜喫此方若¶
是大腑熱并血暈時壯熱頭痛不可喫此藥已有上見¶
藥方(出肘/後方)¶
　　麻黄(去/根)　延胡索　川芎　　防風(各一/分)¶
　　官桂(去皮/半両)¶
　右為細末毎服一錢半水一盞煎取九分非時去滓¶
　喫不要多喫病住即止藥¶
<pb:KR3e0067_WYG_345-27a>¶
治産後大腑虛冷因怒後成血暈喫前方藥末效却更¶
加頭痛壯熱面赤如醉宜喫此方(出䕶/命方)¶
　　牡丹皮(去/心)荆芥穗　羌活　　麻黄(去根各/一分)¶
　右為細末毎服二錢水八分一盞煎一兩沸急㵼出¶
　食後徐徐去滓熱喫病减即住藥¶
治婦人忽因經候行時忽因産後喫生冷不相當之物¶
忽産後起早衝風傷損血氣俱病經候過多臨經候行¶
時氣痛不可勝忍方但婦人血氣痛俱可與此方(出萬/全䕶)¶
<pb:KR3e0067_WYG_345-27b>¶
(命/方)¶
　　當歸　　續斷　　獨活　　艾葉(炙/)　芍藥¶
　　木香　　芫花(醋土器内/炒㣲黄)　　官桂(各一/分)延胡索¶
　　川芎　　牛膝(各半/両)¶
　右細杵羅為末毎取二錢半土鉢内煎葱湯調下空¶
　心喫若喫數服未安其人必大腑熱每服添熟牽牛¶
　子半夏末半錢喫¶
治産後小遺登後早葱亂物早宫臟傷風飲食减少近¶
<pb:KR3e0067_WYG_345-28a>¶
十日遠經半月飲引食不進纔喫一口湯水即聞所喫¶
湯水廵歴方由胷中而下入胃既入胃仍舊不出面色¶
青黄形體困重宜服此方若得此病須是每日喫得一¶
兩盞酒方可延得半月未死急宜治之¶
　　細辛　官桂　　川芎　　當歸(各半/両)羌活¶
　　藿香(各一/分)吳茱萸(三/朱)甘草(炙四/株)¶
　右為細末每服三錢空心煎防風湯調下喫了渾身¶
　手足暖忽頭痛即連喫一二盞候通身發熱忽行下¶
<pb:KR3e0067_WYG_345-28b>¶
　惡血物即便安樂也若人得此病須是依得上面題¶
　目方可喫此藥¶
治産後熱悶氣上衝變為脚氣者何答曰産卧血虛復¶
因春夏取凉過多地之蒸濕因足履之而為脚氣之狀¶
熱悶掣瘲驚怖心煩嘔吐氣上皆其候也服小續命湯¶
二三服自愈醫人誤遂以敗血藥攻之則血去而疾盛¶
增矣¶
　　人參　黄芩　　桂(去/皮)　　　麻黄(去/節)　防已¶
<pb:KR3e0067_WYG_345-29a>¶
　　川芎　　甘草　　白芍藥　白术(各二/錢)¶
　　附子(炮黑/一錢)防風(一錢/半)¶
　右計一兩一錢半剉末作四服生薑五片水二盞煎¶
　一盞温服評云脚氣故是常病未聞産後能轉為者¶
　初不知脚氣得之不覺因他病之後血氣方發産後¶
　既虛發則無疑小續命湯知其證加木𤓰煎引入經¶
　絡治之切忌湯藥淋洗¶
治産後壯熱頭痛頰赤口乾唇焦多煩渴燥昏悶不爽¶
<pb:KR3e0067_WYG_345-29b>¶
　　松花　　川芎　　石膏　　蒲黄(等/分)¶
　右為末每服二錢水二合紅花一捻同煎七分去滓¶
　粥後温温細呷¶
治産後下白涕不止方¶
　　當歸　　白芷(各一/両)杜仲(去/皮)　蓽薢(各半/兩)¶
　　兎絲子(半/兩)牡蠣(火煆/三分)艾葉(炙/)　龍骨¶
　　川芎(各一/分)山茱萸(半/兩)¶
　右為細末两三次羅如飛塵空心鹽湯下三錢¶
<pb:KR3e0067_WYG_345-30a>¶
濟危上丹　治産後所下過多虛極生風氣無所主唇¶
靑肉冷汗出目嗔神昏命在須臾¶
　　乳香(研/)　五靈脂(糖心香潤/水淘出砂)　生硫黄(别/研)阿膠(炒/)¶
　　𤣥精石(别研極細四味和/瓦器㣲炒再研)　　生卷柏(焙/)¶
　　桑寄生(無以續/斷代)　　凈陳皮(各等/分)¶
　右後四味細末和前藥地黄汁和丸梧子大毎服二¶
　十丸空心當歸酒下¶
紫湯　破血去風除氣防熱産後兩日尤用服之¶
<pb:KR3e0067_WYG_345-30b>¶
　　用烏豆五升選擇令凈清酒一斗半炒豆令烟向¶
　　繞投入酒中看酒赤紫色乃去豆量性服可日三¶
　　盞如風中口噤即加鷄屎白二升和熬投酒中神¶
　　騐¶
治産後血病¶
　　取&KR0146;藥乳及水煮服之¶
治婦人産後冷血¶
　　以櫓炒令黒及熱投酒中漸漸飲之¶
<pb:KR3e0067_WYG_345-31a>¶
治産後疾¶
　　以蓼蕎作羮食之良¶
治婦人虛羸勞損因産瘦血氣結積腹内冷痛腸鳴下¶
痢腰痛癥瘕崩中大下以淡菜燒食一頓令飽大效又¶
名殻菜常時頻燒食即若不宜人與少米先煮熟後除¶
肉内兩邊鏁及毛了再入蘿蔔或紫蘇或冬𤓰皮煮作¶
臛食之¶
治産後血氣暴虛汗出¶
<pb:KR3e0067_WYG_345-31b>¶
　　用淡竹瀝三合微煖服之須臾再服¶
治産後惡露不盡怯起衝心腹中攪痛及經絡不通¶
　　以細研乳頭香為末方寸匕酒煎蘇方去滓調服¶
　　立下惡物差¶
治産後秘結膨脹不通轉氣急坐卧不安¶
　　以大麥蘖末一合和酒服食良久通轉騐¶
治産後諸血氣¶
　　以白馬屎汁温服之¶
<pb:KR3e0067_WYG_345-32a>¶
治婦人産後腸中痒不可忍¶
　　以針線袋安所卧褥下勿令知之¶
治産後破血止血渴¶
　　以小白芋煮食之飲其汁良¶
治婦人産後腹中癢¶
　　用箭簳及鏃安所卧席下勿令婦人知¶
治産後諸疾結痛血上欲死¶
　　以倒掛藤煮汁服之¶
<pb:KR3e0067_WYG_345-32b>¶
聚珍丸(出朱氏/集騐方)治婦人小産後虛羸百節疼痛不進飲¶
食百藥不效¶
　　艾煎丸　卷柏丸　茴香丸　烏雞煎丸¶
　　巴㦸丸¶
　右五味合作一藥鹽湯温酒任下兼服沉香荆芥散¶
張氏方　治㓜婦初産傷水多有此證殺人最急¶
　　用鰾膠為末酒服滓傅傷處¶
集騐方¶
<pb:KR3e0067_WYG_345-33a>¶
　　防風　　天南星(等/分)¶
　右為末酒服仍以傅傷處南星為防風所製不能麻¶
　人¶
海上方　新産便用此方可無破傷風之患¶
　　苦薺煎沸湯候通手淋洗　又馬齒莧煎湯熏洗¶
治産後血痛如刀刺(出大全/良方)¶
　　熟地黄　橘皮(等/分)¶
　右為末每服一錢粥飲調下尋常痛發可常服¶
<pb:KR3e0067_WYG_345-33b>¶
治産婦血滿腹脹痛血渴惡露不盡月閉止好血下惡¶
血去鬼氣痃痛癥結(出本/草)¶
　　取芒硝燒為末酒下或以酒煮彌久著煙者佳¶
治産後傷冷腰痛動不得者¶
　　用蒴藋葉火燎厚鋪床上趂熱即卧於上冷復易¶
　　之冬月取根杵碎炒及熱準前用¶
　　産後調補¶
凡産後七日内惡血未盡不可服湯候臍下塊散乃進¶
<pb:KR3e0067_WYG_345-34a>¶
羊肉湯有痛甚切者不在此例後三兩消息可服澤蘭¶
丸此至滿月丸盡為佳不爾虛損不可平復也全極消¶
瘦不可救者服五石澤蘭丸凡在蓐必須服澤蘭丸補¶
之服法必七日外不得早服也　若産後將息如法四¶
肢安和無諸疾者亦須先服黑神散四服亦畧偹補益¶
丸散之類不可過多又恐因藥致疾不可不戒如四物¶
湯四順理中丸内補當歸丸當歸建中湯或産婦血盛¶
初經生産覺氣悶不安者調七寳散服之若寧貼不須¶
<pb:KR3e0067_WYG_345-34b>¶
服若三日後覺壯熱頭痛胷腑氣刺者不可便作傷寒¶
風治之此是乳脉將行宜服玉露散一二服如無此證¶
不須服若因床帳大煖或産婦氣盛或素多喜怒覺目¶
眩暈如在舟中車内精神欝冒者此是血暈即須服血¶
暈藥一二服止仍須看承之人照管體問也或覺粥食¶
不美虛困即服四順理中丸一二服若不如此不須服¶
若於兩三日間覺腹中時時撮痛者此為兒枕作痛必¶
須服治兒枕藥二三服若大便秘或小便澁切不可服¶
<pb:KR3e0067_WYG_345-35a>¶
通利藥以其無津液故也若通利之藥則滑泄不禁不¶
可治也切須戒之若秘甚必欲通利者方可服和煖湯¶
即通　凡産後宜常進温粥食勿則熱熱則滯血七日¶
之後方可與酒及些鹽味煮羊肉猪蹄肉及猪肚中物¶
忌母猪及白蹄猪宜烏鷄及雞蛋煖血食物不宜過多¶
及生冷肥膩恐成積滯大抵正産止是血臟空虛補其虛¶
生好血化惡血保其臟氣去其風邪耳¶
　　　方¶
<pb:KR3e0067_WYG_345-35b>¶
地黄羊脂煎(出海/上方)治婦人産後欲令肥白飲食平調方¶
見本門産後虛羸類¶
羊肉湯(出千/金方)治産後及傷寒大虛上氣腹痛兼微風¶
　　茯苓　　黄茋　　乾薑(各三/兩)甘草　　獨活¶
　　桂心　　人參(各二/兩)麥門冬(七/合)生地黄(五/兩)大棗(十枚/二)¶
　　肥羊肉(二觔無羊肉/用麞&KR0874;代)¶
　右㕮咀以水二斗煮肉取水一斗内藥煮取三觔半¶
　分四服日三夜一一方無乾薑¶
<pb:KR3e0067_WYG_345-36a>¶
産後醋墨(出大全/良方)¶
　　以松煙墨不拘多少用炭火煆通紅以米醋淬之¶
　　再煆再淬如此七度研令極細用絹羅過纔産了喫¶
　醋墨三錢用童子小便調下¶
四順理中丸(出千/金方)治産後氣血俱傷五臓暴虛四肢羸¶
　弱少氣多汗直至百晬每日常服壯氣補虛調養臟¶
氣蠲除餘疾消糓嗜食兼治産後臟虛嘔吐不止㵼¶
　　附子　　甘草　　人參　　白术¶
<pb:KR3e0067_WYG_345-36b>¶
　　乾薑(各一/兩)¶
　右為細末蜜丸如梧子大每服十丸增至二十丸温¶
　米飲湯調下纔産了以童子小便打開㸃服七日内¶
　三日服　産乳方云此乃大理中丸加甘草兩倍耳¶
　然其功比之四味等物分大故不同蓋取甘味以緩¶
　其中而通行經絡之功最勝者也此産婦月内不可¶
　闕者出月不須服矣古方中有婦人補益之藥大澤¶
　蘭丸小白微丸熟乾黄丸大聖散之類其藥味稍衆¶
<pb:KR3e0067_WYG_345-37a>¶
　而中下之家村落之地卒何以致且藥肆少有真者¶
　不若以四順理中丸易之較其功此澤蘭丸之類主¶
　治頗多也¶
産如未出月飲酒或喫藥宜造黑豆酒¶
　　用凈黒豆一升炒令甚熟以無灰酒五升淋之仍¶
　　入羌活一兩同浸尤妙時時飲之或用此酒下藥¶
　　可以辟風邪養血惡露行乳脉¶
當歸人參散　治産後虛損痿弱難以運動疼痛胷滿¶
<pb:KR3e0067_WYG_345-37b>¶
不思飲食¶
　　當歸　　白术　　黄芩　芍藥　　大黄¶
　　茯苓　　陳皮(各半/兩)人參　黄耆　　厚樸(薑/製)¶
　　川芎　　官桂(各三/錢)甘草(一/兩)　枳殻(四錢去/穰麩炒)¶
　右末每服三錢水一盞半薑三片煎至六分去滓不¶
　拘時温服如大便閉以此散下和中丸¶
治新産婦¶
　　用黒雄鷄一隻理如食法和五味炒熟香即投二¶
<pb:KR3e0067_WYG_345-38a>¶
　　升酒中封口經宿取飲之令大肥白¶
治新産婦¶
　　用黒雌雞和烏油麻二升熬令黄香末入酒酒盡¶
　　極效¶
補中丸　宜常服¶
　　川芎　　白芍藥　黄耆　　當歸　　人參¶
　　陳皮(各半/兩)白术　　地黄(各一/兩)¶
　右為丸煉蜜如梧子大每服五七十丸温水下¶
<pb:KR3e0067_WYG_345-38b>¶
滋血湯　滋養榮血補婦人諸虛治血海久冷¶
　　當歸　　川芎　　芍藥　　人參　　麥門冬¶
　　牡丹皮　阿膠(各三/兩)琥珀(三分/别研)酸棗仁(炒/)粉草¶
　　桂心(各/兩)一半夏麯(二兩/半)¶
　右為粗末每服三錢水一盞薑三片煎七分去滓温¶
　服一日三服¶
大保生丸　調和本氣主療諸疾滋補榮衛久服之大¶
有功益¶
<pb:KR3e0067_WYG_345-39a>¶
　　人參　　藳本　　白茯苓　當歸　　乾地黄¶
　　赤石脂　白芷　　𤣥胡索　肉桂　　白薇¶
　　白芍藥　川芎　　白术　　甘草　　牡丹皮¶
　　沒藥(各半/兩)¶
　右為細末煉蜜丸如彈子大每服一丸温酒化下空¶
　心食前服之¶
滋隂丹駐養血和氣調順榮衛充盛肌膚活血駐顔久¶
服大補衝任匀順月經神良不可具述¶
<pb:KR3e0067_WYG_345-39b>¶
　　熟地黄　白茯苓　人參(各三/兩)甘菊花　枸杞子¶
　　黄耆　丹參　　栢子仁(炒/)白芍(各一/両)生地(二/兩)¶
　右為細末蜜和丸如梧子大每服五十丸至六十丸¶
　米飲空心下日進二三服¶
八珍湯　和榮調衛理順隂陽滋血氣進美飲食¶
　　當歸　　川芎　　赤芍藥　熟地黄　人參¶
　　茯苓　　甘草　　縮砂仁(各等/分)¶
　右為粗末每服三錢水一大盞入生薑七片棗三枚¶
<pb:KR3e0067_WYG_345-40a>¶
　去核同煎三五沸去滓放温空心日三服¶
人參養血丸　治女人禀受怯弱血氣虛損常服補衝¶
任調血脉宣壅破積退邪熱除寒痺緩中下堅脹安神¶
潤顔色通氣悶兼治婦人懷身腹中絞痛口乾不食崩¶
傷眩暈及産出月羸瘦不復常者¶
　　人參　　赤芍藥　　川芎　　菖蒲(各一兩炒/作蒲黄)¶
　　當歸(二/兩)　熟地黄(五/兩)　烏梅肉(三/兩)¶
　右為末蜜搜杵數千下丸如桐子大每服五十丸至¶
<pb:KR3e0067_WYG_345-40b>¶
　百丸温酒米湯任下食前服¶
拱辰丹　治當壯年而真氣猶怯此乃禀賦素弱非虛¶
衰而然也&KR1106;燥之藥尤宜速戒勿謂手足厥逆便云隂¶
多如斯之證治之不惟不能愈疾大病自此生矣滋益¶
之方羣品稍衆藥力細微難見功效但固天元一氣使¶
水升太隂則五臟自和百病自去此方主之¶
　　鹿茸(酥炙去/毛皮角)　　　山茱萸(新好有肉/紅潤者)¶
　　川當歸(各四/兩)　　　麝香(半兩/别研)¶
<pb:KR3e0067_WYG_345-41a>¶
　右為末入麝香拌匀酒煮麫糊為丸如梧桐子大每¶
　服百粒或五十粒温酒鹽湯下¶
暖宫丸¶
　　當歸　　川芎　　禹餘粮(醋淬七次/各一兩)¶
　　附子(炮去/皮)桂心(各三/兩)¶
　右為細末酒糊丸如梧桐子大空心酒服三十丸日¶
　進二三服增至五七十丸¶
治産後更無他狀¶
<pb:KR3e0067_WYG_345-41b>¶
　　肥羊肉脂　　　　當歸(二/兩)　生薑(六/兩)¶
　右切以水一斗(闕/)¶
　温分服若覺惡露下不盡加桂心(闕/)兩(闕/)¶
　藭(闕/)兩覺有氣加細辛二兩覺有加(闕/)¶
　地黄汁二合(闕/)¶
　庵劉尚書第五子(闕/)　卿叔謙之内李(闕/)¶
母不得而情動於中又(闕/)　　勞後四肢困倦躁(闕/)¶
减少食則嘔吐弱(闕/)　　　急情嗜卧醫作傷寒以(闕/)¶
<pb:KR3e0067_WYG_345-42a>¶
又以小柴胡大柴胡之類治之至十餘日之後病(闕/)¶
生家前藥(闕/)　無效莫非宅證否醫曰此傷六經傳變¶
至再經得汗則愈異日見爪甲微青黒色足䟰至腰如¶
水目上視覩不轉睛咽嗌不利小腹上衝而痛嘔吐不¶
止息氣欲絶以為不救日久命視之具説病證及所服¶
之藥予診其脉沉細而微此中氣不足妄作傷寒治之¶
發表攻裏中氣愈損壊證明矣大夫人泣下避席曰病¶
固危困君盡心救治予笑以辛熱之藥㕮咀一兩作一¶
<pb:KR3e0067_WYG_345-42b>¶
服合夜藥熱而不能飲續續灌之下一時飲至半夜稍¶
有吟呻之聲體漸温忽索粥飲至旦食粥兩次又煎服¶
投之至日高衆醫診之曰脉已生證已回矣衆喜而退¶
後三日大夫人曰病人大便不利或曰以脾約丸潤之¶
可也予曰前證用大辛熱之劑陽生隂退而愈以大黄¶
之劑下恐寒不協轉生他證衆以為不然遂以脾約丸¶
二十丸之至夜下利而行異日而色漸青精神困弱嘔¶
吐復行予再以辛熱之劑温之而愈名曰温中益氣湯¶
<pb:KR3e0067_WYG_345-43a>¶
温中益氣湯¶
　　附子(炮去皮/臍五錢)乾姜(炮五/錢)丁香(二/錢)藿香(二/錢)呉茱茰¶
　　(一錢/半)炙甘草(三/錢)當歸(一/錢)草豆䓻(二/錢)益智仁(二/錢)人¶
　　参(一錢/半)白术(二/錢)陳皮(一錢/半)白芍藥(二/錢)¶
　内經曰寒滛扵内以辛熱佐以苦甘温附子乾姜大¶
　辛助陽退陽故以為君草豆䓻益智仁丁香藿香¶
　呉茱茰辛熱温中上吐為臣人参當歸白术陳皮白¶
　芍藥炙甘草苦甘温補中益氣和血脉脇力為佐¶
<pb:KR3e0067_WYG_345-43b>¶
　右件㕮咀每服五錢水二盞煎至一盞去滓温服食¶
　前病人服一兩¶
治産後餘惡血未下因感風邪與熱血相摶壮熱頭痛¶
　面赤如醉人眼色痙急昏悶不醒身如在虛空見¶
　食即吐食不住腹宜吃此方(出䕶/命方)¶
　　麻黄(去根/三分)麥門冬(去/心)黄芩　牡丹皮(去/心)羗活　大¶
　　黄(炮/熱)荆芥穂　山梔　射干(各半/兩)官桂(去皮/一分)¶
　右為細末不要熬只生杵每服二錢濃薄荷湯調¶
<pb:KR3e0067_WYG_345-44a>¶
　下大腑祕熱出後不通煎前面藥二錢半取汁調¶
　下牽牛末一錢半半夏末一字和滓吃大腑不熱不¶
　服牽牛半夏末¶
琥珀地黄丸(出䕶類/鈐方)治産後惡露不行増寒發熱如¶
　瘧晝日明了暮則譫言當作熱入血室¶
　　琥珀(别/研)延胡索(糯米炒/去米)當歸(各一/兩)蒲黄(四兩/炒香)生地¶
　　黄(裂汁/留滓)生姜(各二斤研汁留滓生姜汁石器内炒/地黄滓以地黄汁炒姜滓各令汁乾)¶
　右為末蜜丸弹子大空心當歸湯下兼服四物湯¶
<pb:KR3e0067_WYG_345-44b>¶
　只用地黄加北柴胡煎末退再加小柴胡生地黄黄¶
　芩¶
治産後血不出¶
　用懸鈎根皮濃煮汁服之¶
　¶
　¶
　¶
　普濟方卷三百四十五¶
