# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.304507
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百六十八
<pb:KR3e0067_WYG_368-1a>¶
欽定四庫全書¶
　普濟方卷三百六十八　明　周王朱橚　撰¶
　　嬰孩傷寒門¶
　　　傷寒(附論/)¶
夫小兒未能冐渉霜雪乃不病傷寒也大人觧脫之久¶
傷於寒冷則不免耳然天行非節之氣其亦得之有時¶
行疾疫之年小兒出腹便患斑者也治其時行節度故¶
如大人法但用藥分劑少異藥較少耳　傷寒者冬時¶
<pb:KR3e0067_WYG_368-1b>¶
嚴寒而人觸冐之寒氣入於腠理摶於血氣即寒熱頭¶
痛體痛謂之傷寒其兼驚者是熱乗心心主血脉小兒¶
心神易動為熱所乘故發驚其大便不通是寒於氣而¶
生熱熱流入大腸故燥澁而不通其咳嗽者邪在於肺¶
肺主氣傷寒邪氣先客皮膚隨氣入肺故令嗽重者有¶
膿血也其自汗者陽虚受邪陰氣又虚邪氣又乗於陰¶
陰陽俱虚不能津液所以汗出也其餘熱徃來是邪氣¶
與正氣交爭正氣勝則邪氣却散故寒熱俱歇若邪氣¶
<pb:KR3e0067_WYG_368-2a>¶
未盡者時干於正氣正氣為邪氣所干則壅否還熱故¶
餘熱徃來不已其嘔者是胃氣虚熱乗虚入胃得熱則¶
氣逆故嘔也其渴者是熱入臟臟得熱則津液竭燥故¶
渴也其鼻衂者是熱摶於氣而乗於血血得熱則流散¶
發從鼻出也　夫小兒傷寒得之與大人無異所異治¶
者兼驚而已又多因夾食而得仲景云冬受寒毒之氣¶
即發者為傷寒其寒毒藏於肌骨之間至春而發者為¶
瘟病至夏而發之者為熱病又以冬氣温春氣寒夏氣¶
<pb:KR3e0067_WYG_368-2b>¶
冷秋氣熱謂之時氣萬全方云熱病傷寒温病時氣𫝊¶
變無異也凢時氣者四時之間有不正之氣也為春應¶
暖而反寒夏應熱而反冷秋應凉而反熱冬應寒而反¶
温非其時有其氣其氣傷人則頭疼壯熱咳𠻳氣粗煩渴¶
心躁恍惚驚悸𫝊變與傷寒無異俗呼謂天行者是也¶
　辯三陽受病訣詩云足太陽膀胱經頭疼腰脊痛項¶
强轉筋難面赤心煩躁尿清熱惡寒　足陽明胃之經¶
潮熱時微汗譫言臥不安尿紅多糞結飲水舌咽乾¶
<pb:KR3e0067_WYG_368-3a>¶
足少陽膽之經來徃發寒熱苦口連唇舌耳重脇胷疼¶
嘔吐喉中噎　辯三陰受病訣詩云足太陰脾之經胷¶
滿腹䐜脹疼因冷氣攻大便常自利噎嘔實難通　足¶
少陰腎之經心煩但欲𥧌或渴或自利欲吐吐難通惡¶
寒多恐悸　足厥陰肝之經飢來不欲食食則吐蚘䖝¶
渴瀉心間疼四肢冷似風其間有陰極發躁陰證似陽¶
學者當以脉别之諸數為熱諸遲為寒無如此最驗也¶
小兒有隂證者即變為慢驚今列陰證庶幾識之　小¶
<pb:KR3e0067_WYG_368-3b>¶
兒傷寒候診其脉來一投而止者便是得病一日假令¶
六投而止者便是得病六日其脉來洪者易治細微者¶
難治也　小兒傷寒可醫者七　鼻内清水鼻者是肺¶
之外應傷寒故外風吹着身皮毛及髮皆主於肺故令¶
外傷流出清水身寒毛立後則身熱躁呌口朝乾耳¶
冷汗出傷寒者是邪氣傷其正氣正氣軟弱則不能主¶
於身被邪氣攻出故為汗汗出多則冷面黄無力後若¶
不止則體虚生風宜補實之　鼻塞傷寒是外邪氣肺¶
<pb:KR3e0067_WYG_368-4a>¶
所受則正氣在肺邪氣傷正氣則滯榮衛不通故乃鼻¶
塞是發後更與通關藥耳觧面赤傷寒是傷氣及邪氣¶
入腹其肺當旺不肯受邪肺若受患其初𫝊心則心氣¶
虚故令面赤日中則口乾夜間不卧隂陽相克可用¶
凉藥服之　吐白水何以吐白水其傷寒受在於胃氣¶
胃邪所傷胃弱則吐白水若吐食則入脾瘥後須變身¶
黄脾胃俱象土故色黄宜早暖脾胃耳　兩眼黄赤傷¶
寒是先受在脾其色黄次傳在肝主眼故邪傷於肝故¶
<pb:KR3e0067_WYG_368-4b>¶
共脾邪入之故令眼黄赤宜以洗肝後發汗耳　小便¶
黄赤傷寒者寒氣傷肺肺虚故不受於心心實傳腑心¶
以小腸為腑受邪則滯榮氣則赤後則尿如血通小便¶
後取之　不可醫者六　傷寒面黒者不治傷寒氣傷¶
皮膚本入肺肺傳腎腎主水水属北方其色黒復傳心¶
心属火其水大能克火故令面黒不治耳　傷寒大小¶
腸痛不治其傷寒受在肺肺以大腸為腑臟不能受倒¶
傳出一藏不再傳入心則火克金心以小腸依為腑故¶
<pb:KR3e0067_WYG_368-5a>¶
大小腸痛耳　傷寒忽作鵶聲不治此是傷寒邪氣傷¶
肺肺主聲肺被邪傷絶則聲出不迥如便作鵶聲是肺¶
絶也　傷寒呌聲不出不治此是傷寒入腎失解腎氣¶
絶不能作聲即死耳　傷寒糞黒不治何以瀉黒血糞¶
其傷寒邪傷肺肺絶不能行血其血黒色從大腸中下¶
如死鵝鴨血一般即死如無大便赤黒不妨却是熱盛¶
宜與凉藥耳　傷寒爪甲黒不治爪黒者傷寒傳肝其¶
邪勝正氣絶肝主筋及主諸爪甲肝絶則不能榮於爪¶
<pb:KR3e0067_WYG_368-5b>¶
甲者故為死之形也右件其傷寒皆是邪氣傷於臓腑¶
滯其血氣則寒熱血脉亂不能飲食其頭疼面赤者則¶
是陽毒其面青不語多哭身寒是為陰毒凡傷寒三日¶
前宜汗三日後宜轉又云陰毒宜廻陽(先與熱藥/後方汗)陽毒¶
宜解(先與凉藥/後與汗之)取轉亦此說三日前汗三日後轉此大¶
略之言耳(有初得便宜轉者有得之/三兩日宜汗者不可拘此)　傷寒外證一見¶
眼睛黄赤及鼻塞遍身壯熱口鼻出清水非時冷汗加¶
之咳𠻳氣閉毛起小便如粉汁此皆是傷寒候傷寒候¶
<pb:KR3e0067_WYG_368-6a>¶
如覺面帶黒色大小腸乾痛上吐下㵼氣又刺痛耳内¶
膿及眼生浮膜皆惡候也　凡治傷寒須辨表裏不分¶
汗下差誤古人曰桂枝下咽陽盛即斃承氣入胃陰盛¶
乃亡孫真人云汗下相反其害甚速如魚出水若蛾入¶
湯傷寒有表證有裏證有半在表有半在裏有表裏兩¶
證俱見有無表裏證在表宜汗在裏宜下半在表半在¶
裏宜和解表裏俱見兩證叅詳無表裏證大柴胡湯下¶
　審驗汗下吐證者千金云陽盛陰虚汗出即死下之¶
<pb:KR3e0067_WYG_368-6b>¶
當愈陽虚陰盛下之即死汗出即愈身熱增寒汗出陽¶
虚宜汗身熱潮熱汗出陰虚宜下調經論云陽虚則外¶
寒陰虚則内熱陽盛則外熱陰盛則内寒似此别之不¶
汗强汗津液枯竭而死合汗不汗竅閉悶絶而死不下¶
强下洞洩不禁而死合下不下腫脹煩亂而死　惡寒¶
者不當風而憎寒惡風者不當風而憎寒皆属表又云¶
大法春宜汗秋宜下　發熱惡寒身體痛而脉浮凡傷¶
寒發表須當隨輕重而汗有發汗者有和解者兼四時¶
<pb:KR3e0067_WYG_368-7a>¶
發汗亦自不同春不可大發汗以陽氣尚弱可用小柴¶
胡湯之類冬不可發汗者以陽氣伏藏不問傷寒病數¶
用桂枝麻黄各半湯或得少汗而解或無汗自解病勢¶
甚者不拘此夏月天氣大熱而脉洪大宜正發汗不可¶
用麻黄桂枝熱性藥須是桂枝麻黄加黄芩石膏知母¶
升麻夏月有桂枝麻黄證不加黄芩軰服之轉助熱氣¶
發黄斑太陰脉浮少陰發熱亦須發汗　脉經云汗不¶
出不至足者死熱病得汗大熱不去者死　脉沉數細¶
<pb:KR3e0067_WYG_368-7b>¶
熱寒少脉微虚煩腹間有動氣衂血壞病已發汗吐下¶
不解為壞病　不惡寒反惡熱手掌心并腋下濈濈汗¶
出胃中乾燥糞結聚潮熱大便硬小便如常腹滿而喘¶
或讝言脉浮而滑或心胷連臍腹大段注悶腹中痛坐¶
臥不安冐悶喘急極者不候他證便下之凡大便秘妨¶
悶恐尚有表證者亦少少飲小承氣湯微解之不可過¶
多令大洩也若失下則氣血不通四肢便厥醫人不識¶
反疑是陰厥復進熱藥禍如反掌不可不察　陽明病¶
<pb:KR3e0067_WYG_368-8a>¶
自汗若發汗小便自利不可下宜蜜導通法脉浮惡寒¶
脉虚不轉失氣是腹中動氣也大便堅鞕小便少未可¶
攻之恐津液還入胃必先硬後溏也小便如常乃可攻¶
之當問其小便日幾行若利小便日三四行今日再行¶
故大便不久出今為小便數少以津液還當入胃故大¶
便不久必通也　王氏云傷寒有承氣之戒又問轉藥¶
孰緊答曰大承氣湯最緊小承氣湯次大柴胡湯又次¶
之仲景治法蕩滌熱　皆用湯液不可用丸子　孫真¶
<pb:KR3e0067_WYG_368-8b>¶
人云服大承氣湯得利瘥後不可服補藥熱氣得補復¶
㽞使下之是重困也　凡病人非大渴不可與冷水若¶
小渴口燥咽乾小小呷滋潤之若大渴煩躁能飲一升¶
者與半升隨力量多少但減一半若不與則無由作汗¶
乾燥煩喘而死者多矣但莫令足意飲也若大汗將來¶
躁渴甚者足意飲之勿疑常見人因渴飲水而得汗見¶
小渴遂强與之致停飲心下滿結喘而死者亦多矣其¶
熱脉數尚可作汗而解者出於幸也　胷膈痞滿痰壅¶
<pb:KR3e0067_WYG_368-9a>¶
塞噎脉浮或滑並宜𤓰蒂散吐之虚人當吐不敢吐宜¶
枳實散壓氣毒痰水過則毒入胃乃可微吐枳實散枳¶
實為細末每服半錢米飲調下　驗陰陽二厥者各自¶
不同陽厥者微厥却發熱若陰厥却不發熱四肢逆冷¶
惡寒脉微而細大小便滑洩又一法陽厥手掌中心温¶
熱陰厥俱冷　驗表裏兩證俱見者傷寒表證當汗裏¶
證當下不易之法也發表攻裏本自不同甘遂神丹不¶
可合飲桂枝承氣安可並進假令病人脉浮而大是表¶
<pb:KR3e0067_WYG_368-9b>¶
證當汗其人發熱煩渴小便赤却當下此皆表裏俱見¶
五苓散主之假令傷寒不大便六七日頭痛有熱者是¶
裏證當下其人小便清者知不在裏仍在表當須發汗¶
此是兩證俱見即未可下宜與桂枝湯假令病人心不¶
滿口燥不欲食大便堅脉沉細是裏證當下頭痛汗出¶
微惡寒手足冷却當汗此兩證俱見者仲景所謂半在¶
表半在裏是也小柴胡湯主之假令病表證未除而醫¶
數下之遂陽熱而利利不止心不痞硬仲景謂之表裏¶
<pb:KR3e0067_WYG_368-10a>¶
不解桂枝人參湯主之假令本太陽病醫反下因而復¶
痛是有表復有裏仲景用桂枝加芍藥湯痛甚者桂枝¶
加大黄又云太陽病桂枝證醫反下之利不止脉促者¶
表未解而汗出者葛根黄連湯主之　凡小兒單受傷¶
寒與升麻惺惺散小柴胡湯如大便堅或焦黄洗心散¶
四順散八正散兼瘡豆皆可服如夾食傷寒法當以紫¶
丸子遂食後與加減惺惺散果有食方可用如無食證¶
欲利大便宜湯液利之若時行瘡豆兼有豆證未可用¶
<pb:KR3e0067_WYG_368-10b>¶
丸子下之宜與消食藥隨證調理如夾驚傷寒與紅龍¶
散紅連散紅綿散紅桃散鎮驚藥更與傷寒正方中對¶
證擇用之　三傷寒詩　驗夾驚傷寒頰赤身多熱心¶
煩又畏寒唇紅微有渴驚哭睡難安　驗夾食傷寒頭¶
疼并腹痛嘔逆又嗞煎臓腑腥酸臭蒸蒸熱不眠　驗¶
單受傷寒嗞煎多困倦身熱燥皮膚鼻内流清涕頭疼¶
𠻳喘麄　馬詹都巡孫男二歳夾驚傷寒潮熱大便堅¶
忽吐數口發驚召醫視之見吐而驚搐便認為慢驚用¶
<pb:KR3e0067_WYG_368-11a>¶
温驚藥治之三日病色危余曰兒本傷寒因熱盛欲發¶
急驚偶因傷乳吐數口發搐看見兒舌白唇紅大便黄¶
實目青身熱吐出酸臭此食癎也煎四順飲送下紫丸¶
子瀉數行主人曰因吐生驚豈可雙下瀉藥答曰不入¶
虎穴安得虎子况此病是食熱證不以下藥瀉熱無由¶
驚定主人聽用瀉數行後以青金丹二服驚搐小定并¶
琥珀散三服病退一半來日仍舊驚搐目鮮面赤唇紅¶
小便少赤與洗心散驅風膏琥珀散各二錢病除主人¶
<pb:KR3e0067_WYG_368-11b>¶
以為事更不服藥余曰病未全除血氣盛則當再發矣¶
後五日果發搐再為驅風膏琥珀散洗心散治之安愈¶
此兒名曰再生　林友編脩孫男二歳夾驚傷寒召醫¶
視之五日忽𤼵驚搐用珎珠丸下痰愈而復作召余視¶
之曰兒本傷寒有下證為失下熱不去故驚搐也余以¶
調胃承氣湯瀉數行與琥珀散驚搐遂定後有潮熱發¶
時氣粗昏困大便焦黄絶熱退則連聲咳𠻳氣粗涎盛¶
𠻳退仍舊潮熱如此五日調理未退林友問此何病也¶
<pb:KR3e0067_WYG_368-12a>¶
答曰諸書皆不言𠻳退而熱熱退而𠻳古人立法止說¶
大綱要之隨機應變不可膠柱調瑟也今此子餘邪流¶
入心肺二臓相傳故曰熱退而𠻳𠻳退而熱經曰七傳¶
者死間臓者生此乃七傳當死經曰七傳者心傳肺肺¶
傳肝肝傳脾脾傳腎腎傳心一臓不再傷故言七傳者¶
死也可喜者是秋八月肺旺受心之邪衰兼食而不瀉¶
尚可療救問曰何治法曰對證潮熱來時與小柴胡湯¶
大柴胡湯各加黄連黄連能瀉心乃瀉其强也咳𠻳來¶
<pb:KR3e0067_WYG_368-12b>¶
時與補肺散參杏膏潤肺散補肺者恐心傷肺故補其¶
弱也錢氏云瀉其强而補其弱果愈主人曰兒病雖安¶
願聞其理答曰以斧伐薪可謂必克矣然不偱其理則¶
斧可缺薪不可破以藥對病可謂必安矣然不偱其證¶
則藥不效病不得愈今二證交互𠻳熱相形當分證而¶
治之主人曰善哉　全嬰論云張氏二子大者十三小¶
者十歳俱患頭疼發熱召余視之曰大者當汗小者當¶
下主人曰所苦正同何異治也答曰大者病在表小者¶
<pb:KR3e0067_WYG_368-13a>¶
病在裏所以異治也即各與藥翌日俱安主人曰何知¶
在表裏也答曰大者頭疼發熱但惡寒縁陰邪頗盛知¶
病在表法當汗之小者頭疼潮熱不惡寒縁陽邪頗盛¶
知病在裏法宜下經云陽盛隂虚下之當愈陽虚陰盛汗¶
之即安汗與麻黄湯下與調胃承氣湯　丁松秀才二¶
女大者十五小者十三俱患頭疼大者不熱面青鼻塞¶
小者頭疼不熱面紅鼻乾召余視曰大者𤓰蔕散小者¶
通頂散並吹鼻即安主人曰受病無殊用藥何異答曰¶
<pb:KR3e0067_WYG_368-13b>¶
孫氏云頭疼鼻塞因中寒濕頭疼鼻乾因受風熱今大¶
者頭疼不熱面青鼻塞為中寒濕詢之病因沐頭倉公¶
論曰沐頭未乾而臥則厥頭疼至肩𤓰蔕散吹鼻出清¶
水并温水調服令吐涎未全退惺惺散加川芎小者頭¶
疼不熱面紅鼻乾為風在腦詢之未病之前目青多眦¶
肉多瞤動通頂散吹鼻令涕噴則可以知消息矣却并¶
以朴硝水調敷頂&KR0479;之上若未全退則又服消風散俱安¶
主人曰小兒疾雖痊瘥然而其理則某未聞也余答曰¶
<pb:KR3e0067_WYG_368-14a>¶
鼻出清水者去其寒濕之病吹鼻噴涕者去其風熱又¶
病同藥異之說予故引素問云陽病治陰陰病治陽退¶
熱以寒藥退寒以熱藥實病虚之虚病實之知斯道者¶
用則必中　小兒傷寒證候止議三種乃為正要有正¶
受夾驚夾食前述傷寒並用脫甲散其病既分三種須¶
當䆒論輕重鼻塞小便赤咳𠻳關竅不通壯熱面紅頭¶
疼體重渾身手足俱熱　凡治小兒正受傷寒及感寒¶
邪傷風諸證宜服人參羗活散小便赤色或心神不寧¶
<pb:KR3e0067_WYG_368-14b>¶
病在表裏之間或再𤼵散宜與小柴胡湯一二服　凡¶
治小兒夾驚傷寒神困昏悸頭疼氣粗宜服王氏薄荷¶
散及防風散　凡小兒夾食傷寒即先與微利次與脫¶
甲散或人參羗活散下之紫霜丸為上取微利為度大¶
抵小兒傷寒不可重表亦不可重下設重表重下用藥過¶
分令兒虚乏困重即成壞證難療　凡小兒傷寒雖無¶
多事須是認證分明應傷寒傷風只可表惟有夾食宜¶
下之凡夾食傷寒脚微冷似有積證相類但此等傷寒¶
<pb:KR3e0067_WYG_368-15a>¶
自是不同不可不問知其端的然後次第進藥仍丁寧¶
病家令避風濕與忌生冷勿令强力無恣飽飡恐勞胃¶
氣其病再復且醫家調理即須審度有無瘡疹時行¶
及左右隣舎有無此患者若或有之亦不妨事但觧¶
表藥與服不可妄投驚藥餘無恙矣惟有壞證蓋由前¶
人用藥不當撥亂陰陽故致為壞或因觸受風邪故致¶
為壞或因强力食毒故致為壞或因冷濕傷於經絡故¶
致為壞壞則極難治凡小兒傷寒候惟有咳𠻳一證不¶
<pb:KR3e0067_WYG_368-15b>¶
為容易若有此證宜服人參枳實湯尅效萬一不可攻¶
擊善醫者察之為良也　傷寒是寒氣客於皮膚寒從¶
外摶於血氣腠理閉密藴積在内不得外泄以致頭痛¶
壯熱體疼所以須解其皮膚令腠理開津液為汗發泄¶
其氣則熱歇　凡嬰孩傷寒不可燥藥𤼵汗盖孩子一¶
向藏府燥熱以燥藥𤼵汗汗乃心液熱極傷心必厥厥¶
則難治也若以性寒湯藥陽受於冷冷熱相擊孩子一¶
向驚呌不睡熱衝於腦頭縫開張皮膚及四肢汗出如¶
<pb:KR3e0067_WYG_368-16a>¶
油手足或熱或冷多狂癲驚痙即不可治也　小兒身¶
微熱嗞&KR3428;吐乳鼻塞咳𠻳此候因母抱兒子當風處吹¶
着背俞至此所治者當日下天麻散二服朱砂膏二服¶
其患即愈不得悞動臓腑　傷寒變遂夾驚夾食中風¶
所中傷寒各說有一因依根原各别下藥有殊如調理¶
上件傷寒傳變吐不止大小便不通大渴耳内膿出身¶
上生斑㸃赤心狂眼直鼻口乾燥死候不治　嬰孩小¶
兒單傷寒者渾身壯熱鼻流清涕身上寒毛起咳𠻳欲¶
<pb:KR3e0067_WYG_368-16b>¶
喘宜用解傷寒紅綿散三二服間調胃氣進乳食觀音¶
散一二服如有餘熱未退睡裏多驚須進七寶輕清丹¶
三二服調胃氣觀音散三二服　尋常風壅發熱鼻涕¶
痰𠻳煩渴惺惺散主之咽喉不利痰實咳𠻳鼠黏子湯¶
主之頭額身體温熱大便黄赤腹中有熱四順散連翹¶
飲三黄丸主之頭額身體温熱大便白而酸臭者胃中¶
有食積雙丸主之小兒無異痰惟飲食過度不能自節¶
心腹脹滿身熱頭痛此雙丸悉治之小兒身體潮熱頭¶
<pb:KR3e0067_WYG_368-17a>¶
目碎痛且心神煩躁小便赤大便秘此熱劇也洗心散¶
調胃承氣湯主之頭疼發熱而偎人寒者此傷寒證也¶
升麻湯主之無汗麻黄黄芩湯有汗者升麻黄芩湯皆¶
要藥也小兒尋常不可過服凉藥胃冷䖝動其證與¶
驚相類醫人不能辨徃徃復進驚藥加麝腦之類遂發¶
吐胃虚而成慢驚者多矣小兒須有熱證方可踈轉仍¶
慎用丸子藥利之當以大黄川芎等㕮咀作湯液以蕩¶
滌藴熱蓋丸子巴豆乃攻食積耳　問小兒傷寒瘟疫¶
<pb:KR3e0067_WYG_368-17b>¶
者為何答曰神氣雖完性情未定衣裳不擇厚薄或¶
恣情脫而着嬌縱不常生冷任意或過餐寒食之物因¶
此致患頭疼寒促發熱增寒或飲多尚渴或虚汗連連¶
精神嗞&KR3428;因綿綿用藥須精審其根源察病表裏仍看¶
脉體未可便下切須要知虚實消停藥分切在意處方¶
治之　小兒傷寒形候亦分數類有兼驚夾實氣驚温¶
壯痰三證一兼驚者因患驚風三日治得驚退第四日¶
至五日忽有𠻳息麄大面色恍惚變動無時口渴不止¶
<pb:KR3e0067_WYG_368-18a>¶
急且治脾宜下麥湯散平胃丸附子散萬萬記之不用¶
冷藥恐氷却脾氣伏熱不退二挾實者本因孩兒肥實¶
喫食無度傷飽而閉塞其胃氣其候嘔逆一見唇紅面¶
赤便問曾吐嘔逆無如已曾吐嘔逆必須頭痛或瀉不¶
止乃用鮓湯丸通利後匀氣散夾麥湯散服之驚氣者¶
本因氣膨脹咳𠻳咽喉中涎響心間煩躁臓腑疼痛夢¶
中虚驚烏犀膏滚涎次下麥湯散及大驚丸相夾服兩¶
日後方下鮓湯丸通利一二日氣行後常服醒脾平胃¶
<pb:KR3e0067_WYG_368-18b>¶
湯藥如傷寒後或遍身生黒黯血所謂蘭斑形證不可¶
用藥三温壯者亦渾身微熱面紅常困睡微汗因客風¶
吹着毛竅冷氣急鼻塞大體與變蒸相似只用麥湯散¶
紅綿散治之亦安小方脉論傷寒皆因三陰三陽受病¶
縁未辨東西不能言語雖即遍身壯熱四肢不任其狀¶
多喘難為識候凡傷寒與諸熱疾皆同柰諸熱不生呻¶
吟惟傷寒呻吟眉聚是也宜服煎散　茅先生小兒初¶
受傷寒候歌小兒傷寒身壯熱面赤唇紅眼黄赤身上¶
<pb:KR3e0067_WYG_368-19a>¶
寒毛初凛凛更兼冷汗潤汪汪鼻中清涕涓涓滴小便如¶
粉又如漿上喘鼻塞將加𠻳口乾嘔逆是尋常㸔有諸¶
般難治療别為章句好推詳參茅先生小兒傷寒死候¶
歌傷寒吐不止便溺更難通汗後發熱渴耳中瘡潰膿¶
身生斑黒㸃鼻血出傾筒咳𠻳四肢厥心狂下所攻體¶
軟睡不窹腹脹喘聲雄手足心熱痛此候命須終　又¶
傷寒死候歌小兒傷寒面色黒耳内有膿聲噎塞氣逆¶
吐瀉轉加增大腸乾泄浮眼極醫士精神還更昏千萬¶
<pb:KR3e0067_WYG_368-19b>¶
歸泉休廢力　玉訣小兒傷寒歌候鼻多清涕肺傷風¶
寒氣相𫝊鼻不通壯熱脉浮生内熱發驚涎盛轉加膿¶
　此患先與治風後與下涎次調胃氣也　玉訣小兒¶
傷風候歌鼻塞傷風肺受寒喘咳驚啼卧不安頰赤口乾¶
頻發熱吐㵼邪攻臓腑𫝊　此患先與解熱後下風涎¶
次平胃氣故無悞也　石壁經三十六種正傷寒候歌¶
傷寒初得渾身熱惡哭多啼無喜悅眼紅臉赤類驚風¶
鳳髓經一句云只看眼急似驚風却被醫人道驚熱但¶
<pb:KR3e0067_WYG_368-20a>¶
須凉膈莫令渴渴便飲水無休歇若將三黄散子服汗¶
出身輕便無熱　夫風邪寒入肌體汗閉熱氣内藴致¶
使煩躁而多渴喘𠻳汗不得泄發熱不止若服冷藥太¶
甚則使汗不出而作别症也須先出汗次凉膈方愈若¶
不然則慢脾慢驚縁此得之　小兒目急壯熱上氣喘𠻳¶
面赤先與解表散喫後用南星丸退風熱如不退將三¶
黄散與喫　小兒傷寒惡風惡寒者必偎人藏身引衣¶
密隱是為表證可為取其汗也惡熱内實者必出頭露¶
<pb:KR3e0067_WYG_368-20b>¶
面揚手擲足煩渴燥糞掀衣氣麄是為裏證可略與踈¶
利也至若頭額冷手足凉口中氣冷面色黯淡大便瀉¶
青此是陰病裏虚當以温藥救其裏也舉是三者汗下¶
温之法可以類推矣發汗用桂枝麻黄各半湯加黄芩¶
解肌用香蘇散加乾葛通利四順清凉飲微利人參敗¶
毒散温裏理中湯厥冷甘草乾薑湯尋常感冐惺惺散¶
或參蘇飲傷風發熱人參羗活散或天麻防風丸壯熱¶
者升麻葛根湯潮熱者生犀散小柴胡湯加大黄小便¶
<pb:KR3e0067_WYG_368-21a>¶
不通者導赤散五苓散甘露飲表裏俱熱加表裏俱見¶
之證洗心散主之咳𠻳則人參潤肺散加紫蘇夾食則¶
異香散紫霜丸軰然亦視小便或赤或白可以知裏熱¶
之有無或清或濁可以知裏熱之輕重㓜而嬰孩則以¶
虎口指紋之紅色驗之長而童孺則一指按其三關㩀¶
左手人迎之緊盛者斷之所謂七十二證其證某方皆¶
無越張朱格例將不過小小分劑而中病則止也　夫¶
小兒傷寒與大人不同何也小兒奇經未盛精神未全¶
<pb:KR3e0067_WYG_368-21b>¶
八脉皆虚七神尚弱語言不正喜怒不節性情未定非¶
食糓味專於精神也真牙未生變蒸尚在豈不異於大¶
人哉設令小兒十歳已上卒暴身壯熱惡寒四肢冷或¶
耳&KR0864;冷鼻中熱氣或為㿀疹也與傷寒表證相似胎氣¶
始發自内之外與傷寒表證同治者誤也當作小㿀瘡¶
治之小兒傷寒身熱頭痛面赤者在表也麄氣腹滿小¶
便赤澁者在裏也小兒形後雖有汗下之病未及五歳¶
可以視聽未可脉别故不行於診五歳已上糓氣漸實¶
<pb:KR3e0067_WYG_368-22a>¶
可以脉别浮沉遲數表裏寒熱察色聽聲而得其全故¶
云小異大同也　辨小兒傷寒一口熱二口中醋氣三¶
妳癖不消四腹中疼痛也　十二件傷寒雜證頭疼體¶
痛是傷寒鼻塞或流涕是傷寒喉内喘息是傷寒兩手¶
脉洪數是傷寒頰赤眼澁是傷寒身上寒毛起是傷寒¶
口鼻出水是傷寒眼赤黄是傷寒口乾澁者是傷寒咳¶
𠻳者是傷寒山根赤色是傷寒噴嚏是傷寒　凡傷寒¶
發熱之初不問大人小兒急須表汗次即當發散然調¶
<pb:KR3e0067_WYG_368-22b>¶
理須在一晝夜得熱退乃保無虞今之醫者多不用麻¶
黄但初用惺惺散羗活散之属此乃常法致有失三五¶
日熱不除入於經絡摶於血氣𫝊變多證或作驚風漸¶
至危篤傷生之命可不慎乎小兒傷寒當辨其證即投¶
解肌湯三服汗透而熱漸輕次用人參羗活散或渴間¶
以白虎湯次用參茋等藥　夫斑毒有二證有温毒發¶
斑有熱毒發斑因冬月觸冒寒熱毒之氣至春始發熱¶
毒發斑因夏觸冐暑毒發汗已經汗下熱即發大抵斑¶
<pb:KR3e0067_WYG_368-23a>¶
毒四時感於乖戾之氣或未發汗下熱毒不散表虚裏¶
實血澁不行故徧身發出斑瘡及癮疹如錦紋巢氏云¶
發斑不可用表藥　夫陽毒傷寒者蓋言陽氣勝而為¶
毒害其脉浮大而數身重頭疼面赤有斑斑如錦紋狂¶
言見鬼咽喉腫痛下痢膿出血五日可治七日不可治¶
也¶
　　　方¶
加減惺惺散　治小兒傷寒無汗頭疼發熱惡寒并天¶
<pb:KR3e0067_WYG_368-23b>¶
　行熱氣致生豆瘡不快煩躁昏憒或出瘡豆身疼體¶
　熱者¶
　　蒼术(茅山/者)川芎　細辛　羗活　防風　白芷¶
　　𤓰&KR0803;根　甘草　赤芍藥　桔梗　麻黄(去/節)荆芥¶
　　當歸　薄荷¶
　右等分為末沸湯調下半錢或作飲子水煎亦可¶
羗活散　治大人小兒四時傷寒熱病時行疫癘山嵐¶
　瘴瘧早晩中露霧及暴中風寒並宜服之不論陰陽¶
<pb:KR3e0067_WYG_368-24a>¶
　證候老㓜虚實服之使無變動汗出即安¶
　　川羗活　獨活　柴胡(去蘆/水洗)前胡(去/蘆)川芎　桔梗¶
　　　白茯苓　削术　防風(各一/兩)細辛(去苗葉/好者)官桂¶
　　　甘草(炙各/半兩)枳殻(湯浸去瓤細切/焙乾麩炒一兩)¶
　右為細末每服三錢水滿盞薑三片&KR0037;二枚同煎八¶
　分和滓熱服連三服汗出便安小兒看多少加減服¶
　并乳下一喫如路行不及煎白湯㸃熱酒亦可¶
人參散　治大人小兒傷寒候神聖方¶
<pb:KR3e0067_WYG_368-24b>¶
　　人參　荆芥　甘草　防風　乾葛　肉桂　五¶
　　加皮　桔梗　川芎　柴胡　陳皮　芍藥(各半/兩)¶
　　麻黄(一兩去節/依法製)¶
　右為細末每用一錢水一盞入烏梅一枚煎六分服¶
　常服出汗熱進三二服¶
大黄飲　治小兒壯熱實滯不去寒熱徃來微驚悸(方/見)¶
　(諸熱門/壯熱類)¶
人參羗活散　治傷寒發熱及煩渴痰實咳𠻳小兒寒¶
<pb:KR3e0067_WYG_368-25a>¶
　邪温病時疫瘡疹頭疼體痛潮熱¶
　　羗活　白獨活　柴胡(去/蘆)川芎　人參(去/蘆)甘草(炙/)¶
　　白茯苓(各一/兩)前胡　桔梗　地骨皮　天麻(酒浸/焙各)¶
　　(半/兩)枳殻(一兩去/穰炒)¶
　右㕮咀每服一錢水半盞薑一片薄荷一葉&KR0037;子半¶
　枚煎至三分大小加減瘡疹未發之前亦可服一方¶
　作細末¶
大效人參枳實湯　治傷寒後氣不和順喘急咳𠻳胷¶
<pb:KR3e0067_WYG_368-25b>¶
　膈欝塞日夜頻悶神困力乏不思飲食仍治虚痰煩¶
　滿頭目昏暈但是傷寒感冷咳𠻳並宜服之¶
　　枳實(四箇米泔浸/去穰麩炒)桑白皮　甘草(炙/)半夏(湯泡七/次仍切)¶
　　(以薑/汁浸)白茯苓　欵冬花　五味子　阿膠(麩/炒)細辛¶
　　(各半兩/去葉)人參(一/分)麻黄(去/節)苦梗(各半/兩)¶
　右㕮咀每服小一撮水一盞薑三小片&KR0037;半箇烏梅¶
　少許同煎至半盞去滓通口服二滓併煎凡小兒傷¶
　寒作熱頭痛等證或已發散退熱化痰定喘或已安¶
<pb:KR3e0067_WYG_368-26a>¶
　神定志開胃進食兒已平復父母忘憂甚喜之尚有¶
　咳𠻳不愈由邪氣入肺無能得出不堪吐利何由而¶
　安凡兒傷寒後及感風咳𠻳不愈者宜服之此藥瀉¶
　肺補氣寛膈化痰滋潤五臓和益三焦不惟治𠻳調¶
　中更良¶
大青散　治小兒傷寒頭痛壯熱煩渴¶
　　大青(半/兩)知母(半/兩)柴胡(半兩/去苗)葛根(半兩/剉)甘草(半兩炙/微赤剉)¶
　　川升麻(半/兩)石膏(一/兩)黄芩(半/兩)川芒硝(一/分)赤芍藥(半/兩)梔¶
<pb:KR3e0067_WYG_368-26b>¶
　　子仁(半/兩)¶
　右為散每一錢以水一小盞煎至五分去滓不計時¶
　候温服量兒大小以意加減¶
五味子湯　治小兒傷寒病久不除瘥後復劇瘦瘠骨¶
　立(方見諸熱/門壯熱類)¶
升麻湯　治小兒傷寒變熱毒病身熱面赤口燥心腹¶
　堅急大小便不利或口瘡者或因壯熱便四肢攣掣¶
　驚仍成癎疾時發時醒醒後身熱如火悉主之(一名/十物)¶
<pb:KR3e0067_WYG_368-27a>¶
　(升麻/湯)¶
　　升麻　白微　麻黄(去/節)萎&KR0331;　柴胡　甘草(各半/兩)¶
　　黄芩(一/兩)朴硝　大黄　鈎藤(各六/銖)¶
　右㕮咀以水三升先煮麻黄去上沫内諸藥煮取一¶
　升兒生三十日至六十日一服二合六十日至百日¶
　一服二合半百日至二百日一服三合臨熱入硝再¶
　煎服¶
麥煎散　治傷寒咳𠻳大便不通¶
<pb:KR3e0067_WYG_368-27b>¶
　　麻黄(去/節)貝母(炒/)知母　大黄(蒸/)羗活　甜葶藶¶
　　地骨皮(炒/)石膏(煅/)甘草(炙/)滑石(各一/分)¶
　右為末每服一錢水半盞小麥十粒薄荷一葉煎至¶
　三分服之¶
十味湯　治小兒傷寒身熱頭痛咳𠻳喘鳴鼻乾不得¶
　臥(一名敗/毒散)¶
　　前胡(去蘆/頭)柴胡(去/苗)甘草(炙/剉)人參　獨活(去蘆/頭)桔梗¶
　　(炒/)赤茯苓(去黒/皮)枳殻(去瓤/麩炒)芎窮　羗活(去蘆/頭)¶
<pb:KR3e0067_WYG_368-28a>¶
　右麄擣篩每服二錢水一盞入生薑三片大&KR0037;二枚¶
　擘破同煎至七分出滓分温三服一方加防風等分¶
　入薄荷煎服錢氏加甜亭藶半兩薄荷葉半兩一名¶
　羗活散¶
麻黄湯　治小兒傷寒寒熱往來¶
　　麻黄(去/節)牡蠣　雷丸(各十/分)乾薑　桂心　枳殻¶
　　厚朴(炙各/四分)白蘝(四分一/云四合)大黄(六/分)蜀椒(汗一/合)¶
　右取猪脂一斤細切合藥杵熟入絹袋中炙微熱摩¶
<pb:KR3e0067_WYG_368-28b>¶
　兒腹背手足令遍如袋汁盡絞令汁出摩訖粉之厚¶
　衣抱汗出宜于春夏用之至秋冬不可用也¶
取汗湯　治四五歳小兒傷寒¶
　　麻黄(三分/去節)射干　甘草(炙/)升麻　芍藥　貝母¶
　　石膏(碎各/二分)桂心(一/分)杏仁(去皮二/十箇)¶
　右切以水三升煮及一升二合兒强者三合弱者二¶
　合便令臥取汗如人行十五里再服之¶
辛梗湯　理感風傷寒風熱頭疼壯熱鼻涕咳𠻳有痰¶
<pb:KR3e0067_WYG_368-29a>¶
　　人參　乾葛(各三/兩)白术　茯苓(去/皮)甘草(炙/)細辛(去/圡)¶
　　桔梗(各一/兩炒)柴胡　升麻(各三/分)¶
　右㕮咀每服二錢水一盞生薑兩片薄荷三葉煎至¶
　五分去滓服不問傷寒傷風發熱宜先用此藥以調¶
　之¶
麻黄湯　治小兒傷寒發熱咳𠻳頭面熱者¶
　　麻黄　生薑　黄芩(各一/兩)甘草　桂心　石膏¶
　　芍藥(各半/兩)杏仁(十/枚)¶
<pb:KR3e0067_WYG_368-29b>¶
　右㕮咀以水四升煮取一升半分二服兒若小以意¶
　減之¶
小青龍湯　治傷寒温疫表未解惡寒體熱水停心下¶
　乾嘔發熱咳𠻳喘急及主肺脹胷滿鼻塞清涕咳逆¶
　上氣喘鳴迫塞仲景治表不解心下有水氣乾嘔發¶
　熱而𠻳或渴或痢或小便不利或噎水腹滿喘者主¶
　之¶
　　麻黄(三分去節微利者去麻黄加蕘花如彈子大/炒令赤色若噎者去麻黄加附子半錢炮若)¶
<pb:KR3e0067_WYG_368-30a>¶
　　(小便不利小腹滿者去麻黄加茯苓一/兩喘者去麻黄加杏仁三分去皮尖用)赤芍藥(三/分)¶
　　半夏(三分炮若渴者去/半夏加栝樓三分)細辛　乾薑　甘草　桂¶
　　枝(去粗皮/各三分)五味子(半/兩)¶
　右㕮咀每服三錢水一盞煎至七分去滓加減服之¶
八正散　治小兒傷寒壯熱及潮熱積熱斑瘡水豆心¶
　躁發渴大便不通小便赤澁口舌生瘡¶
　　大黄　梔子　木通　滑石　甘草(炙/)瞿麥　車¶
　　前子(炒各/半兩)地萹蓄(一/兩)¶
<pb:KR3e0067_WYG_368-30b>¶
　右為麄末水煎去滓量大小加減瘡豆中加紫草煎¶
　服不拘時一方為末每服嬰孩一字二三歳半錢四¶
　五歳一錢¶
射干湯　治小兒四五歳傷寒壯熱頭疼取汗¶
　　射干　甘草(炙/剉)升麻　芍藥　石膏(搗研各/半兩)麻黄¶
　　(去節根/三分)杏仁(二十枚湯退皮/尖雙仁麩炒)桂心(去麄皮/一分)¶
　右麄擣篩每服一錢水一小盞煎至五分去滓温服¶
　後以衣蓋覆出汗更量兒大小加減¶
<pb:KR3e0067_WYG_368-31a>¶
犀角散　治小兒傷寒頭痛壯熱¶
　　犀角(屑/)黄芩　川大黄(剉碎/微炒)赤芍藥　麻黄(去根/節)¶
　　&KR0797;瓤根(各一/分)柴胡(半兩/去苗)石膏(半兩/細研)¶
　右麄羅為散每服以水一小盞煎至五分去滓量兒¶
　大小以意分減温服¶
抵聖丸　治傷寒五日不能言語熱在胷中¶
　　犀角(屑/)麻黄(去根/節)黄芩　釜下黄土　梁上塵¶
　　竈突墨(各半/兩)川大黄(剉研/微炒)川朴硝(各一/兩)¶
<pb:KR3e0067_WYG_368-31b>¶
　右為末錬蜜和搗三二百杵丸如彈子大每服不計¶
　時候以新汲水研服一丸如渴飲新汲水當有汗出¶
　良久未汗即更服一丸汗出熱退能語若小兒即量¶
　力服之¶
當歸湯　治小兒傷寒發熱服解肌湯不除¶
　　當歸　桂心　甘草(炙/)黄芩　芍藥　人參　乾¶
　　薑(各一/兩)大黄(三/兩)¶
　右切以水三升煮一升去滓下芒硝一兩再煎三兩¶
<pb:KR3e0067_WYG_368-32a>¶
　沸三百日半合二歳一合如不利加之取利為度¶
輕青丹　治嬰孩變蒸及小兒傷寒温壮斑瘡水豆夜¶
　啼驚呌諸驚餘熱口内生瘡小便赤色(一名七寳/輕青丹)¶
　　葛粉　鈎藤(炒為/末秤)天竺黄(各一/分)螺頭青黛(半/兩)白附¶
　　子(三/字)丁香(一字/炒)麝香(一字别研用半/皂子大亦得)鈆錫(灰二錢/一名鈆)¶
　　(白/霜)¶
　右為末粉粟米煮糊為丸如黄豆大嬰孩每服一丸¶
　分三服三二歳每服一丸分二服四五歳每服一丸¶
<pb:KR3e0067_WYG_368-32b>¶
　薄荷蜜熱水磨下¶
地骨皮散　治虚熱潮作亦治傷寒壯熱及餘熱徃來¶
　　知母(銀/州)柴胡(銀/州)甘草(炙/)半夏(湯洗/切焙)人參(去須/切焙)地骨¶
　　皮　赤茯苓(等/分)¶
　右為細末每服二錢薑五片水一盞煎至八分食後¶
　温服量大小加減服之¶
桂枝麻黄各半湯　治太陽病得八九日如瘧壯熱惡¶
　寒熱多寒少其人不嘔清便自下可一日二三度脉¶
<pb:KR3e0067_WYG_368-33a>¶
　微緩者欲愈也脉微而惡寒者此陰陽俱虚不可便¶
　發汗更吐下也面色反有熱者未欲觧也以其不能¶
　得小汗出身必痒¶
　　桂枝(去皮八/錢一字)芍藥　生薑　甘草　麻黄(去節各/半兩)¶
　　杏仁(十二枚/去皮尖)大&KR0037;(二/枚)¶
　右為細末每服三錢水一盞煎至八分去滓酌兒大¶
　小加減温服¶
大青龍湯　治太陽中風脉浮𦂳發熱惡寒身疼痛不¶
<pb:KR3e0067_WYG_368-33b>¶
　汗出而煩躁者宜用若脉微弱汗出惡風不可服及¶
　治傷寒脉浮緩身不疼乍輕乍重少陰證者¶
　　麻黄(三兩/去節)桂枝(一兩/去皮)甘草(炙一/兩)杏仁(二十箇/去皮尖)大&KR0037;¶
　　(五/枚)生薑(一兩/半)石膏(如半雞/子大)¶
　右㕮咀水一盞煎至七分去滓每服三錢汗出為度¶
　量大小加減¶
五味子湯　治傷寒喘促脉伏而厥¶
　　人參(一/分)杏仁(一分去/皮尖炒)五味子(半/兩)麥門冬(一分/去心)橘皮¶
<pb:KR3e0067_WYG_368-34a>¶
　　(一/分)生薑(一/分)&KR0037;子(五/箇)¶
　右為飲子水一盞煎至七分加減服¶
小柴胡湯　治太陽病十日以去脉浮細如嗜臥者外¶
　已解設胷滿腹痛宜服傷寒五六日中風徃來寒熱¶
　胷脇苦滿黙黙不欲食心煩喜嘔或胷膈燥而不嘔¶
　或渴或腹中痛或脇下痞硬或心下悸小便不利或¶
　不渴身微熱或咳者宜服血弱氣虚腠理開邪氣因¶
　入與正氣相摶結於脇下邪正分爭徃來寒熱休作¶
<pb:KR3e0067_WYG_368-34b>¶
　有時臓腑相連其痛必下邪髙痛下故使嘔也宜服¶
　傷寒五六日身熱惡風項强脇下滿手足温而渴宜¶
　服傷寒五六日頭汗出微惡寒心下滿不欲食大便¶
　硬脉細者為陽發結必有表復有裏也脉沉亦在裏¶
　也汗出微陽微假令純陰結不得復有外證也悉在¶
　裏此為半在表半在裏也脉雖沉緊不得汗非少陰¶
　病所以然者陰不得有汗今頭汗出故知非少陰也¶
　宜服設不了了得糞而解陽明病發潮熱大便溏小¶
<pb:KR3e0067_WYG_368-35a>¶
　便少胷脇滿宜服陽明病脇下硬滿不大便而嘔舌¶
　上白者冝服陽明中風脉弦浮大而短氣促腹滿脇¶
　下及心下痛久按之氣不通鼻乾不得汗嗜臥一身¶
　及目悉黄小便難有潮熱而嘔身前後腫過十日脉¶
　續浮宜服傷寒温疫身體壯熱頭痛項强腰脊四肢¶
　疼痛脇下牢滿乾嘔逆不能飡食及病瘥後徃來寒¶
　熱痰實嘔逆肌體羸瘦倦怠少力活人書云身熱不¶
　渴往來寒熱小柴胡加桂閻氏云小柴胡治瘡豆甚驗¶
<pb:KR3e0067_WYG_368-35b>¶
　　柴胡(二/兩)黄芩　人參　甘草(炙各/三分)半夏(一兩/半泡)生薑¶
　　(三/分)大&KR0037;(十/枚)¶
　右為飲子加減煎服孫兆改名黄龍湯近世此藥盛¶
　行患傷寒不問表裏陰陽皆令服之甚誤矣此藥傷¶
　寒論雖主數十證其間有二證不可服有五證最的¶
　當服之必愈不可服者有二證一者因渴飲而嘔二¶
　者身不温熱當識此二證明矣可服者五證一者身¶
　熱心中逆或嘔逆二者寒熱徃來三者潮熱四者心¶
<pb:KR3e0067_WYG_368-36a>¶
　煩脇下滿或渴或不渴五者傷寒已瘥後更發熱此¶
　五證但有一證更勿疑便可服之必瘥餘證候仔細¶
　參詳合證及脉後相當方可用不可一槩用也世人¶
　但知小柴胡湯治傷寒不問何證便服之反有所害¶
　縁此藥稍寒也唯此五證按而行之庶無失也不可¶
　不察也本方更有加減法雖不在此五證内用之亦¶
　効今亦載於此若胷中煩而不嘔去半夏加人參括¶
　蔞根各一兩腹中痛去黄芩加芍藥三分極効常時¶
<pb:KR3e0067_WYG_368-36b>¶
　腹痛亦療脇下痞硬去大棗加牡蠣一兩若心悸小¶
　便不利去黄芩加茯苓一兩若不渴外有微熱去人¶
　參加桂枝三分温覆微汗愈若咳𠻳去人參大&KR0037;加¶
　五味子半兩乾薑半兩元祐二年時行無大小皆咳¶
　𠻳服此皆愈常時上壅痰實只依本分臨臥食後服¶
　甚効赤白痢中藥無如此驗蓋痢多因伏暑此藥極¶
　解暑病凡傷寒之人審是暑不問是何候連進數服¶
　即解一方治傷寒發渴鼻衂加生地黄右㕮&KR0008;每服¶
<pb:KR3e0067_WYG_368-37a>¶
　二錢水半盞生薑三片&KR0037;子二枚煎至二分去粗温¶
　服温病中暑熱甚宜服¶
葛根橘皮湯　治小兒冬寒未即病至春積寒所折不¶
　得發至夏得熱其寒解冬瘟始發肌中班爛癮疹如¶
　錦紋而咳心悶但嘔清汁者宜服¶
　　葛根　橘皮　杏仁(去皮/尖炒)知母　黄芩　麻黄¶
　　甘草(炙各/半兩)¶
　右㕮咀白水煎加減服¶
<pb:KR3e0067_WYG_368-37b>¶
大黄散　治小兒陽毒傷寒未解熱結在内恍惚如狂¶
　　大黄(一/兩)桂心(三/分)甘草　木通　大腹皮(各一/兩)芒硝¶
　　(七/兩)桃仁(二十一粒去/皮尖麩炒)¶
　右為末白水煎服通利為度¶
清神散　治小兒傷寒無汗咳𠻳身熱無時潮熱鼻中¶
　塞(一名惺惺散方/見本門傷風類)¶
和解湯　治小兒四時感冐寒邪壯熱煩渴鼻塞多涕¶
　驚悸自汗肢節疼痛及膚瘡豆已發未發者皆可服¶
<pb:KR3e0067_WYG_368-38a>¶
　　羗活　防風　川芎　人參(各一/兩)乾葛　川升麻¶
　　(輕/者)甘草(微炒各/半兩)¶
　右為麄末每服三歳兒一錢水一小盞生薑半片&KR0037;¶
　子少許同煎五分去滓服不拘時量大小加減¶
柴胡散　治小兒傷寒壯熱頭疼體痛口乾煩渴¶
　　石膏　黄芩　甘草　赤芍藥　葛根(各一/兩)麻黄¶
　　(去根/節)柴胡(去苗各/半兩)¶
　右為散三歳兒每服一錢水一小盞入生薑少許葱¶
<pb:KR3e0067_WYG_368-38b>¶
　白三寸豉二十四粒同煎至五分去滓温服不拘時¶
　汗出為效量大小加減¶
白术湯　治小兒傷寒頭痛肌熱喘麄¶
　　白术　人參　麻黄(去根/節)甘草(炙/剉)葛根(剉/)藿香(去/根)¶
　　桔梗(炒各/半兩)¶
　右麄擣篩每服一錢水半盞煎至三分去滓不計時¶
　候温服¶
石膏湯　治小兒傷寒頭痛肌熱喘麄¶
<pb:KR3e0067_WYG_368-39a>¶
　　石膏(碎一/錢)白术(半/兩)麻黄(去根/節)桔梗(炒/)甘草(炙/)水萍¶
　　(暴/乾)杏仁(湯浸去皮雙/人各炒一分)¶
　右為麄擣篩每服一錢水半盞葱白少許煎至三分¶
　去滓温服不拘時候¶
黄芩湯　治小兒傷寒體熱面赤口乾或咳𠻳¶
　　黄芩(二兩去/黒心)麻黄(一兩去/根節)桂心(去麄/皮)甘草(炙/)石膏¶
　　(碎/)芍藥(各半/兩)杏仁(十枚湯浸去/皮尖雙人炒)¶
　右七味麄搗篩每服一錢水半盞生薑三片煎至二¶
<pb:KR3e0067_WYG_368-39b>¶
　分去滓量兒大小加減¶
七物黄連湯　治夏月傷寒四肢煩疼發熱其人喜煩¶
　嘔逆滿劇如禍祟寒熱相摶故令喜煩¶
　　黄連　茯苓　黄芩　芍藥　葛根(各一/兩)甘草(炙/一)¶
　　(兩六/錢)小麥(三/合)¶
　右㕮咀以水七升煮取三升冷分三服不能一升煮¶
　可稍稍服之湯熱乃臥藥去毒氣服湯之後胷中熱¶
　及咽喉痛皆瘥其明日後煮一劑如法服之此湯無¶
<pb:KR3e0067_WYG_368-40a>¶
　毒但除熱下氣安病人小兒服者取三分之一以水¶
　四升煮得二升稍稍服¶
乳香丸　治小兒百日内患傷寒壯熱速宜療之¶
　　鏵鉄(一斤燒令通赤以水二斗淬之如此三七/遍煎取二停更入柳葉七片淬而又用)胡¶
　　油麻(二十/一粒)松栢葉(二七/枝)牙硝　乳香(各一/分)金箔¶
　　白芥子(二七/粒)¶
　右並搗為末蜜丸如彈子大以青物褁一丸如燒香¶
　法薫兒雙足微有汗出便瘥¶
<pb:KR3e0067_WYG_368-40b>¶
紅綿散　治嬰孩小兒單傷寒及夾驚傷寒¶
　　麻黄(去節/焙)全蝎(炒/)甘草(炙/)蘇木(炒/)大黄(用濕紙褁/炮令熟切)¶
　　(焙/)天麻(生/)白附子(各一/錢)¶
　右為末每服嬰孩兒一字二三歳半錢四五歳一錢¶
　水一藥注或半錢銀盞綿臙脂些子同煎十數沸如¶
　無綿臙脂只此用綿少許褁藥在内如前法煎須候¶
　綿帶紅色去綿與服¶
前胡散　治小兒傷寒邪熱四五日不除者¶
<pb:KR3e0067_WYG_368-41a>¶
　　前胡(一/兩)甘草(炙/)半夏(湯洗/七遍)桔梗　黄芩　柴胡(去/苖)¶
　　人參(去蘆頭/各半兩)¶
　右為細末每服一錢水一盞入薑三片棗一枚同煎¶
　至五分去滓温服一方加地骨皮無黄芩¶
雙丸　治小兒身熱頭痛食飲不消腹脹滿或心腹疼¶
　痛大小便不利或下重數起未瘥可再服小兒蒸後¶
　哺食減少氣息不快夜啼不眠是腹内不調並宜用¶
　此丸下之¶
<pb:KR3e0067_WYG_368-41b>¶
　　巴豆(六十枚去皮心膜研新布/絞去油日中晒之白如霜)甘遂(半/兩)硃砂(一錢/研)¶
　　甘草(一兩一/分炙)牡蠣(煅赤取/净二兩)&KR0331;核(取仁四/兩半研)麥門冬(湯/洗)¶
　　(去心二/兩半)¶
　右麥門冬甘草甘遂牡蠣四味為細末入巴豆硃砂¶
　&KR0331;仁合和搗二千杵更入蜜少許搗和極熟旋丸半¶
　歳兒服如半麻子大一二歳者服如麻子大一枚分¶
　一雙三四歳者服如麻子大二丸五六歳者服如大¶
　麻子大二丸七八歳者如小豆大二丸十歳微大於¶
<pb:KR3e0067_WYG_368-42a>¶
　小豆二丸常以雞鳴時服如至日出時不下者熱粥¶
　飲服數合投之即下藥丸皆雙出也下利甚者濃煎¶
　冷粥飲便止¶
解肌散　治小兒傷寒壯熱¶
　　地骨皮　㯽榔　芍藥　當歸(各半/兩)甘草(炙/)石膏¶
　　(各一/分)麻黄(去節用湯/浸洗一錢)¶
　右為末每服半錢水一盞煎至六分温服¶
細辛散　治小兒大人頭疼及傷寒壯熱頭風明目¶
<pb:KR3e0067_WYG_368-42b>¶
　　細辛　石膏　何首烏(各一/分)川烏頭　川芎　乾¶
　　薄荷(各半/兩)蝎(十四/箇)¶
　右為末用薄荷茶調下一錢服之¶
三黄散　治小兒傷寒五六日壯熱心躁口乾煩渴大¶
　小便難¶
　　川大黄(半兩/炒剉)麥門冬(半兩去/心焙)石膏(一兩/細研)川芒硝¶
　　黄芩　甘草(各一分炙/微赤剉)黄連(一分/去鬚)¶
　右為散每服一錢以水一小盞煎至五分去滓量兒¶
<pb:KR3e0067_WYG_368-43a>¶
　大小分减頓服以利為度¶
丹參湯　治小兒卒寒熱不休不能服藥¶
　　苦參　莽草　丹參　桂心(各三/兩)菖蒲(半/斤)雷丸(一/升)¶
　　蛇麻子¶
　右以水二斗煑三五沸適寒温以浴兒避眼及陰¶
雷丸浴湯　治小兒忽寒熱¶
　　雷丸(二十/枚)大黄(四/兩)黄芩(一/兩)苦參　石膏(各三/兩)丹參¶
　　(二/兩)¶
<pb:KR3e0067_WYG_368-43b>¶
　右㕮咀以水二斗煮取一斗半浴兒避眼及陰浴訖¶
　以粉粉之勿厚停一宿復浴¶
解肌湯　治傷寒發熱心煩躁渴透肌散毒¶
　　麻黄(半兩去節/各用三錢)人參(半/兩)川芎(半/两)芍藥(半/兩)前胡(一/分)獨¶
　　活(半/兩)¶
　右㕮咀每服一錢水半盞生薑一片薄荷一葉煎至¶
　三分去滓三歳以下一歳以上一服作二服(一名人/參羗活)¶
　(散/)¶
<pb:KR3e0067_WYG_368-44a>¶
藿香正氣散　治傷寒發嘔¶
　　藿香葉　厚朴(製/)半夏(製/)甘草(炙/)蒼术(米泔浸/一宿炒)陳¶
　　皮(各等/分)¶
　右㕮咀每服二錢水半盞薑三片棗半枚煎至二分¶
　去滓服¶
大柴胡湯　治陽明病外證身熱汗出而不惡寒但惡¶
　熱宜服陽明病脉遲頭眩𤼵熱小便難此欲發疽¶
　必小腹滿宜服陽明病脇下硬滿大便秘而嘔口燥¶
<pb:KR3e0067_WYG_368-44b>¶
　宜服陽明病中風其脉浮大短氣心痛鼻乾嗜卧不¶
　得汗一身盡黄小便難有潮熱而噦宜服傷寒三日¶
　少陽受病口乾燥目眩宜服少陽病脇下堅滿熱乾¶
　嘔不食徃來寒熱若未吐下其脉沉緊宜服少陽病¶
　若已吐下發汗讝語者宜服少陽中風兩耳無所聞¶
　目赤胷中滿而煩不可吐下吐下則悸而驚宜服少陰¶
　病時時惡寒悶不欲厚衣者宜服少陰病利清¶
　水色青者心下必痛口乾燥宜服傷寒六日陽脉澁¶
<pb:KR3e0067_WYG_368-45a>¶
　隂脉弦常腹中急痛宜服傷寒六日下之胷滿煩驚¶
　小便不利讝語一身不可轉側宜服傷寒發熱汗出¶
　不解心下痞硬嘔吐不利傷寒十餘日熱結在裏徃¶
　來寒熱及陽明病汗出讝語腹中滿痛并陽明少陰¶
　合病下利脉滑而數傷寒六七日目中不了了睛不¶
　和無表裏證大便難身微熱七八日脉浮數病人煩¶
　熱汗出觧後又如瘧狀日晡發潮熱脉滑者宜服之¶
　　柴胡(二/兩)枳殻(半兩麩炒/一作枳實)黄芩　大黄　半夏(炮/)赤¶
<pb:KR3e0067_WYG_368-45b>¶
　　芍藥(各一/兩)¶
　右㕮咀生薑&KR0037;煎加減服之¶
竹葉石膏湯　治傷寒觧後虚羸少氣嘔逆欲吐及虚¶
　煩似傷寒身熱煩躁頭不疼脉不急數兼治中暑渴¶
　煩吐逆脉數者¶
　　淡竹葉(半/錢)甘草(半兩/炒)石膏(四/兩)半夏(三/兩)麥門冬(二/兩)人¶
　　參(半/兩)¶
　右㕮咀入粳米加減服嘔者加生薑兩半水煎服之¶
<pb:KR3e0067_WYG_368-46a>¶
知母麻黄湯　治傷寒瘥後或十數日半月二十日終¶
　不惺惺昏沉似失精神言語錯繆又無寒熱醫者或¶
　作鬼祟或作風疾多治不瘥或朝夕潮熱額赤或有¶
　寒熱似瘧都是發汗不盡餘毒在心包絡間所致¶
　　知母(一兩/半)麻黄(去/節)甘草　赤芍藥　黄芩(各半/兩)桂¶
　　枝(半兩夏/月減半)¶
　右㕮咀泉煎加減服連進三服温覆令微汗若心煩¶
　不得眠欲飲水當少少與之令胃中和即瘥未汗再¶
<pb:KR3e0067_WYG_368-46b>¶
　服一法小柴胡牛黄清心丸尤佳¶
龍膚散　治小兒傷寒瘟疫身熱昏睡氣粗風熱痰實¶
　壅𠻳驚風潮搐中暑冐悶¶
　　天南星(牛膽製者如無只依/紅連散内製用八錢)雄黄　甘草(各半/錢)天¶
　　竺黄(二/錢)硃砂　麝香(各一/錢)¶
　右為末三歳兒一字薄荷湯調下中暑煩悶雪水調¶
　下¶
陽毒升麻湯　治小兒一二日變成陽毒或已下之後¶
<pb:KR3e0067_WYG_368-47a>¶
　變成陽毒腰背痛煩悶不安面赤狂言狂走或下痢¶
　或見鬼脉浮大數發斑如錦紋咽喉痛下膿血並宜¶
　服之¶
　　升麻(三/分)犀角(屑/)射干　黄芩　甘草(各等/分)人參¶
　右㕮咀水煎併進三服温覆手足汗出則解未效再¶
　服¶
防風蒼术湯　治小兒邪氣在表惡風惡寒有瘡疹未¶
　出可解表發斑疹宜服¶
<pb:KR3e0067_WYG_368-47b>¶
　　防風(半/兩)蒼术　石膏(各一/兩)甘草(炙半/兩)川芎　黄芩¶
　　(各二/錢半)¶
　右為麄末每服二錢生薑三片薄荷七葉水煎日二¶
人參湯　治小兒傷寒外證身熱脉浮¶
　　人參　麻黄(去根/節)赤茯苓(去黒/皮)乾葛(剉/)甘草(炙各/半兩)¶
　右麄搗篩每二錢水一小盞入葱白少許同煎至六¶
　分去滓分温二服¶
栝樓根散　治小兒傷寒壯熱頭痛煩渴¶
<pb:KR3e0067_WYG_368-48a>¶
　　栝樓根(半/兩)苦參(一分/剉)人參(去蘆頭/一分)寒水石(半/兩)甘草¶
　　(一分炙/微赤剉)石膏(半/兩)¶
　右為麄散每服一錢以水一小盞煎至五分去滓不¶
　計時候温服量兒大小以意加減¶
柴胡散　治傷寒傷風熱氣壅涎盛胷膈不利或時行¶
　疹痘未分或痢疾潮熱但一切積氣温壯皆宜服¶
　　柴胡(二/兩)人參　甘草　黄芩(各一/兩)半夏(泡七/次)麻黄¶
　　(去節各/五錢)¶
<pb:KR3e0067_WYG_368-48b>¶
　右剉散每服二錢生薑二片薄荷三葉淡竹青少許¶
　煎温服鼻衂加生地黄瘧痰加生薑桃柳枝地骨皮¶
　痢疾作熱涎盛加桑白皮¶
解肌散　治小兒傷寒發熱四肢煩疼¶
　　赤芍藥(半/兩)杏仁(湯浸去皮尖雙/仁麩炒微黄)桂心　川大黄(剉/碎)¶
　　(微/炒)甘草(炙微赤剉/各一分)麻黄(三分去/根節)¶
　右麄羅為散每服一錢以水一小盞煎至五分濾去¶
　滓不計時候量兒大小加減温服¶
<pb:KR3e0067_WYG_368-49a>¶
麻黄散　治小兒傷寒體熱頭痛心煩¶
　　麻黄(去根/節)甘草(炙微/赤剉)赤芍藥(各半/錢)川大黄(剉碎/微炒)杏¶
　　仁(湯浸去皮雙仁麩/炒微黄各一分)石膏(一/兩)¶
　右麄羅為散每服一錢以水一盞煎至五分去滓不¶
　計時候量大小以意加減温服¶
前胡散　治小兒傷寒心胷壅悶煩熱頭痛¶
　　前胡(半兩去/蘆頭)石膏(一兩/細研)黄芩　赤茯苓　枳殻(麩/炒)¶
　　(微黄/去瓤)甘草(炙微赤剉/各一兩)¶
<pb:KR3e0067_WYG_368-49b>¶
　右麄羅為散每服一錢以水一小盞煎至五分去滓¶
　不計時候量兒大小加減温服¶
黒散子　治小兒傷寒解利邪熱¶
　　川大黄(半/兩)麻黄(去根/節)川升麻　芍藥　杏仁(去皮/尖)¶
　　甘草¶
　右慢火炒令黒色搗羅為散每服半錢至一錢煎荆¶
　芥湯調下¶
三十六種三黄散　治正受傷寒¶
<pb:KR3e0067_WYG_368-50a>¶
　　麻黄(半錢/去節)大黄(二錢/炒)黄芩(一/分)犀角(三/錢)茵蔯　甘草¶
　　(炙各/一錢)¶
　右為末服半錢濃煎葱白薄荷湯調連進二三服譬¶
　如大段壯熱只用一錢治小兒一日五日寒熱本草¶
　以栁枝煎湯浴¶
附子散　治小兒中風傷寒眼目不開手足厥冷口多¶
　出涎啼聲不出澁禁或時覺躁悶(方見本門中/風口禁類)¶
麥門冬散　治小兒傷寒煩熱頭痛嘔逆¶
<pb:KR3e0067_WYG_368-50b>¶
　　麥門冬(去心/三分)石膏(三分/研)甘草(炙半/兩)¶
　右為散每服一錢水一小盞煎至五分去滓不計時¶
　候温服量兒大小加減¶
葛根飲　治小兒傷寒¶
　　葛根汁　淡竹瀝(各六/合)¶
　右相和二三歳分三服百日兒斟酌煑服之一方生¶
　服¶
枳殻半夏湯　治傷寒嘔¶
<pb:KR3e0067_WYG_368-51a>¶
　　枳殻(一兩炮/去穰炒)半夏(一兩湯/泡七次)¶
　右分二服水一盞薑十片煎至一小碗大人分二服¶
　十歳已下可作五服以意加減¶
防己散　治傷寒喘急及諸病喘促¶
　　防己　人參(各等/分)¶
　右為末三歳一錢桑白皮煎湯調下無時¶
龍膽散　治小兒傷寒陽毒毒氣在臓狂言亂語妄走¶
　　草龍膽(一/兩)鐵粉(二/兩)¶
<pb:KR3e0067_WYG_368-51b>¶
　右為末磨刀水調下十二三小兒多有此病¶
問命散　歌曰小兒壯熱又頭疼手足饒寒冷似氷嗞¶
　&KR3428;時時多眼澀睡中忽跳愛虚驚都緣全是傷寒作¶
　不是家親及鬼精發表微溏取通氣免教灾苦病相¶
　縈¶
　　蔾蘆(一兩炒/乾為末)麝香(半錢同/研匀)¶
　右用一字吹鼻中效須先服紅龍散四服次與救生¶
　丸次服真珠散次於鼻中吹藥三兩噴效(一名定/命散)¶
<pb:KR3e0067_WYG_368-52a>¶
豆角膏　治傷寒鼻塞貼顖¶
　　赤豆　皂用(炙過/等分)¶
　右為末以葱油調貼之¶
解交飲子　歌曰初得傷寒兩日間作時壯熱四肢寒¶
　朝來還似依稀瘧至夜猶來似火燃求取𤣥明粉一¶
　物飲中頻喫便身安忽然未得惺惺瘥便與神丹轉¶
　後看　用𤣥明粉一錢加紅粉散一錢分作四服茶¶
　調下相次與喫了更服下項救生丸及真珠散¶
<pb:KR3e0067_WYG_368-52b>¶
香蘇散　治身重脚弱關節疼發熱惡寒小便澁大便¶
　泄自汗或浮滿因久在卑濕或為露雨所襲　用香¶
　蘇散每服二錢水一盞加炙蒼术車前子木𤓰少許¶
　生薑二片煎熱服小便多是効¶
大人參散　治小兒四時傷寒温壯頭疼喘麄鼻鳴及¶
　夾食夾驚煩渴驚悸嗞&KR3428;不進乳食¶
　　人參　白茯苓　羗活　川芎　天麻　防風¶
　　白术　陳皮(去/白)甘草(炙/)藁本(去/蘆)厚朴(薑/製)乾葛　白¶
<pb:KR3e0067_WYG_368-53a>¶
　　芷　桑白皮(炙/)白芍藥(各等/分)¶
　右為麄末一歳兒每服二錢水半盞生薑二片&KR0037;子¶
　一箇煎至二分去滓温服量兒大小加減服之¶
表解散　治傷寒初作壯熱¶
　　桔梗　乾葛　石膏　升麻　麻黄(去/節)赤芍藥¶
　　甘草(各等/分)¶
　右為散每用一錢葱白薄荷同煎服之¶
華葢散　治傷寒¶
<pb:KR3e0067_WYG_368-53b>¶
　　知母　人參　茯苓　紫蘇　烏梅　杏仁　桑¶
　　白皮　麻黄　甜葶藶(炒/)五味子　甘草(各等/分)¶
　右㕮咀每服用䓤白煎服¶
清凉飲¶
　　地骨皮　人參　茯苓(各三/錢)黄芩　乾葛　石膏¶
　　(各半/兩)知母(三/錢)甘草(三/錢)¶
　右㕮咀每服一錢白竹絲&KR0037;子同煎温服¶
地骨皮散　治傷寒熱甚者¶
<pb:KR3e0067_WYG_368-54a>¶
　　地骨皮　白茯苓　麻黄(去/節)黄芩　川芎　前胡¶
　　　白芍藥　升麻　甘草(各等/分)¶
　右㕮咀䓤白同煎服¶
治傷寒已解而盗汗不止者¶
　　牡蠣　麻黄根　硃砂　甘草(各三/錢)¶
　右為末每服半錢麥門冬湯調下如表過體虚面白¶
　而多盗汗者但與四君子湯¶
張渙羗活湯　治小兒傷寒解利邪氣兼解麻豆熱及¶
<pb:KR3e0067_WYG_368-54b>¶
　驚瘡等證¶
　　羗活　防風　川芎　人參(去蘆頭/各一兩)乾葛根　川¶
　　升麻　犀角　甘草(各一/兩半)¶
　右件搗篩為細末毎服一錢八分水一盞生薑二片¶
　薄荷三葉煎至五分去滓放温熱服傷寒大便不通¶
　亦宜服紅綿散如實熱宜用膽星丸下之¶
人參散　治傷寒潮熱鼻塞頭疼亦治清涕壯熱不解¶
　　人參　茯苓　羗活　當歸　前胡　甘草(各一/錢)¶
<pb:KR3e0067_WYG_368-55a>¶
　　麻黄(三錢/去節)¶
　右為末每服半錢水半盞薑一片同煎三分温服¶
柴胡飲子　治小兒傷寒五七日陰陽不和發熱唇焦¶
　口燥咽乾煩渴引飲潮熱邪熱大便秘澁並宜服之¶
　　柴胡(去/蘆)人參(去/蘆)芍藥　當歸(去/蘆)淨黄芩　大黄¶
　　甘草(炙各/半兩)¶
　右㕮咀每服二錢水一小盞生薑三片同煎至七分¶
　去粗温服或乳母宜多服之¶
<pb:KR3e0067_WYG_368-55b>¶
香葛湯¶
　　乾葛(一/兩)川升麻　羗活　桔梗(微/炒)白芍藥　川芎¶
　　　白茯苓　白芷　甘草(各半/兩)¶
　右㕮咀每服三錢水半盞薑䓤煎取半服¶
脫甲散　調理小兒嬰孩傷寒體熱頭面昏沉不思飲¶
　食夾驚夾食寒熱大小便閉澁或赤或白煩躁作渴¶
　冷汗妄流夾積傷滯膈滿脹急青黄體瘦日夜大熱¶
　及療傷寒傷暑驚癎客忤筋骨堅臓疳氣等熱並宜¶
<pb:KR3e0067_WYG_368-56a>¶
　服之¶
　　柴胡(去/蘆)川當歸(洗/淨)龍膽草(去/蘆)知母(各三/錢)人參　川¶
　　芎(各三/錢)白茯苓(二錢/半)甘草(炙四/錢)麻黄(二錢去節/留根一錢)¶
　右為細末每服一大錢水一小盞入小䓤白連鬚一¶
　寸同煎至半盞温服不拘時　此方散熱扶表救裏¶
　表虚冷汗不妄行裏熱冷氣不閉即外結通關内則¶
　開渠通關流行經絡開渠不壅臓腑然其知母當歸¶
　順正隂陽人參甘草和益腸胃柴胡川芎滌去寒¶
<pb:KR3e0067_WYG_368-56b>¶
　邪茯苓龍膽止津生汗麻黄去節留根功全表裏䓤¶
　白連鬚出汗効正盈虧熱在表裏之間施無不可積¶
　𫝊驚癎之候用立見功䓤根至良號曰脫甲奇妙¶
　　　傷寒咳𠻳(附論/)¶
夫小兒傷寒是寒於皮膚摶於血氣使腠理密氣不宣¶
泄藴積生熱故頭痛體疼而壯熱其𠻳者邪在肺肺候¶
身之皮毛而主氣傷寒邪氣¶
有膿血也¶
<pb:KR3e0067_WYG_368-57a>¶
白术散　治小兒内中冷氣及傷於外寒咳𠻳或時寒¶
　熱頭痛¶
　　白术(半/兩)赤芍藥(一/分)紫苑(洗去/苗圡)麻黄(去根/節)厚朴(去麄/皮塗)¶
　　(生薑汁炙/令香熟)人參(去蘆/頭)甘草(炙微/赤剉)陳橘皮(一分湯浸/去白瓤焙)¶
　　杏仁(各半兩湯浸去皮/尖雙人麩炒微黄)¶
　右為散每服一錢以水一小盞煎至五分去滓不計¶
　時候量兒大小加減服之¶
貝母散　治小兒傷寒痰逆咳𠻳不欲乳食¶
<pb:KR3e0067_WYG_368-57b>¶
　　貝母(煨微/黄)桔梗(去蘆/頭)甘草(各一分炙/微赤剉)陳橘皮(半兩/湯浸)¶
　　(去白/瓤焙)桂心(一/兩)人參(去蘆/頭)乾薑(各一分/炮裂剉)杏仁(半兩湯/浸去皮)¶
　　(尖雙仁麥/炒微黄)半夏(一分湯洗/七遍去滑)¶
　右為散每服一錢以水一小盞入生薑少許煎至五¶
　分去滓不計時候温服量兒大小加減¶
枇杷葉散　治小兒傷寒壯熱嘔吐¶
　　枇杷葉(一分拭去/毛炙微黄)川升麻(半/兩)人參(半兩去/蘆頭)茅根(一/兩)¶
　　(剉/)竹茹(三/分)貝母(半兩煨/微黄)¶
<pb:KR3e0067_WYG_368-58a>¶
　右為散每服一錢以水一小盞入&KR0037;一枚擘生薑少¶
　許煎至五分去滓不計時候看兒大小以意加減温¶
　服¶
麻黄散　治小兒傷寒咳𠻳氣急¶
　　麻黄(半兩去/根節)川大黄(一分剉/碎微炒)木通(半兩/剉)射香(一/分)皂¶
　　角子(二十粒/煨熟)桂心(半/分)¶
　右為散每服一錢以水一小盞煎至五分去滓不計¶
　時候量兒大小以意加減温服¶
<pb:KR3e0067_WYG_368-58b>¶
杏仁散　治小兒傷寒咳𠻳不瘥¶
　　杏仁(湯浸去皮尖雙/仁麩炒微黄)貝母(煨微/黄)川升麻　甘草(炙/微)¶
　　(赤/剉)麻黄(各半兩/去根節)¶
　右為散每服一錢以氷一小盞生薑少許煎至五分¶
　去滓不計時候量兒大小以意加減温服¶
桂心散　治小兒傷寒咳𠻳吐逆晝夜不息¶
　　桂心(半/兩)甘草(一兩炙/微赤剉)紫苑(三分洗/去苗圡)麥門冬(一兩去/心焙)¶
　右為散每服一錢以水一小盞入生薑少許煎至五¶
<pb:KR3e0067_WYG_368-59a>¶
　分去滓不計時候量兒大小服之¶
麥煎散　治四時傷寒頭痛發熱氣喘𠻳痰能利肺經¶
　化痰涎止喘𠻳功効甚速凢傷寒𠻳者便可服之¶
　　人參(去/蘆)白茯苓　苦桔梗(去/蘆)杏仁(不去皮/各五錢)白术¶
　　柴胡(去/蘆)知母　貝母(去/心)麻黄(去節/根)甘草　葶藶(炒/)¶
　　桑白皮(蜜炙各/三錢)秋冬加桂枝半夏麯五錢¶
　右為末或㕮咀為散生薑葱白湯下喘促加馬兠鈴¶
　裏熱加大黄痰盛加玉餅子𠻳不止鍊蜜為糕夜睡¶
<pb:KR3e0067_WYG_368-59b>¶
　嚼服之¶
麥煎散　治傷寒咳𠻳氣急鼻塞¶
　　知母　貝母　麻黄(去/節)人參　石膏　甜葶藶¶
　　茯苓　地骨皮　杏仁　滑石　柴胡　甘草¶
　　苦梗　大黄(蒸/)乾葛(各等/分)¶
　右㕮咀每服用䓤白薄荷小麥子二十粒煎服¶
治嬰孩兒傷寒咳𠻳温壯水痘麥湯散方¶
　　地骨皮(半兩/炒)麻黄(一分/去節)甘草(半分/炙)人參(一/分)滑石(半/分)¶
<pb:KR3e0067_WYG_368-60a>¶
　　大黄(一分用濕紙/褁煨令熟切)知母(一/分)羗活(一/分)甜葶藶(一分用/紙隔炒)¶
　右為末每服嬰孩小兒一字或半錢三五歳一錢以¶
　水一藥注或半銀盞入小麥七粒或十四粒煎十數¶
　沸服¶
　　　傷寒餘熱(附論/)¶
夫小兒傷寒若四五日後熱即入裏即宜下之下之得¶
利後熱猶不除者是餘熱未盡故也其狀肉常温温而¶
熱是也¶
<pb:KR3e0067_WYG_368-60b>¶
　　　方¶
黄連散　治小兒傷寒得汗利後餘熱不除心神煩躁¶
　夜卧不安¶
　　黄連(去/鬚)大青　川升麻　赤茯苓　人參(去蘆/頭)甘¶
　　草(各一分炙/微赤剉)麥門冬(半兩去/心焙)黄芩　地骨皮(各一/分)¶
　　犀角屑(半/分)¶
　右為散每服一錢以水一小盞煎至五分去滓不計¶
　時候量兒大小加減温服¶
<pb:KR3e0067_WYG_368-61a>¶
麥門冬散　治小兒傷寒汗利已後餘熱不解身體疼¶
　痛心神虚煩不思乳食¶
　　麥門冬(半兩去/心焙)子芩　葛根(各一/分剉)川升麻　前胡¶
　　(各半兩/去蘆頭)犀角屑　𤣥胡　𤣥參　赤芍藥(各一/分)柴¶
　　胡(半兩/去苗)甘草(一分炙/微赤剉)¶
　右為散每服一錢以水一小盞入生薑少許煎至五¶
　分去滓不計時候量兒大小以意加減¶
茯神丸　治小兒傷寒後餘熱不除心神不安¶
<pb:KR3e0067_WYG_368-61b>¶
　　川升麻　𤣥參　車前子(各一/分)茯神　麥門冬(各/半)¶
　　(兩去/心焙)犀角屑　梔子仁　白蘚皮　鐡粉(細/研)硃砂¶
　　(各半兩/細研)¶
　右為末與鐡粉硃砂同研令匀鍊蜜和丸如菉豆大¶
　不計時候以温水下五丸量兒大小加減¶
黄耆散　治小兒傷寒汗利已後餘熱不除口乾心煩¶
　不飲乳食¶
　　黄耆(一分/剉)麥門冬(半兩去/心焙)知母　人參(去蘆/頭)赤茯¶
<pb:KR3e0067_WYG_368-62a>¶
　　苓　黄芩　甘草(各一分炙/微赤剉)¶
　右為散每服一錢以水一小盞煎至五分去滓不計¶
　時候量兒大小加減温服¶
葳㽔散　治小兒傷寒二三日已服藥得汗後餘熱未¶
　除宜服逐毒氣¶
　　葳㽔　川大黄(剉微/炒)川升麻　甘草(炙微/赤剉)黄芩¶
　　大青(各半/兩)¶
　右為散每服一錢以水一小盞煎至五分去滓不計¶
<pb:KR3e0067_WYG_368-62b>¶
　時候量兒大小加減温服¶
治小兒傷寒後餘熱不除四肢不利宜用此湯浴¶
　　川大黄　甘草　防風(去蘆/頭)丹參(各半/兩)雷丸(三/分)白¶
　　术(半/兩)¶
　右為散每服一兩以水三升煎二升半去滓看冷熱¶
　於密室中浴兒後宜避風隔日再用¶
　　　傷寒熱渴(附論/)¶
夫小兒傷寒四五日熱入於臓臓得熱即津液竭燥故¶
<pb:KR3e0067_WYG_368-63a>¶
令熱渴也¶
　　方¶
土𤓰根散　治小兒傷寒煩熱大渴不止¶
　　土𤓰根(半/兩)麥門冬(半兩去/心焙)甘草(炙微/赤剉)枇杷葉(拭去/毛炙)¶
　　(微/黄)葛根(各一/分剉)柴胡(半兩/去苗)¶
　右為散每服一錢以水一小盞煎至五分去滓不計¶
　時候温服量兒大小以意加減¶
人參散　治小兒傷寒頭熱足冷口乾多渴¶
<pb:KR3e0067_WYG_368-63b>¶
　　人參(去蘆/頭)黄耆(剉/)麻黄(去根/節)赤茯苓(各半/兩)蜣蜋(二/枚)¶
　　(去翅足/微炒)¶
　右為散每服一錢以水一小盞煎至五分去滓不計¶
　時候温服量兒大小以意加減¶
石膏散　治小兒傷寒大汗後已下利煩渴不解其脉¶
　洪大宜服¶
　　石膏(一/兩)知母　地骨皮　甘草(炙微/赤剉)人參(各半兩/去蘆頭)¶
　右為散每服一錢以水一小盞入粳米一百粒煎至¶
<pb:KR3e0067_WYG_368-64a>¶
　五分去滓不計時候温服量兒大小加減¶
甘草散　治小兒傷寒熱渴而下後覺煩悶¶
　　甘草(炙微/赤剉)牡蠣粉　黄芩　赤芍藥(各半/兩)¶
　右為散每服一錢以水一小盞煎至四分去滓取雞¶
　子清一枚投入散中熟攪掠去沫徐徐温服量兒大¶
　小加減¶
解肌散　治小兒傷寒發渴¶
　　石膏　寒水石　滑石　甘草(炙/)半夏(製各/等分)¶
<pb:KR3e0067_WYG_368-64b>¶
　右為末每服一錢以水一小盞生薑三片薄荷一葉¶
　煎至二分温服¶
銀白散　治小兒傷寒傷暑伏熱泄瀉自利煩渴口燥¶
　咽乾中暑發渴瘡疹渴並宜服之¶
　　石膏(三錢/水飛)膩白滑石(一/兩)甘草(炙剉/七分)¶
　右為細末每服一二錢煎薄荷湯下白湯亦可不拘¶
　時候¶
　　　傷寒挾實(附論/)¶
<pb:KR3e0067_WYG_368-65a>¶
夫小兒傷寒而蔵氣實者即寒氣相摶而壯熱者謂之¶
挾實也挾有二種有冷有熱其熱實糞黑而臭也其冷¶
實者食不消糞白而酸氣也以此當推知之雖冷熱相¶
殊外皆壯實也¶
赤芍藥散　治小兒傷寒挾實壯熱增寒頭痛¶
　　赤芍藥　知母　子芩　人參(去蘆/頭)枳殻(麩炒微/黄去瓤)¶
　　甘草(炙各一分/微赤剉)石膏(三/分)川升麻　柴胡(半兩/去苖)¶
　右為散每服一錢以水一小盞入青竹葉七片煎至¶
<pb:KR3e0067_WYG_368-65b>¶
　五分去渣不計時候温服隨兒大小增減服之¶
柴胡散　治小兒傷寒挾實壯熱心煩¶
　　柴胡(三分/去苗)當歸(一/分)赤茯芩　川大黄(各半兩剉/碎微炒)甘¶
　　草(炙微/赤剉)赤芍藥(各一/分)¶
　右為散每服一錢以水一小盞煎至五分去渣不計¶
　時服量兒大小以意加減¶
犀角散　治小兒百日已來傷寒挾實壯熱多驚心躁¶
　　犀角屑　川朴硝　龍膽(各一分/去蘆頭)川大黄(半兩剉/碎微炒)¶
<pb:KR3e0067_WYG_368-66a>¶
　　甘草(炙微/赤剉)枳殻(各一分麩炒/微黄去瓤)¶
　右為散每服一錢以水一小盞煎至五分去渣不計¶
　時候温服量兒大小以意加減¶
厚朴散　治小兒傷寒挾食心腹脹滿不欲乳食¶
　　厚朴(半兩刮去令皮塗/生薑汁炙  香熟)川大黄(剉碎/微炒)人參(去蘆/頭)陳¶
　　橘皮(湯浸去/白瓤焙)甘草(炙微/赤剉)朴硝(各一/分)¶
　右為散每服一錢以水一小盞煎至五分去渣不計¶
　時候温服量兒大小以意加減¶
<pb:KR3e0067_WYG_368-66b>¶
大黄散　治小兒四五歳傷寒壯熱挾實心腹脹悶¶
　　川大黄(一兩剉/微炒)甘草(炙微/赤剉)麥門冬(去心/焙)細辛　黄¶
　　芩(各半/兩)¶
　右為散每服一錢以水一盞煎至五分去渣不計時¶
　候温服量兒大小以意加減¶
　　　夾驚傷寒(附論/)¶
小兒傷寒是寒氣客於皮膚摶於血氣使腠理閉密氣¶
不宣泄藴積生熱故頭痛體疼而壯熱也其兼驚者是¶
<pb:KR3e0067_WYG_368-67a>¶
熱乗心心主血脉小兒血氣軟弱心神易動為熱所乗¶
故發驚驚不止則變驚癎也　治小兒驚中兼傷寒候¶
大熱狂躁荒虚亂言口渴此候因驚熱候𫝊此所治者¶
急用麥湯散三服微汗出次日下硃砂膏二服熱漸退¶
第三日下金青丹通三次用匀氣散惺惺散相夾與服¶
第四日身猶有伏熱即下大附散夾迴陽散與服即愈¶
　治夾驚傷寒候渾身壯熱心躁發渴睡裏多驚手足¶
不定兩面額赤色眼睲瞪(睲音性瞪音/鄭直視也)小便赤宜薄荷¶
<pb:KR3e0067_WYG_368-67b>¶
散三二服間用調胃氣藥更進七寳牛黄丸治驚及金¶
蓮散二三服退熱如依次用藥不退徃徃變作驚風¶
玉訣小兒傷寒驚搐歌傷寒驚搐即生涎胃熱乗虚遍¶
體斑額赤口乾脾受熱涎髙風盛發狂言風盛太過胃¶
邪乾燥先與解之涎實下之傷冷温之熱即利之利涎¶
調氣即無悞也　又曰傷寒熱病胃邪攻燥渴頻頻面¶
色紅本是先𫝊心與肺急須解利治驚風此乃傷寒在¶
表宜坯煎散次烏犀膏利涎又與調榮衞忌用熱藥¶
<pb:KR3e0067_WYG_368-68a>¶
石壁經三十六種夾驚傷寒候歌脚冷頭燒氣不和漸¶
生喘急愛眠多有時夢裏頻頻搐(鳳髓經注云/夢裏驚擲)極嗽生¶
涎可柰何吐休止汗方為解解熱消涎去久痾汗出¶
驚除方已疾其餘平藥與調和先調氣次發汗和解解¶
即凉膈膈凉則涎自化矣涎化則搐自住　此患有先¶
受傷寒後受驚亦有先驚而後受傷寒如先受傷寒即¶
先退傷寒後退驚先受驚即先退驚也如退驚與南星¶
丸如有餘熱更一服大青膏如退傷寒即與解表散後¶
<pb:KR3e0067_WYG_368-68b>¶
服調胃散　小兒傷寒并夾驚候其脉浮洪傷寒者小¶
兒内停冷乳包嚼之食外傷冷風於腠裏令兒靣黄色¶
兩頰紅色鼻塞氣喘身上寒毛起鼻流清涕咳𠻳噴嚏¶
煩躁吐食頻多下泄小便如粉皆是傷寒候若加睡中¶
驚擲狂呌睡卧不安穩是夾驚傷寒宜與坯煎為散併¶
三服汗次與鎮心丸若加大喘啼呌是傷寒正受後宜¶
與三黄散三服次與麥湯散三服退熱¶
乳香膏　治小兒夾驚傷寒壯熱涎鳴風熱壅盛鎮心¶
<pb:KR3e0067_WYG_368-69a>¶
　化涎退熱定搐搦¶
　　硃砂　鈆白霜　天竺黄　葛粉　人參　茯苓¶
　　(各半/兩)天麻　甘草(各三/錢炙)白附子(一/分)乳香(二/錢)牛黄¶
　　腦麝(各半/錢)¶
　右為細末鍊蜜為丸如梧桐子大薄荷湯化下二丸¶
坯煎散　治夾驚傷寒及解驚發汗¶
　　全蝎　川烏(炮去/皮尖)甘草(炙/)硃砂　大黄(炮/)羌活¶
　　川芎　麻黄(去/節)天麻(酒/浸)腦麝(各少/許)白殭𧖟(去絲已/上分兩)¶
<pb:KR3e0067_WYG_368-69b>¶
　　(原本/闕)¶
　右為細末每服一錢半入坯子五粒䓤白半寸煎三¶
　四沸通口服二三服汗出¶
麥煎散　治小兒夾驚傷寒吐逆壯熱表裏不解氣麄¶
　喘急面赤自汗或狂言驚呌或不語無汗及癮疹遍¶
　身赤痒徃來潮熱時行麻豆&KR0146;子餘毒未盡渾身浮¶
　腫痰涎咳嗽或變急慢驚風手足搐搦眼目上視及¶
　傷風涎喘頭疼並治之¶
<pb:KR3e0067_WYG_368-70a>¶
　　知母　陳皮　地骨皮(揀/淨)赤藥芍　甘草(炙/)石膏¶
　　　葶藶子　白茯苓(去/皮)杏仁(去皮尖/麩炒)人參　滑石¶
　　(各半/兩)麻黄(一兩去/根節)¶
　右為細末每服一錢麥子煎湯調下如初生&KR3045;兒感¶
　冐風冷鼻塞身熱噴嚏多啼每一字許並用麥煎湯¶
　下一方用肉桂無赤芍藥有知母¶
金泥膏　治傷寒邪熱乘心兼發驚病¶
　　菖蒲(一十九/節者)逺志(去/心)鈎藤(各一/兩)人參(去蘆/頭)草龍膽¶
<pb:KR3e0067_WYG_368-70b>¶
　　甘草(炙各/半兩)¶
　已上搗羅為細末次用¶
　　水銀(一/分)牛黄(别研/一錢)金箔(二十片同水/銀和研如泥)麝香(研一/錢)¶
　右拌匀用蜜半斤酥四兩用銀鍋或石鍋中先入水¶
　二升除去金泥酡酥蜜外先入諸藥慢火熬至一升¶
　新綿濾渣方再下酥蜜金泥攪匀用柳枝不住手攪¶
　熬成膏用甆器合盛每一豆大薄荷湯化下¶
防風天麻丸　祛風鎮驚及傷寒夾驚(方見驚風門/一切驚風類)¶
<pb:KR3e0067_WYG_368-71a>¶
坯煎散　治小兒夾驚傷寒渾身壯熱睡擲欬嗽煩躁¶
　下泄多¶
　　川烏頭(半兩炮/去皮尖)大黄(蒸熟/三錢)雄黄　白附子　甘草¶
　　(炮/)川芎　天麻　殭𧖟(去足各/一錢)麝香(少/許)麻黄(去節/四錢)¶
　右為末每服半錢或一錢大者一錢半水半盞入坯¶
　子五粒䓤白半寸同煎數沸温温服如出汗併三服¶
紅綿散　治小兒夾驚傷寒頭疼壯熱心煩氣麄驚悸¶
　　天麻　白附子　全蝎(去/足)殭𧖟(炒去/絲嘴)大黄(炮/)麻黄¶
<pb:KR3e0067_WYG_368-71b>¶
　　(去/節)甘草(炙/)蘇木(炒/)硃砂(一方/不用)南星(炮/)¶
　右各等分為末每服半錢綿少許水半盞煎三分¶
麥湯散　治夾驚夾實傷寒氣急嗽聲¶
　　滑石　石膏　知母　貝母　麻黄　杏仁(炒製/研)¶
　　甘草　甜葶藶(薄紙/盛炒)人參　地骨皮(去骨各/等分)¶
　右為末每服一錢小麥二十粒煎湯下涎盛氣促桑¶
　白皮湯下¶
梨漿餅子　治小兒傷寒驚搐治風下涎¶
<pb:KR3e0067_WYG_368-72a>¶
　　輕粉(半/兩)鐵粉　荆芥穗　辰砂　臘茶(各一/錢)郁李¶
　　仁(七箇/出油)粉霜(半/錢)牽牛(二十七/箇微炒)腦麝(少/許)¶
　右為末錬蜜為餅子加減用梨汁薄荷湯化下¶
三十六種白附子散　治夾驚傷寒¶
　　白附　硃砂(各三/分)全蝎(一分/半)黒附子(炮去/皮臍)雄黄¶
　　羗活(各半/兩)石膏(七錢/半)麻黄(一兩/去節)腦麝(隨意别/入研)¶
　右為末每服半錢一字薄荷臘茶湯下有熱再服¶
麥湯散　治小兒蒸伏熱傷寒欬嗽嚏噴體熱面赤¶
<pb:KR3e0067_WYG_368-72b>¶
　　麻黄(去/節)滑石　甘草　杏仁(去皮/尖)大黄(蒸/)地骨皮¶
　　　芍藥　北葶藶子¶
　右各等分為末每服半錢一錢或一字小麥薄荷湯¶
　下¶
薄荷散　治夾食傷寒熱極生風頭疼壯熱嗽涎鼻塞¶
　及時行瘡豆已發未發皆可服¶
　　薄荷葉(半/兩)羗活　全蝎　麻黄(去/節)甘草(各半/錢)殭𧖟¶
　　　天竺黄　白附子(炮各/一分)¶
<pb:KR3e0067_WYG_368-73a>¶
　右為細末每服一錢水半小盞煎至三分加竹瀝少¶
　許妙一方為末薄荷茶清調下孩兒一字二三歳半¶
　錢¶
白霜丸　治小兒驚風傷寒四五日未得汗揺頭揚手¶
　上竄多啼呌不睡喫水不休¶
　　鈆白霜　硃砂　馬牙硝　人參　天竺黄　甘¶
　　草(炙各/半兩)山梔子(一/兩)¶
　右為末鍊蜜為丸如桐子大每服一丸冷熱蜜湯化¶
<pb:KR3e0067_WYG_368-73b>¶
　下¶
没石子膏　治驚胃氣虚弱吐後手足搐搦眼下及唇¶
　青者不進飲食是夾驚傷寒¶
　　没石子(三箇/生用)人參　訶子(炮/)白术(各二/錢)丁香(五七/箇)¶
　　甘草(炙半/兩)香附子(三十七/箇去皮)¶
　右為末匀煑猪肚研丸如桐子大不進飲食白术湯¶
　下¶
鐵刷散　治夾驚傷寒¶
<pb:KR3e0067_WYG_368-74a>¶
　　麻黄(去根節/一兩)甘草(炙半/分)細辛(半/兩)石膏　葶藶　青¶
　　皮(各一/分)杏仁(十一/箇)¶
　右為末如小兒傷寒三二日壯熱不曾調理外風把¶
　定關竅傷寒面黄白色壯熱微渴此是傷寒候三五¶
　日内心臓熱面赤唇紅多燥壯熱熱極生涎即為驚¶
　也元初傷寒傷風為傷寒此候為夾驚傷寒也如此¶
　患先下異攻散二服紫蘇木𤓰湯煎服後以此藥半¶
　錢水一盞薑三片煎至四分温服頭面微有汗解傷¶
<pb:KR3e0067_WYG_368-74b>¶
　寒不退如壯熱煎勝金散如壯熱後多睡更煩躁口¶
　乾手足冷此是外風把定關竅用綿煎散一服發汗¶
　汗出關竅通只用異攻二服和氣更服此藥解傷寒¶
迴陽散　治小兒夾驚傷寒¶
　　蒼术(一兩米泔/汁浸一宿)甘草(炙半/兩)白术(炮半/兩)陳橘皮(去白/半兩)¶
　　木香　大附子(炮了去皮/科各一分)¶
　右為末每服一大錢用塩湯空心㸃服看形候下之¶
紅綿散　治小兒夾驚傷寒吐逆躁悶熱渴夜啼不睡¶
<pb:KR3e0067_WYG_368-75a>¶
　常服温平鎮心不凉過一日或六七日間進一服不¶
　妨¶
　　全蝎　人參　白茯苓　天麻(各等/分)麻黄(半兩/去節)大¶
　　辰砂(一/錢)¶
　右為細末將辰砂細研一同和匀每服一小錢少許¶
　薄荷葉同煎十沸温服¶
天竺黄散　治小兒傷寒退驚涎¶
　　白殭蠶　鬱金　蟬退　甘草(炙/)天竺黄　山梔¶
<pb:KR3e0067_WYG_368-75b>¶
　　子(等/分)¶
　右為末每服半錢金銀薄荷煎湯下¶
治小兒夾驚傷寒渾身壯熱涎盛發搐搦¶
　　蝎(七/箇)荆芥　麻黄(去/節)白礬　白附子(各一/錢)蘇木(少/許)¶
　右為細末每服一錢水一盞煎至五分服之¶
金蓮散　治嬰孩小兒潮熱傷寒夾驚¶
　　連翹　山梔子(去/殻)甘草(炙/)防風　蟬殻(洗去土令/淨各等分)¶
　右為末每服嬰孩一字二三歳半錢四五歳一錢¶
<pb:KR3e0067_WYG_368-76a>¶
　水一藥注或半銀盞煎十數沸温服¶
千金丸　治小兒夾食夾驚夾風傷寒微轉¶
　　硃砂(末一/錢)膩粉(一/分)射香(半/錢)全蝎　白丁香(各七/箇末)¶
　右為和匀白飯為丸如蘿蔔子大薄荷湯下一歳三¶
　丸¶
綿煎散　治傷寒退熱¶
　　麻黄(一兩/去節)天麻　紫蘇　天南星(油煎/赤色)彊蚕(各半/兩)¶
　右為末小兒傷寒驚風有些子壯熱面赤沉困頭疼¶
<pb:KR3e0067_WYG_368-76b>¶
　不進飲食用水一盞藥半錢綿一片薄荷湯調下睡¶
　時更煎鐡刷散一服夾驚傷寒無驚只是傷寒二日¶
　進二服一方無麻黄¶
紫散子　治傷寒通利夾驚發汗用紫散子但是傷寒¶
　身熱急服如是積刼服經驗銀液丸¶
　　天麻(一兩/生)川芎(半/兩)鐡粉(三分上/色者)硇砂(一/錢)¶
　右為末入腦麝各少許同研每服一字半錢金銀薄¶
　荷湯下併二服汗自出¶
<pb:KR3e0067_WYG_368-77a>¶
紅蓮散　治小兒夾驚咳嗽氣急體熱驚悸和順瘡豆¶
　　硃砂(二/錢)麝香(一/字)腦子(少/許)南星(一兩薑汁浸一夕煑/乾皂角水一盞浸一)¶
　　(夕煑乾荆芥水一盞/浸一夕煑乾再焙)¶
　右為末三歳兒抄一字薄荷湯調下一方用天麻一¶
　錢¶
紅龍散　治小兒夾驚傷寒額赤氣粗睡卧不安及治¶
　驚熱小便不通服之¶
　　海金砂(半/兩)生硃(二/錢)腦麝(各半/字)桂府滑石(一兩/半)¶
<pb:KR3e0067_WYG_368-77b>¶
　右為末燈心湯調下三歳兒一字¶
紅桃散　治小兒夾驚傷寒頭疼壯熱涎潮驚悸多哭¶
　氣麄心煩及治氣壅膈節不通¶
　　石膏　寒水石(一/兩)腦麝(各半/字)¶
　右為末燈心湯調下大小加減服之¶
勝金散　治小兒傷寒熱驚風麻豆疼疹潮熱¶
　　天南星(一/兩)白附子(半/兩)雄黄(二/錢)¶
　右為末每服一錢水一盞䓤白三寸同煎三分作三¶
<pb:KR3e0067_WYG_368-78a>¶
　度與作三服¶
無惜散　治夾驚傷寒¶
　　浮萍(紫背者/一錢)犀角(屑半/錢)鈎藤鈎(三七/箇)¶
　右為末每服半錢蜜水調下連三服出汗為度後常¶
　服亦佳¶
　¶
　¶
　¶
<pb:KR3e0067_WYG_368-78b>¶
　¶
　¶
　¶
　¶
　¶
　¶
　¶
　普濟方卷三百六十八¶
