# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.798874
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百五十六
<pb:KR3e0067_WYG_356-1a>¶
欽定四庫全書¶
　普濟方卷三百五十六　明　周王朱橚　撰¶
　　産難門¶
　　　總論¶
凢婦人以血為主惟順氣則血順胎氣安而後生理和¶
今富貴之家往往保惜産母惟恐運動故禁出入專坐¶
卧曽不思氣閉而不舒快則血凝而不流暢産不轉動¶
以致生理失宜臨産必難甚至悶絶一也且如貧者生¶
<pb:KR3e0067_WYG_356-1b>¶
育日夕勞苦血氣舒暢生理甚易何俟乎藥則孕貴於¶
運動者明矣次則産婦姙娠已經六七箇月胎形已具¶
而世人不知禁忌恣情交合嗜慾不節使敗精淤氣聚¶
於胞中致令子損母傷臨産必難二也何以知之生下兒¶
子頭上有白膜一片滯膩如膠俗強名曰戴白生兒身¶
有青有黑俗強名曰宿痣此是入月交合所致也如此¶
則不特母病其子一生浸滛赤爛瘡瘍俗謂之胎蛆動¶
逾嵗月不差三則臨蓐太早傷筋骨或信巫卜或説鬼¶
<pb:KR3e0067_WYG_356-2a>¶
祟多方誤恐致令産母心驚神恐憂惱怖懼又為閑雜¶
婦人喪孝穢濁之人衝觸若不預為杜絶臨産必難三¶
也何以知之如偷生之女不正之属既無産厄子母均¶
安其理可知凡臨産初時腹痛或作或止名曰弄痛稳¶
婆踈率不候時至便令試水試水頻洴胞浆先破風颯¶
産門産道乾澁及其兒轉便令坐草太早兒轉亦難致¶
令産難四也直候痛極眼中如火此是兒逼産門方用¶
坐草即令易産如坐草稍久用力太過産母困睡抱¶
<pb:KR3e0067_WYG_356-2b>¶
腰之人又不穏當致令坐立傾側胎死腹中其為難産¶
五也時當盛暑宜居深幽房屋當常令坐立開啓忩户¶
多貯清水以防血暈血悶血溢妄行血虚發熱之症如¶
冬末春初天色凝寒宜宻閉塞産室窒塞罅隙内外生¶
火常令煖氣如春仍令下部衣服不可少綿方免胎寒¶
血結無致産難六也¶
經驗方云婦人産難重事也凡産婦入月切忌飲酒呌¶
怒臨産時先脱尋常所着衣以籠井口則易産亦衣易¶
<pb:KR3e0067_WYG_356-3a>¶
下不可令人喧擾及作倉忙之狀止令老成在旁扶持¶
㸔待産母惟當飡軟飯粥之類初覺㣲痛而不甚名曰¶
弄痛不可便行試水探聼産母坐卧切湏熟忍或服催¶
生符藥却不可曲腰眼垂連腰引動眼中如見火色此¶
是兒轉又湏令人扶䇿徐徐而行若行歩艱即凭物立¶
湏臾扶䇿再行直立至連相引陣痛頻頻又服催生符¶
藥免強扶行痛轉甚難於行立認是産時將至然後安¶
詳坐草上草之時切勿太早恐兒在腰中難於轉側及¶
<pb:KR3e0067_WYG_356-3b>¶
胞漿先破子道乾澁皆致難産務要産婦惜力心中熱¶
悶先以蜜一匙新汲水調下若熱悶未已以生鷄子一¶
箇打破吞服直待兒逼産門頭端正然後令人抱腰其¶
抱腰之人不得傾斜則兒順其理自然易産新産下便¶
以新汲水令産母徐啜三二呷以凉心經不致敗血上¶
行可省百病又有卧産者湏待卧定皆平着席體不傴¶
曲則兒不失道如能依此節度必無難産之理纔得分¶
娩切忌問是男是女且服壓血藥仍令人用手或物從¶
<pb:KR3e0067_WYG_356-4a>¶
心下按至臍腹惟宜避風房内常淬醋煙以防暈悶○¶
儒門事親書收産胎論云有一孕婦年十八嵗臨産召稳¶
媪三人其二極拽婦之臂其一媪頭抵婦之腹中以兩¶
手扳手腰極力為之胎死於腹良乆乃下兒亦如血乃¶
穏媪殺之也豈知瓜熟自落何必如此乎其婦因兹經¶
脉斷閉腹如刀刺大渇不止小溲悶絶主病者禁水不¶
與飲口舌枯燥牙齒黧黒臭不可聞飲不下昏憒欲¶
死戴人先以雪水恣令飲之納二升許痛緩渇止次舟¶
<pb:KR3e0067_WYG_356-4b>¶
車丸通經散前後五六服下数十行食大進仍以桂苓¶
甘露飲六一散柴胡飲子等調之○又論云凡婦難産¶
者皆因燥澁致臟腑不得開通宜先於降誕之日入月¶
之日用長流水調益元散日三服産必易産後亦無一¶
切虚熱氣血不和之疾如未入月則不宜服之以滑石¶
滑胎故也¶
凡人生産先知此十一産證候則生産之婦永無傷損性¶
命生産之間性命最重幸而孩子易生人不知福萬一¶
<pb:KR3e0067_WYG_356-5a>¶
有少艱難則湏臾之間子母之命懸於絲髮但世人所¶
患者惟在生産收生之人少有精良妙手縁此多有損¶
命因傷其事為十一産論一曰正産者盖婦人懐胎十¶
月滿足隂陽氣足忽然腰腹作陣疼痛相次胎氣頓䧟¶
至於臍腹疼痛極甚乃至腰間重痛榖道挺出迸繼之¶
浆破血下兒子遂生此名正産二曰傷産者盖婦人懐¶
胎忽有七月八月而産或至九月十月而産忽有經一¶
年二年及四年五年而後産今獨以十月滿足為正産¶
<pb:KR3e0067_WYG_356-5b>¶
盖一人之生隂注陽定各有時日不可改移今有未産¶
一月已前忽然臍腹疼痛有如欲産仍却無時是名試¶
月非正産也但一切産母未有前面正産候即不可令¶
人抱腰産母亦不可妄亂用力盖欲産之婦臍腹疼痛¶
兒身未順収生之人却教産母虚亂用力兒身纔方轉¶
動却被産母用力一逼遂使兒子錯路忽横忽倒不能¶
正身皆縁産母未當用力之所致也凡産母用力湏待¶
兒子順身臨逼産門始用力一迸令兒下生此方是産¶
<pb:KR3e0067_WYG_356-6a>¶
母用力得當也未有正産之候而用力太早幷妄服藥¶
餌令兒下生譬如揠苖而助之長非獨無益而又害之¶
此名傷産三曰催産者言婦人欲産浆破血下臍腹作¶
陣疼痛甚兼腰重是正産之候但兒却未生即可服藥¶
以産之或有腹痛数日産母困苦已分明見得是正産¶
之候但兒子難生亦可服藥以助産母之正氣令兒速¶
得下生此名催産四曰凍産者盖言三冬之月天氣寒¶
冷産母血經得冷則凝結而不散因其血之不散以致¶
<pb:KR3e0067_WYG_356-6b>¶
兒子不能生下此之一弊為害最深然世人不知覺若¶
冬産婦下部不可脱却綿衣并不卧坐寒冷之處當滿¶
房着火令遍方常有暖氣常令産母背身向火令臍下¶
腿膝間常有煖氣若背上心前少間寒冷湏是煖炙綿¶
衣以包之貴其血得熱則流散使兒子易生此名凍産¶
若春秋之間天地有隂濕寒冷之氣亦可房中以㣲炭¶
火煖為妙五曰熱産者盖言盛暑之月欲産之婦當要¶
其温凉得所不可因熱恣意取凉及有傷損胎氣又生¶
<pb:KR3e0067_WYG_356-7a>¶
産之處不可多着人数切忌人多熱氣逼襲産母盖人¶
之血氣得熱則散熱過則損令當夏暑炎熱之盛而産¶
母氣虛則其血得熱而上蒸能令産母發熱頭痛面赤¶
昏昏如醉乃至不知人事世有名血暈者因此而成也¶
若産於夏月時少有清凉之氣隂雨之變産母不可任¶
取凉恐生大病六曰横産者盖兒子下先露其手或先¶
露其臂此因未當用力而産母用力之過也臍腹疼痛¶
兒身未順若是産母用力一逼遂致身横而不能生不¶
<pb:KR3e0067_WYG_356-7b>¶
幸而有此證候當令産母安然仰卧令看生之人推兒¶
入去凡推兒之法先推其兒身令直上漸漸通手以中¶
指摩其肩推其上而正之漸引指攀其耳而正之湏是¶
産母仰卧然後推兒直上徐徐正之候其身正門路皆¶
順煎催生藥一盞令産母吃了方可令産母用力令兒¶
下生此名横産若㸔生之人非精良妙手不可依此法¶
恐恣其愚以傷人命七曰倒産者盖因其母胎氣不足¶
関鍵不牢用力太早致令兒子不能回轉順生便只直¶
<pb:KR3e0067_WYG_356-8a>¶
下先露其足也治之之法當令産母於床上仰卧令看¶
生之人推其足入去分毫不得令産母用力亦不得驚¶
恐候兒自順若乆不生却令㸔生之人輕輕用手内入¶
門中推其足令就一畔直上令兒頭一畔漸漸順下直¶
待兒子身轉門路正當然後煎催生藥令産母服一盞¶
後方始用力一逼令兒生下此名倒産若看生之人非¶
精良妙手不可依用此法恐恣其愚以傷人命八曰偏¶
産者盖因兒子回轉其身未順生路未正却被産母用¶
<pb:KR3e0067_WYG_356-8b>¶
力一逼致令兒頭偏拄左腿或偏拄右腿反無從用力¶
致令兒雖近人門而不能生下但云兒已露頂然不知¶
兒之所露却非頂也或左額角或右額角而已謂兒頭¶
偏拄一畔以此不能收治之之法當即令産母仰卧令¶
看生之人輕輕推兒近上以手正其頭令兒頭頂端正¶
向人門然後令産母用力一逼即便兒子生下即令兒¶
却只露額當令看生之人以一件綿衣炙令温煖用褁¶
手急於榖道或是小兒之後骨偏拄榖道外旁輕而推¶
<pb:KR3e0067_WYG_356-9a>¶
兒令正即便令産母用力逼兒生也此名偏産凡遇榖¶
道外傍推兒頭正湏推其上而正之仍是小用輕力推¶
些兒上而正之也若看生之人非精良妙手不可依用¶
此法恐恣其愚以傷人命九曰礙産者盖言兒身已順¶
門路俱正兒子已露正頂而不能生下盖因兒身回轉¶
肚帶攀其肩以此露正頂而不能生此名礙産治之之¶
法當令産母於床上仰卧令㸔生之人輕輕推兒近上¶
徐徐引手以中指按兒肩下其肚帶也仍湏候兒身正¶
<pb:KR3e0067_WYG_356-9b>¶
順方令産母用力一送使兒子下生此名礙産若看生¶
之人非精良妙手不可依用此法恐恣其愚以傷人命¶
十曰坐産者盖言兒之欲生當從髙處牢繋一條手巾¶
令産母以手攀之輕輕屈足坐身令兒生下非令産母¶
臨生兒時著坐一物此名坐産若是産母兒將欲生却¶
令坐着一物即抵著兒不能生也十一曰盤腸産趙都¶
運恭人每臨産則母腸先出然後産子産子之後其腸¶
不收甚以為苦名曰盤腸産醫不能療偶在建昌得一¶
<pb:KR3e0067_WYG_356-10a>¶
坐婆之法一施而收之其法遇産後子腸不收之時以¶
醋半盞新汲冷水七分碗調停噀産婦面噀每一縮三¶
噀收盡此良法也後學不可不知欲産之婦脉離經沉¶
細而滑也歌云夜半覺痛應分誕來日日午定知生身¶
重體寒熱又頻舌下之脉黒復青反舌上冷子當死腹¶
中湏遣母歸𡨕面赤舌青細尋㸔母活子死定應難唇¶
口俱青沫又出子母俱死總當判面青舌青沫出頻母¶
死子活定知真新産之脉緩活吉實大絃急見鬼新若¶
<pb:KR3e0067_WYG_356-10b>¶
得沉重小者吉切勿堅牢命不停寸口澁痰不調死沉細¶
附骨不絶生臨産腹痛而腰不痛者未産腹痛轉甚者¶
將産盖腎候於腰胞繫於腎尺脉轉甚弦如急珠者産¶
婦人産乳忌反支月若值此月當坐牛皮上或灰上勿¶
令水血惡物著地則殺人及浣濯衣水皆以器盛過此忌¶
月乃止○凡生産不依圗脱有犯觸於後子母皆死若¶
不至死母子俱病諸事皆不稱心若能依圗無所觸母¶
即無病子亦易養○凡欲産時特忌多人瞻視惟得三¶
<pb:KR3e0067_WYG_356-11a>¶
二人在傍待總産訖乃可告語諸人也若人衆㸔不無¶
難生胎神逐月所直方位不可脩造○正月在床○二¶
月在户○三月在門○四月在竈○五月在床○六月在竈¶
○七月在房○八月在厠○九月在門○十月在戸○¶
十一月在竈○十二月在牀¶
凡孕婦入月切不可洗頭方免産難及横産逆産¶
　　　産難(附論/)¶
夫難産者由先因漏胞去血臓燥或子臓宿挾疾疢或¶
<pb:KR3e0067_WYG_356-11b>¶
觸犯禁忌或始覺腹痛産時未到便驚動穢露早下致¶
子道乾澁産婦力疲皆令難也凡㸔母舌青兒死母活¶
唇口青兩邉沫出者子母俱死面青舌赤沫出者母死¶
子活也故將産時須令坐卧安定背平蓆體不傴曲則¶
兒不失其道若坐卧未安身體斜曲兒正轉動忽遽強¶
&KR0008;氣暴衝擊則令兒趨後孔或横逆皆由産時怱遽或¶
觸犯禁忌坐卧不安定所為故産婦坐卧須平安正順四¶
時方面避五行禁忌若有觸犯多致災禍者也¶
<pb:KR3e0067_WYG_356-12a>¶
　　　方¶
瞿麥湯　治難産及已産胞衣不下或堕胎後血不下¶
　　瞿麥穂　消石　黄連(去/鬚)　滑石　甘草(炙各一/兩)¶
　　王不留行　延胡索　當歸　　大黄(各一兩/一分)生乾¶
　　地黄　連皮大腹　　鬼箭羽　射干　葳靈仙(去/土)¶
　　雷丸　檳榔　京三稜(炒/)　郁李仁(各一両半/)¶
　　呉茱萸(炒半/兩)　牽牛子(炒二/兩)¶
　右麄搗篩每服五錢水盞半入生姜五片同煎至八¶
<pb:KR3e0067_WYG_356-12b>¶
　分去滓温服不拘時¶
催生湯　治姙娠欲産痛陣尚踈難産經三兩日不生¶
　胎死腹中或産母氣乏委頓産道乾澀纔覺痛密破¶
　水後便可服¶
　　蒼术(二兩米泔浸/洗切焙黄色)　枳殻(麩炒/去穰)　白桔梗¶
　　廣陳皮(去/白)　芍藥　白芷　大川芎(各一/兩)　歸身(一/兩)¶
　　交趾桂(去粗皮/不見火)　半夏(湯/洗)　粉草　　麻黄(去/莭)　乾¶
　　薑(刮去/土皮)　厚朴(薑汁/製)　南木香　杏仁(去皮/尖)¶
<pb:KR3e0067_WYG_356-13a>¶
　　白茯苓(各五/錢)¶
　右為末每服二錢順流水温煖調服若覺熱悶白蜜湯¶
　或剉散入真米醋一合煎當隆暑之時恐難輕服但¶
　以五苓散用葵子燈心煎湯調下卻暑清魂滑胎易¶
　産胞漿先破則胎乾難産用白蜜清油浸一合熱酒調¶
　得所頓服胎氣即潤分娩矣¶
易生湯　治婦人血氣不調心腹疼痛或月閉不通每¶
　有姙娠多難産¶
<pb:KR3e0067_WYG_356-13b>¶
　　蒼术(净洗去皮/十二両)　桔梗(二/兩)　枳殻(去穰/麩炒)　麻黄(去/根)¶
　　附子(炮去/皮臍)　陳皮(去白兩/各三)　芍藥　白芷　　芎藭¶
　　當歸　桂(去/皮)　半夏(湯泡/七次)　赤茯苓　甘草(各一/兩半)¶
　　厚朴(薑/製)　亁薑(炮各/二兩)¶
　右除桂枳殻二味别為末外一十四味同為末慢火¶
　炒令色轉攤冷次入桂枳殻末令勻每服三錢水一¶
　盞半醋一合生薑三片煎至一中盞去滓熱服不拘¶
　時候¶
<pb:KR3e0067_WYG_356-14a>¶
神聖散　治婦人難産及横逆産¶
　　乾豬胎　鯉魚皮　女人亂髮(三味各一兩入/瓶子内燒令焦)¶
　　鐺墨　　伏龍肝(細研各/半兩)　墨(煆醋/三度)　　當歸¶
　　桂(去/皮)　芍藥　　白殭蚕(炒/)　白芷　白附子(炮/)¶
　　芎藭(各一/兩)¶
　右為散再研細每服三錢熱酒調下臨産腹痛時便¶
　子母俱無恙産後每日空心一服治月内諸血疾¶
催生方　治婦人臨産胞傷風冷腹痛頻併不能分娩¶
<pb:KR3e0067_WYG_356-14b>¶
　　王不留行　　京三稜(煨/)　牽牛子(炒/)　百合¶
　　當歸　葳靈仙(各一/兩半)　雷丸　大黄　天雄(炮製去皮/臍各一兩)¶
　　桂(去粗/皮)　　甘草(炙各/三分)　大腹(二/兩)¶
　右㕮咀每服五錢水一盞半煎八分去滓温服令産¶
　婦安稳再用後沉香湯從心洗即平安¶
　　沉香　　水馬(各一/兩)　飛生鳥毛　零陵香¶
　　詹糖香　　龍腦　蘇合香　苜蓿香(各一/分)¶
　　蘧麥(二/兩)¶
<pb:KR3e0067_WYG_356-15a>¶
　右以水二斗煎取一斗去滓待至臨蓐欲平安用湯如¶
　人浴即從心上洗三五遍其湯冷即平安亦無有痛¶
　苦處無忌¶
七聖煎　治産難多時不下垂困宜服¶
　　蘧麥　滑石(各一/兩)　　牛乳　黒豆黄　酥(三味兩/各二)¶
　　冬葵子(一/合)　　白蜜(二/合)¶
　右為細末以乳酥蜜調藥令勻慢火熬成稀膏每服¶
　一匙熱酒調下¶
<pb:KR3e0067_WYG_356-15b>¶
治産難催生　用麝香一錢研末水和服之¶
保生無憂散　胎胞臨門難産盖身居富貴口食甘肥無度¶
　即飽即卧致令胞胎肥厚根蔕堅固行動氣急又不¶
　曽預服瘦胎之藥以致臨産艱難服此可保易産¶
　　當歸(酒/浸)　川芎　　白芍藥(各三/錢)　南木香(一錢/半)¶
　　枳殻(炒/)　明乳香(另研/三錢)　血餘(二錢半即油髪灰一方/以獖猪心血和髪灰)¶
　右為末二錢水一盞煎至七分日二服濟生方有甘¶
　草一錢半炙餘同一方無枳殻有硇砂甘草¶
<pb:KR3e0067_WYG_356-16a>¶
澤㵼湯　治産難及煩悶不已(一名瞿麥散/)¶
　　澤㵼(一/兩)　瞿麥(去根研/二兩半)　榆白皮(剉碎/二兩)　木通¶
　　甘草(炙令赤/一兩半)　桂(去/皮)　牛膝(酒浸半日/切焙一兩)¶
　右麄搗篩每服四錢水一盞半薑三片煎一盞去滓¶
　温服未産便服¶
七聖散　臨産腰痛方可服之¶
　　延胡索　沒藥　白礬(飛/過)　白芷　薑黄(俱/焙)¶
　　當歸　桂心(以上各等分/)¶
<pb:KR3e0067_WYG_356-16b>¶
　右為細末臨産陣痛時燒鏵刃鐵令通赤淬酒調藥¶
　三錢服一二立産鏵刃犁頭是也此方河池縣喬醫¶
　家貨每服用一錢引道屢試有効其騐如神¶
霹靂奪命丹　治婦人恣意情性有失調理衛竭榮枯¶
　胎轉難動坐草之時用力過多腹痛又不能堅忍坐¶
　草驀然氣挫目反口噤面黒唇青沫出口中子母俱¶
　殞若兩臉㣲紅子死母生¶
　　蛇退(一条入在/鎡鑵内煆)　千里馬(路上左脚舊草鞋/一隻洗燒灰一錢)¶
<pb:KR3e0067_WYG_356-17a>¶
　　髮灰(一/錢)　金銀箔(各一/片)　乳香(半錢/另研)¶
　　馬明退(蚕退焼/灰一錢)　　黒鈆(一錢半水銀七分/半依十五問中法)¶
　右為末以獖猪心血為丸如梧桐大倒流水灌下数¶
　丸如灌不行化開灌効如服藥可者更用前藥繫縳¶
　左右手上立效一方五月五日須焚香至誠修合勿令¶
　婦人鷄犬見一方丸藥時每丸念救苦天尊救苦觀¶
　世音菩薩各一聲一方有千里馬無髮灰一方有蚕¶
　子布無蛇退¶
<pb:KR3e0067_WYG_356-17b>¶
治産難方¶
　　槐枝(切二升/)　榆白皮(切/)　　大麻仁(各一/升)瞿麥¶
　　通草(各三/兩)　牛膝(五/兩)¶
　右㕮咀以水一斗二升煮取三升半分五服¶
牛蘇煎　治難産經日未産¶
　　真牛酥(三/兩)　秋葵子(一/合)　白蜜(二/兩)　滑石¶
　　瞿麥穂　大豆黄卷(各一/兩)¶
　右先以清酒一升研細葵子内酥蜜中㣲火令銷後¶
<pb:KR3e0067_WYG_356-18a>¶
　即下諸藥慢火煎令如魚眼沸約减半如膏成則將¶
　瓷噐中以綿濾之用温酒調初服半匙漸加至一匙¶
苧麻子根飲　治難産産經論云三十後嫁者謂之晚¶
　嫁也少嫁則筋骨輭懦易産也晚嫁則筋骨堅強所¶
　以難産入月宜常服¶
　　乾苧麻根(新者刮/削剉)　陳皮(去/白)　甘草(炙/)¶
　　生乾地黄(焙/)　烏梅(去核/取肉)　人参(各二/兩)¶
　右搗篩每服二錢水一盞薑三片同煎七分去滓温¶
<pb:KR3e0067_WYG_356-18b>¶
　服日夜各一¶
催生奪命丹　治婦人臨月坐草而難産者此藥於五¶
　月五日至心脩合應驗¶
　　牡丹皮(秋少/用)　白茯苓(春少/用)桂心(夏少/用)赤芍藥(冬少/用)¶
　　桃仁(去皮四/両研)　澤㵼(各一/兩)¶
　右為末煉蜜丸彈子大細嚼淡醋湯下¶
榆白皮散(衛生/寳鑑)　　治難産滑胎易産治姙娠曽有¶
　漏胎去血或臨産驚動太早産時未至穢露先下致¶
<pb:KR3e0067_WYG_356-19a>¶
　使胎燥臨産艱難¶
　　榆白皮(一/兩)　葵根(一/兩)　牛膝(三分/去苖)　蘧麥(一/兩)¶
　　木通(半/兩)　大麻仁(三/分)¶
　右為末每服四錢水一鍾煎六分去滓不計時候温¶
　服¶
又方¶
　　黄芩(一/兩)　蘧麥　滑石(一/兩)　冬葵子(一/兩)　酥(一/兩)¶
　　蜜(一/両)¶
<pb:KR3e0067_WYG_356-19b>¶
　右為散先將酥蜜於銚子内慢火煎三五沸下諸藥¶
　攪令勻更煎三兩沸以熱酒調下一匙不過再服子¶
　母平安¶
勝金散　治難産逐敗血即自生若横逆則轉活子死¶
　腹中則胎軟膨寛即産¶
　　王不留行　酸漿(胎死/倍用)　茺蔚子　白蒺蔾(去/刺)¶
　　五靈脂(行血俱/生用)¶
　右各等分為散每服三錢取利山水一盞半入白芷劉¶
<pb:KR3e0067_WYG_356-20a>¶
　寄奴子一撮同煎温服¶
車前子散　治難産不下經日¶
　　車前(炒半/兩)　榆白皮(刮净/一兩)　滑石(半/兩)　當歸(焙兩/半)¶
　　瞿麥穂(一/兩)¶
　右為散每服二錢用酒調下温湯亦得如血水未下¶
　用大黄二錢煎湯一盞分作三服調前藥下¶
甘草湯　治難産腹痛胎不轉動一名葵子散¶
　　甘草(炙半/兩)　榆白皮(刮一/兩)　桂心(一兩/半)　葵子(一/合)¶
<pb:KR3e0067_WYG_356-20b>¶
　　滑石(六/分)¶
　右為散每服四錢水一中盞煎六分去滓温服¶
抵聖散　治難産催生¶
　　紅藍花(六月六/日取)　蜀葵花(五月五/日採)　桃花(三月三/日採)¶
　　凌霄花(七月七/日採)　大麥(七月十五/採各一兩)¶
　右依時採取𢷬羅為細散每服三錢以熱酒調下立¶
　産¶
芍藥散　治難産催生¶
<pb:KR3e0067_WYG_356-21a>¶
　　赤芍藥(二/兩)　漚麻頭(一握揀/擇净)　芎藭　當歸¶
　　茯神(去/木)　陳皮(湯浸/去白)　甘草(炙各/二兩)　亂髮灰(一/分)¶
　右為散臨卧時温酒調下二錢頻服立産生¶
滑胎散　治痛楚難産¶
　　榆白皮(切一/升)　蘧麥(三/分)　木通(三/分)　牛膝(一兩/去苖)¶
　　大麻仁(一/兩)¶
　右為散每服四錢水一鍾煎六分去滓温服頻服効¶
又方¶
<pb:KR3e0067_WYG_356-21b>¶
　　蘧麥　槐枝　牛膝　木通　榆白皮(已上各/一兩)¶
　右細剉每服五錢水一鍾煎六分去滓温服立効¶
催生丹　療産婦生理不順産育艱難或横或逆大有¶
　神効¶
　　十二月兔腦髓(去白膜/研如泥)　通明乳香(一分/細研)¶
　　母丁香(末一/錢)¶
　右拌匀以兎腦髓和丸如鷄頭實大隂乾用油紙密¶
　封貼每服一丸温水下即時産随男左女右手中握¶
<pb:KR3e0067_WYG_356-22a>¶
　出是驗一方治或横或逆¶
五行散　治産難及胞衣不下難産者初覺腹痛産時¶
　未至便驚動穢物早使子道乾澀難之一也用力太¶
　早致兒傷難之二也如是難産即將夫衣覆井口以¶
　弓絃繫其腹治之以五行散主之¶
　　牛膝(洗去蘆酒浸一/日蒸熟為度)　榆皮　桂心　瞿麥¶
　　木通(已上各/半兩)¶
　右為細末每服二錢用熟水芝蔴三五㸃調下子死¶
<pb:KR3e0067_WYG_356-22b>¶
　腹中加附子半兩¶
車前子煎　治難産¶
　　車前子(一升新布褁用水熟挼漉出日乾又/以新布褁熟揉之令光滑不用𢷬)¶
　　生地黄汁(一/升)　白蜜(一/升)　好酥(五/合)¶
　右相和㣲火煎當令有魚眼沸起即㵼於瓷器中每¶
　服半匙以沸湯調通口服之¶
治難産催生¶
　　蘧麥(半/兩)　桂心(二錢/半)　蟹爪(半/合)　牛膝(酒浸半日/焙半兩)¶
<pb:KR3e0067_WYG_356-23a>¶
　右麄𢷬篩每服五錢水一盞半煎八分去滓温服如¶
　産便住¶
滑胎散　治婦人諸般惡産¶
　　槐子(炒/)　麥蘖(炒/)　當歸(焙/)　滑石(各等/分)¶
　右為散每服二錢温酒調下不拘時服¶
療母子俱傷者産難及胎不動轉者¶
　　榆白皮(三/兩)　葵子(五/合)　甘草(炙/)　桂心(一/兩)¶
　右切以水四升煑取二升服一升湏臾不産更服一¶
<pb:KR3e0067_WYG_356-23b>¶
　升忌海藻菘菜生葱一方有黄芩名滑胎散¶
催生丹　治難産¶
　　金箔(三十/片)　銀箔(三十/片)　麝香(一/錢)　硃砂(半兩/細研)¶
　右細研如粉臘月兎腦髄和丸梧桐子大臨産時茅¶
　香湯下五丸難産七丸立効¶
又方¶
　　冬葵根(三分/剉)　蒲黄(半/兩)　桂心(半/兩)　羚羊角屑(三/分)¶
　右為散煑棗肉和丸如桐子大不拘時候以粥飲下¶
<pb:KR3e0067_WYG_356-24a>¶
　三十丸¶
又方¶
　　蛇蛻皮(七寸/炙黄)　萆麻子(七枚去/皮研)　硃砂(半/兩)¶
　　麝香(少/許)¶
　右都研為末煉蜜和丸如小豆大以温水下二丸¶
治産難或半生半産不下或子死腹中或著脊至坐草¶
　数日不産血氣上搶心母面無顔色氣欲絶者亦治¶
　横産¶
<pb:KR3e0067_WYG_356-24b>¶
　　醇酒(二/升)　白蜜　或煎猪膏(各一/升)¶
　右合煎取二升一服不能再服可随所患服之治産¶
　後惡心血不除上搶心痛煩急者以地黄汁代醇酒¶
　一方不用酒¶
蛇蛻皮　治難産数日不下¶
　　蛇蛻皮(一條/燒灰)　臘月兎腦髓(一/枚)　車脂(棗許大/暴乾)¶
　右除兎髓外𢷬羅為末以兎髄搜和為丸如梧桐子¶
　大二十丸温酒下¶
<pb:KR3e0067_WYG_356-25a>¶
蟹爪飲　治難産兼子死腹中或姙兩子一子已死一¶
　子却活令死者出生者安(一名千金神造湯/)¶
　　蟹爪(一/合)　甘草(炙半/兩)　阿膠(炒燥/一兩)¶
　右㕮咀如麻豆大每服三錢以東流水一盞煎七分¶
　去滓温服¶
車前子散　治滑胎易産¶
　　車前子　滑石(各一/兩)　阿膠(炒燥一/兩半)¶
　右為散每服二錢蜜湯調下不時服至入月乃服藥¶
<pb:KR3e0067_WYG_356-25b>¶
　利九竅不可先服¶
治姙娠難産方¶
　　水銀(一/分)　膩粉(一/分)　兎腦(十二/月者)¶
　右研以兎腦和丸如梧桐子大不拘時候以温水下¶
　五丸¶
催生如意散　臨産腰痛方可服之¶
　　人参(為/末)　乳香(各一/錢)　辰砂(半/錢)¶
　右一處研臨産時急用鷄子清一箇調藥末再用生¶
<pb:KR3e0067_WYG_356-26a>¶
　姜自然汁調開冷服如横生倒生即端順子母平善¶
　傳於鄂倅施漢屢見功效¶
治産難累日氣力乏盡不得生兼惡露出盡胞不産¶
　　阿膠(二/兩)　赤小豆(二/升)¶
　右水九升煑豆令熟去滓内膠令烊每服五合不覺¶
　更服不過三服即出一方用黄明膠此方係舊用極¶
　驗一方水半盞煎八分¶
又方¶
<pb:KR3e0067_WYG_356-26b>¶
　　槐子(十四/粒)　蒲黄(一/合)¶
　右件内酒中温服湏臾不生再服水服亦得¶
又方¶
　　生姜汁　生地黄汁(各半/升)¶
　右合煎熟頓服之¶
治産難胞衣不出横倒者及子死腹中母氣欲絶¶
　　半夏　白歛(各二/兩)¶
　右治下篩酒服方匕小難一服横生二服倒生三服¶
<pb:KR3e0067_WYG_356-27a>¶
　兒死腹中四服可加代赭瞿麥各二兩為佳一名催¶
　生持危散温服不能飲者瞿麥湯調服¶
催生柞木飲子　治産難或横或逆死胎爛脹於腹中¶
　此方屢用神妙¶
　　生大柞木枝(一大握長一尺/净洗寸剉)　甘草(大者五寸/作五叚)¶
　右用新汲水三升半同入新沙瓶内以紙三重緊封¶
　之文武火煎至一升半令香覺腹痛便准備候産婦¶
　腰重疼欲産時即温飲一小盞便覺心胸豁如覺再¶
<pb:KR3e0067_WYG_356-27b>¶
　渇又飲一盞至三四盞覺下重便生更無諸苦切不¶
　可坐草早及坐婆亂下手催生藥只消一服此方至驗¶
　也○若横生倒生不過三服即正子死腹中取下能¶
　保子母俱全最為神驗有婦人謂其夫曰屢服催生¶
　散不効遂令勿韯以此藥濃煎一碗服少頃甦醒進¶
　些粥再與一碗困睡少時忽云我骨節都折開了快¶
　扶起我水血俱下㧞出死胎竟全不費力可謂更生¶
　以此救人百發百中神劑且倉卒易辦毋忽¶
<pb:KR3e0067_WYG_356-28a>¶
治難産或倒横不順方¶
　　蛇蛻(一條全者桑/樹上佳)　蠶蛻紙(一/張)¶
　右入新瓦瓶中塩泥固濟燒存性為末煎榆白皮乳¶
　香湯調下一錢三服覺痛便生一方云臨産腰痛用¶
　藥三字麝香一字温酒調下名二妙散三家水調亦¶
　得一名二退散¶
金筆丸　治難産¶
　　金箔(三/片)　兎毫筆頭(三個焼/為灰)¶
<pb:KR3e0067_WYG_356-28b>¶
　右和停用蠟為丸如梧桐子大作一服温酒下¶
勝金散　治難産若逆生並皆治之(一名麝香散/)¶
　　麝香(一錢/研)　塩豉(一兩以舊布青的/褁了燒赤乳鉢研)¶
　右為末取秤錘燒紅以酒淬之調下一大錢効○嚴¶
　氏濟生方云難産者何荅曰胎成之後子居腹中每¶
　食母血有餘遂成結塊謂之兒枕子欲生時血塊先¶
　破為散血褁其子所以難産當服勝金散要知胎成¶
　之後全在調攝令氣道平順十月滿足則産無難矣¶
<pb:KR3e0067_WYG_356-29a>¶
　更有年少初生纔覺腹痛便驚怖不安氣道不順以¶
　致難産宜服催生獨盛散及子蘇飲瘦胎散¶
治産難(一名催生枳殻湯/)¶
　　枳殻(四/兩)　甘草(二兩分為三片刀前/者生刀後者炙熱)¶
　右為末每服空心一錢如茶㸃後服自五月後一日¶
　一服至臨月不惟易産仍無胎中惡病滑胎易産莫¶
　出此方昔有胡陽公主頻有産難每産則經旬痛不¶
　安艱難懼産遍尋異術遂傳此方而易産兼令胎瘦¶
<pb:KR3e0067_WYG_356-29b>¶
　而㣲黑百日後方始變白若臨月之時不得上厠恐¶
　兒堕也¶
催生治漏血産藏乾澀難産痛劇¶
　　以黄葵花春用苖夏用花秋用子冬用根焙𢷬為¶
　　末酒調服¶
神應黑散(一名神効草散一名白芷散一名烏金散/)¶
　治難産此藥之功也¶
　人多不服以為極賤之藥大槩産難或一日兩日未¶
<pb:KR3e0067_WYG_356-30a>¶
　免水血先下如舟坐灘殊不知香白芷百草霜再固¶
　其血服之如魚得水决自轉生兼治月水不調崩中¶
　等疾及横生逆生能全子母性命¶
　　香白芷　百草霜(各等/分)¶
　右為末每服二錢童子小便醋各半呷許沸湯燒入¶
　六七分㸃服流水見功甚速再服即分娩矣或用蜀¶
　葵子四十九粒白滑石末三錢順流水煎湯空心二¶
　服如人行五里即下一方煎服○三因方云評曰産¶
<pb:KR3e0067_WYG_356-30b>¶
　難不知胎側有兒枕破與敗血褁凝随其胎息因縁¶
　自有難逆其如横逆多因坐草太早努力過多兒轉¶
　未遲或已破水其血必乾致胎難轉若先露脚謂之¶
　逆先露手謂之横法當以㣲針刺之使自縮入即服¶
　神應黑神散以固其血必自轉生養生方云倉皇之¶
　間兩命所係不可不廣傳盖賛黒神之功也或以塩¶
　塗兒脚底抓搔之¶
燒弓絃散　治難産¶
<pb:KR3e0067_WYG_356-31a>¶
　　弓絃(五寸/剉碎)　箭簳(五寸/剉碎)¶
　右用燒作灰研為細散作一服以温酒下其子即出¶
　未効再服之¶
羊肉湯　寒月中産當寒月寒入産門臍下脹悶手不¶
　可犯此寒疝也若謂其有瘀血欲以抵黨湯治之有¶
　曰非其治也可服張仲景羊肉湯二服愈兼治産後¶
　腹中疼痛虚勞不足裏急脇痛¶
　　精羊肉(四/兩)　當歸(二/錢)　生薑(一/兩)　橘皮(半/兩)¶
<pb:KR3e0067_WYG_356-31b>¶
　右水三碗酒少許煎一碗分二服或少加葱塩亦佳¶
如意膏　治難産催生¶
　　萆麻子(二七粒去殻/研如膏)　丹砂(半錢/研細)¶
　右一處和匀用油單一片圓如盞口大將藥攤之當¶
　臍下少腹間貼之外以帶帛繫令固候産罷并胞衣下¶
　畢速去之稍緩即脫人氣血此藥覺腹痛便宜用之¶
貝母散　治難産滑胎¶
　　貝母(一兩半/去心秤)　槐子(十月上已日採/之佳一兩半)¶
<pb:KR3e0067_WYG_356-32a>¶
　右為散每服三錢以熱水調下未産更服¶
馬齒莧散　治難産如覺痛甚服此散即覺平安¶
　　馬齒莧　常莧(各曝乾三兩/重午日採)¶
　右為散每服二錢新汲水調服宜頻服之¶
當歸湯　治難産疑胎斃腹中試驗死服之即出活服¶
　之即安及治産將至漿破血下腹中作陣疼痛漸至¶
　腰脚(方見姙娠諸疾門安胎類一名芎藭湯/)¶
治難産　用蛇黄以水煑研汁服¶
<pb:KR3e0067_WYG_356-32b>¶
治難産　用猪槽上垢及土取一合和麫半升烏頭二¶
　十顆煑取汁服之¶
治難産及已産胞衣不下或墮胎後血不下¶
　　真珠(研半/兩)　伏龍肝(一/兩)¶
　右為散每服二錢温酒調下¶
二聖丹　治難産催生¶
　　丹砂　乳香(各一/兩)¶
　右同研如粉用倒流水和丸如鷄頭實大慢火焙乾¶
<pb:KR3e0067_WYG_356-33a>¶
　産婦腹痛時用秤鎚一枚洗净濃研丹砂筆於秤鎚¶
　周面書金木水火土五字以炭火燒令通赤取出投¶
　於酒内將酒下藥一丸立産如是取死胎用水銀一¶
　皂子大葱白一莖研如泥及當歸一錢同炒酒半盞¶
　作一服下藥一丸并酒飲盡不飲酒用酒少許和醋¶
　湯下一方用麝香酒調下¶
貝母散　治産難胎在腹中如兒并胎不出或胎斃¶
　　貝母　蒺藜子(各四兩炒/去刺等分)¶
<pb:KR3e0067_WYG_356-33b>¶
　右為末每服三錢米湯調下良乆再服一方温酒調¶
　下或熟水亦得相去四五里不下再服¶
治難産催生¶
　　飛生皮(一枚/燒灰)　蛇螁(一條/燒灰)¶
　右研為散熱酒調下立生¶
又方¶
　　虎頭骨(燒為/灰)　兎頭(燒為灰/各半兩)¶
　右研為散以熱酒下一錢便生¶
<pb:KR3e0067_WYG_356-34a>¶
又方¶
　　金箔(三七/片)　硃砂(一/分)¶
　右研令極細以臘月兎腦髓和丸如菉豆大不計時¶
　候温酒下一丸¶
催生散　治難産¶
　　牽牛子(一兩/㣲炒)　禹餘糧(醋煅/三遍)¶
　右為細散每服煎榆白皮湯調下二錢宜頻服¶
又方¶
<pb:KR3e0067_WYG_356-34b>¶
　　烏牛糞(一/錢)　萆麻子(三顆/去皮)¶
　右都𢷬塗布上貼於脚心下産了即去急洗之勿令¶
　遲也¶
治産難方¶
　　取厠前已用草二七枚燒作灰水調服之粥飲調¶
　　服亦得¶
又方¶
　　令夫唾婦口中二七過立出¶
<pb:KR3e0067_WYG_356-35a>¶
治難産及日月未足而欲産者¶
　　用知母一兩為末蜜丸如兎屎大每服一丸痛不止¶
　　更服一丸一法酒化¶
療産婦生理不順産育艱難¶
　　用通明乳香一塊如皂子大為末覺腰痛時用新¶
　　汲水一小盞入醋少許同調服扶立令産婦兩手¶
　　握兩石燕坐婆飼藥飲之先令姙娠念醫靈藥聖三¶
　　遍然後服之仍係扶行数歩湏臾坐草便生無痛¶
<pb:KR3e0067_WYG_356-35b>¶
　　楚神良¶
如神開骨膏¶
　　用乳香不拘多少五月五日午時令一人在壁背¶
　　捧乳鉢在櫈上令一童兒以筆管透壁縫内逐粒¶
　　從筆管中過入乳鉢内研極細以童兒面北滴水¶
　　丸如鷄頭大每服一粒無灰酒吞下海上方用乳¶
　　香硃砂等分為細末麝香酒調下¶
如聖膏　治難産兼治胞衣不下兼治死胎(一名如聖散/)¶
<pb:KR3e0067_WYG_356-36a>¶
　　用萆麻子七粒去殻細研成膏塗脚心胞衣速下¶
寸金散　治産難¶
　　用敗兎毫筆燒為灰細研為末生藕汁一盞調服¶
　　立産若産婦弱虚及素有冷病恐藕汁動氣當於¶
　　銀器内重湯調温服之¶
又方¶
　　以大硃砂随多少端午日晒至百日不得着雨如¶
　　滿百日取研如粉用臈月兔腦髄和丸如菉豆大¶
<pb:KR3e0067_WYG_356-36b>¶
　　欲覺産粥飲下一丸良乆便生其藥男左女右手¶
　　中把出¶
又方¶
　　用臘月兎頭一枚燒為灰為細末葱白煎湯調服¶
　　二錢産¶
又方¶
　　凡臨盆欲産又未産吞赤小豆二十粒立效¶
又方¶
<pb:KR3e0067_WYG_356-37a>¶
　　取梁上塵三指撮酒調服之¶
救産難經日不生及不順生立効¶
　　用雲母粉半兩以温酒調服入口當産不順者亦産¶
　　萬不失一又方將雲母粉澄過研細一團如鷄子¶
　　大臨時無灰酒調下¶
益母丸　專治産難横逆并安胎順氣¶
　　用益母草其葉類大麻葉莖方花紫色白者不是¶
　　五月五日採其葉莖隂乾不見日忌鐵器以石器¶
<pb:KR3e0067_WYG_356-37b>¶
　　磨為末煉蜜丸彈子大每服一丸臨産以童子小¶
　　便温送下若氣不順用木香參湯并艾醋湯送下¶
治産難亦治催生¶
　　用石燕一對令産母左右手持一隻合手不問生¶
　　死胎即下¶
治産難亦治胞衣不下神驗方¶
　　以皂角末少許吹鼻中嚏出便下又方吞子二枚¶
　　亦得¶
<pb:KR3e0067_WYG_356-38a>¶
療産婦難産催生¶
　　用飛生皮令婦執之或盖在背上帶毛亦効¶
療臨産月日宜服¶
　　以榆白皮焙乾為末日三服方寸匕令易産既産¶
　　下兒身上皆有塗藥是其驗也¶
催生湯　治姙娠欲産痛陣尚踈難産經三兩日不生¶
　胎死腹中或産母氣乏委頓産道乾澀纔覺痛密破¶
　水便可服¶
<pb:KR3e0067_WYG_356-38b>¶
治難産¶
　　取貝母作末服之兼治胞衣不出取七枚末酒下¶
療婦人産難¶
　　朱書紙曰坐為蒲卧為魚女属母兒属夫急急如¶
　　律令使産婦吞之又書兩道兩手各執一丸子即¶
　　下¶
又方¶
　　用土𤓰根𢷬細羅為㪚醋湯調下二錢便生¶
<pb:KR3e0067_WYG_356-39a>¶
治難産兒不出¶
　　兔腦皮毛及頭並燒灰酒服¶
治難産¶
　　以弓弩絃縳腰及燒弩牙令赤内酒中飲之皆取¶
　　發快速之義也¶
治難産¶
　　用滑石末與丹參蜜豬脂為膏俟入月即空心¶
　　酒下彈丸大臨産倍服令滑胎易生¶
<pb:KR3e0067_WYG_356-39b>¶
治難産¶
　　取真珠末一兩和酒服之立出¶
治難産¶
　　取羚角一枚刮尖為末酒調方寸匕一方將屑燒¶
　　末酒服¶
治難産¶
　　取鼈甲燒末水服方寸匕立出¶
治婦人生子不出¶
<pb:KR3e0067_WYG_356-40a>¶
　　用白狗血内酒中服之主下痢卒風痙伏日取之¶
　　大補虚小兒驚癎止下痢¶
治生産難¶
　　用白鷄距及腦燒灰酒服之¶
治婦人難産¶
　　取龍腦少許以新汲水調服立効¶
治難産及胞衣不下¶
　　即取一升人尿用薑葱各一分煎三兩沸乗熱飲¶
<pb:KR3e0067_WYG_356-40b>¶
　　便下¶
治産難¶
　　取井花水半升頓一服¶
立聖丹　治産危急者(一名立聖鶴頂膏/)¶
　　用寒水石四兩内二兩炭五升煆通赤取出同生¶
　　者研細入硃砂同研如深桃花色每用二分井花¶
　　凉水調糊用紙花剪如杏葉大攤藥貼臍心乾再¶
　　易三過三上便産横逆惡候死胎不下並治神驗¶
<pb:KR3e0067_WYG_356-41a>¶
　　寒水石非方觧石也即今人謂之軟石膏者是也¶
　　又法用鷄子清少許同調合時湏極至誠勿令雜¶
　　人及鷄犬見¶
治産育艱難或一嵗一産者可以此少間之¶
　　用四物湯每服三錢加蕓薹子一撮於經行後空¶
　　心服之¶
又方¶
　　用升麻葛根二兩加瞿麥乾土牛膝栝蒌根豆豉¶
<pb:KR3e0067_WYG_356-41b>¶
　　炒各半兩為散分作八服空心一日二服合滓服¶
　　於每月經行後便服每服加蕓薹子一撮尤妙¶
治難産催生¶
　　右蛇蛻皮一條全者取端午日置於沙鍋中用紙¶
　　一張水浸一日煎之候乾收此紙有難産者剪三¶
　　片子如蛇形新汲水吞之立産或每片紙子内拌¶
　　牛糞中豆與吞亦神効即男左女右手把出藥也¶
　　一方端午合¶
<pb:KR3e0067_WYG_356-42a>¶
酸漿酒　治難産¶
　　用酸漿草挼自然汁每服半盞煖酒半盞調之頓服¶
　　立出¶
治難産方¶
　　右吞大豆三枚至七枚立産¶
又方¶
　　右於臨月帶海馬子一枚良¶
治難産胎衣不下方¶
<pb:KR3e0067_WYG_356-42b>¶
　　用大麻根三本以水一升煑取三合頓服之立下¶
又方¶
　　右令人含醋噀面悶即解亦治産母暈絶¶
療産難歴日氣力乏盡不能得生此是宿有病也雖有¶
　對證之劑倉卒亦可單用此方¶
　　取馬啣一枚覺腹痛即令左手持之¶
催産蠶退散方¶
　　用蠶退紙一大張燒作灰研以酸漿草爛𢷬絞自¶
<pb:KR3e0067_WYG_356-43a>¶
　　然汁三分許酒三分㣲煖調下一方温水調服亦¶
　　得¶
鷄子酒　療難産二三日不下¶
　　用鷄子一枚去清或三枚亦得以苦酒半盞投雞¶
　　子酒中飲之産¶
催生馬齒莧酒方¶
　　用馬齒莧𢷬絞取自然汁三分入酒三分㣲煖服¶
　　之立産¶
<pb:KR3e0067_WYG_356-43b>¶
催生石燕子酒方¶
　　取石燕子以童子小便三分摩取自然汁㣲煖下¶
　　赤小豆七粒立産¶
千鎚草散　療難産¶
　　取鑿柄入孔裏者燒末酒服之立下一方燒灰淋¶
　　汁服¶
治母已死兒子不出方¶
　　但以水銀如彈丸格口内喉中捧起令下食頃又¶
<pb:KR3e0067_WYG_356-44a>¶
　　捧令起子便落¶
又方¶
　　右𢷬菖蒲根絞取汁一二升灌口中此亦母死子¶
　　生驗¶
若日月未至而欲産者方¶
　　取夫衣帶五寸燒作灰酒服立下¶
又方¶
　　取全蛇蛻一條腹痛時以絹袋盛繞腰¶
<pb:KR3e0067_WYG_356-44b>¶
治産難¶
　　取萆麻子二枚兩手各抱一枚湏臾立下¶
治産難横生逆生胎死胞不出方¶
　　右破雄雞脇以手探取肝酒漬之湏臾出肝但以¶
　　飲酒入口不覺生又一方雞肝一具切以酒一盞¶
　　煎六分去肝分二服¶
治産難数日不出極困欲絶者秘方¶
　　取烏雞一頭令走二時許捉取刺左翅下取血又刺¶
<pb:KR3e0067_WYG_356-45a>¶
　　血門取血以醇酒一小盞和血内真丹末方寸匕攪¶
　　勿令凝服之投杯即活胎即下佳¶
治産難¶
　　用本年厯頭剪下臘月三十日一行如月小用二¶
　　十九日一行却剪為三叚記定上中下作三丸依¶
　　上中下三次水吞下即産¶
治産時困悶¶
　　以冬葵子一合水二升煑取半升去滓頓服之少¶
<pb:KR3e0067_WYG_356-45b>¶
　　時便産¶
通靈散　正産催生¶
　　緊卷蛇蜕全者一條以蚯蚓泥裹之燒赤為末入¶
　　些藥末相助酒調服若經行不産然後用此一方¶
　　先覺熱悶又以新汲水調白蜜服之¶
治産時子但趨榖道者方¶
　　以熬塩熨之自止¶
又方¶
<pb:KR3e0067_WYG_356-46a>¶
　　右𢷬滑石末温酒下一錢立効¶
治兒在腹中哭¶
　　右以多年空屋下䑕穴中土一塊令産母服之即止¶
又方　治産時子但趨榖道者方¶
　　取桃仁分破書一片作可字一片作出字依前還¶
　　合令母吞之便下即此是天尊法神驗¶
催生桂膏貼足方¶
　　桂(去麄皮/為末)　雄黄末(一錢/匕)¶
<pb:KR3e0067_WYG_356-46b>¶
　右以萆麻子三七枚去皮爛研入二味同研如膏紙¶
　上攤於兩足心貼之纔産訖急去藥¶
催生聖散子方¶
　　黄蜀葵子(二七/枚)　赤小豆(七枚/生用)¶
　右同研細童子小便三分調頓服立下一方無赤小¶
　豆¶
聖功散¶
　　治難産横生倒長困頓不省人事兒死腹中用蜀¶
<pb:KR3e0067_WYG_356-47a>¶
　　葵子陳者不拘多少為散每服三錢酒調下如口¶
　　噤斡開灌之無子用根剉碎煎汁濃滑冷服井水¶
　　調服亦得如人行五七里路不來再服分娩矣¶
順生散　治生産不正及難産者¶
　　山茵陳葉　仙靈脾(各等/分)¶
　右件為細末每服三錢童子小便并酒共半盞温酒¶
　下¶
治産難数日欲死¶
<pb:KR3e0067_WYG_356-47b>¶
　　右書紙作兩行字凡二十字文曰帝乙生子司命¶
　　勿止即出其胞及保其子無病其母封其中央以¶
　　朱印之令産婦持之¶
甘草散　預服散¶
　　令易生母無疾病未生一月日前預服過三十日¶
　　行歩動作如故兒生堕地皆不自覺方見本門數¶
　　日不産類¶
治婦人難産令易産¶
<pb:KR3e0067_WYG_356-48a>¶
　　以海馬與産母帶之於身神驗不再臨卧燒末飲服¶
　　亦可手握之¶
枳殻散　治姙娠令易生¶
　　枳殻　甘草　糯米(各等/分)¶
　右同炒為末米飲白湯調下一日之中二兩三五服¶
　不計時候¶
治生子令易産¶
　　用鼺䑕飛生一枚槐子故弓箭羽各十四枚合𢷬¶
<pb:KR3e0067_WYG_356-48b>¶
　　丸桐子大酒服二丸令易産也¶
又方¶
　　用舂杵頭細糠燒末水服方寸匕¶
又方¶
　　用蓮花一葉書人字吞之立産¶
治産婦臨蓐服之令兒易生¶
　　取鼺䑕用皮毛與兔頭燒灰研末酒下¶
飛生丸療婦人易生産¶
<pb:KR3e0067_WYG_356-49a>¶
　　取蛇蛻皮著衣帶中銅弩繫衣帶臨欲産時左手¶
　　持馬䘖右手特飛生皮令易産¶
暑月中産　有盛暑中産三日發大熱其嘘疾而大惡¶
　露不行血攻心狂言呌呼奔走拏捉不住¶
　　乾荷葉　生地黄　牡丹皮(各等/分)¶
　右濃煎湯調服蒲黄末二錢一服即定胎即下遂安¶
姙娠食物無度口厭甘肥既飽便睡以致胞厚胎肥臨¶
　月難産湖陽公主姙娠七八箇月服効方¶
<pb:KR3e0067_WYG_356-49b>¶
　　盆弦枳殻(一兩去穰麩/炒黑色)　甘草(粉大者/炙半兩)¶
　右為細末空心沸湯㸃服勿登高厠原有胎寒腹痛¶
　休服¶
産母唇青沫出口中子母皆致不救若兩頰微紅母¶
　却得生故書以别之幸詳審用之¶
姙娠得病用附子等劑醫家之意惟恐堕胎且如服佗¶
　藥不効日後一日因循大病以致子母皆殂可謂枉¶
　死其家真不幸即是謂愛指失掌豈不先救母斯若¶
<pb:KR3e0067_WYG_356-50a>¶
　有實學更以一十八問方對證参攷用藥治療終不¶
　致於俱殞也¶
催生奪命丹¶
　　牡丹皮　枳殻　赤芍藥(各一/錢)　蟬退(二/錢)　青皮¶
　　阿膠(炒/)　甘草(炙/)　五加皮　蕓薹子　管仲¶
　　蠶退紙(火炙焦/各半錢)　　花蕋石(半/錢)　乳香(一/字)¶
　計九錢一字細末煉蜜丸如彈子大臨坐草細嚼棗¶
　湯下¶
<pb:KR3e0067_WYG_356-50b>¶
治婦人産時胞衣下遲既産後復起早傷風吐㵼不止¶
　方¶
　　呉茱茰　防風　羗活　肉豆䓻　黄橘皮¶
　　藿香葉　蒼术　乾木𤓰(各一/分)　官桂(半/兩)¶
　　當歸(一/兩)¶
　右為細末每服三錢水一盞棗一枚姜二片同煎取¶
　九分空心連滓服¶
一方黄金散¶
<pb:KR3e0067_WYG_356-51a>¶
　　詩云　黄金結實似粟米　細研酒調五十粒¶
　　　　　靈丹功効妙如神　難産之時能救急¶
　右取油菜子研細酒調服¶
催生及難横逆¶
　　鈆丹　水銀(二/錢)　黒鈆(一銚内鎔汁/搗水銀結砂)¶
　右用熟絹巾絞出銀細研汗衫紐作丸子如菉豆大¶
　臨坐草時香水吞下一二丸立効仍湏仰卧¶
又法先脱産婦常著衣一件盖竈頭免胎衣不下之厄¶
<pb:KR3e0067_WYG_356-51b>¶
又法偷剪鍾馗左脚燒灰水下¶
又法尋左脚舊草鞋洗燒灰桃枝三錢水下¶
又法不作聲將花錢倒提向厠頂禮倒燒急回此法用一¶
　二神効不可不作¶
治産難密以净紙書本府州太守姓名燈上燒灰湯調¶
　下即産此雖厭勝頗驗¶
走馬催生丹　治産難危急横生逆産子死腹中胎衣¶
　不下一丸可治十人雄蛇退一條首尾全者樹上退¶
<pb:KR3e0067_WYG_356-52a>¶
　者是雄不然只取中間五寸燒煙欲盡急速取出用¶
　甆器盆盖於地上周囘用温土圍之良乆取出為末¶
　　光明辰砂(一兩/研)　麝香(研一/錢)¶
　右二味研極細以桃栁嫩苖各七莖如無取皮湏是¶
　取向東方者苖向東方炒與硃砂麝同研細却入蛇¶
　退灰又研勻糯米飯丸如糊椒大硃砂為衣晒乾難¶
　産者淡醋湯吞下一丸不乆産下便於兒手内取丸¶
　藥男左女右手中出¶
<pb:KR3e0067_WYG_356-52b>¶
救命抵聖丹　治難産危急¶
　　辰砂(有鏡面者/半兩細研)　滴乳香(半兩/别研)　萆麻子(二七粒/去皮)¶
　　麝香當門子(真者半/兩别研)　真角屑(一錢乾/細研)¶
　　黄葵子(一合慢/火炒)　磁石(半兩引/得針者)¶
　　千里及(洗净焙燒灰存性别研千里及向東方/死草中尋舊草鞋一雙湏左右脚全)¶
　右件於乳鉢中用鉢搥研須極細至勻鎔真蠟入藥¶
　和令得所入臼杵五百数就香煙上圓如梧桐子大¶
　每遇婦人就産發覺肚疼時取順流水半盞入無灰¶
<pb:KR3e0067_WYG_356-53a>¶
　酒吞下一丸良乆分娩於男左女右手中取所服之¶
　藥以乳香湯洗油紙褁埋地中三日取出安静處可¶
　以活三人衣不下用流水抱鷄子窠中洗下盛半盞¶
　水入温酒少許吞下立愈如産難急横倒不正眼唇¶
　黒指中青死胎在腹用炒黄葵子一合研碎温酒調¶
　一丸立効如覺胎往來辰砂湯服一丸合時忌鷄犬¶
　婦人生人丸時念北方黒帝大逞神通靈丹入口男¶
　女速生¶
<pb:KR3e0067_WYG_356-53b>¶
治逆生便産須知針法¶
　　常用小線針於兒手足心針入一二分三四刺之¶
　　以塩塗止輕輕送入兒得痛驚轉即縮當回順塩¶
　　塗足底又可急搔之以塩摩母腹上¶
治産難¶
　　用古城桂木煑湯服¶
主難産¶
　　搗益母草取汁七大合煎半頓服立下無新者以¶
<pb:KR3e0067_WYG_356-54a>¶
　　乾者大握七合煎服¶
主難産¶
　　取厠籌燒取熱氣衝上¶
主婦人難産¶
　　用郎君子與産婦手把之便生極有驗也¶
治難産¶
　　墨一寸磨水服之立産¶
治婦人産難¶
<pb:KR3e0067_WYG_356-54b>¶
　　取銅弩牙燒赤内酒中飲汁(古者/彌勝)¶
治婦人生兒不出¶
　　以枯蟬燒灰服之¶
治婦人入月而難産¶
　　取梁上塵竈突煤二味合方寸匕酒服¶
治婦人産難并逆横産¶
　　用銅秤錘燒赤酒淬服¶
治難産¶
<pb:KR3e0067_WYG_356-55a>¶
　　取水龜令産婦戴之亦可臨時燒灰酒下此物出¶
　　南海如龜長二三尺兩目在側傍¶
主婦人難産¶
　　以舎生草産婦口中含之立産亦咽其汁¶
主邪氣産難絶傷及主癮疹牙齒諸風疾¶
　　春初採嫩槐葉並可食之¶
治難産方¶
　　用赤小豆生吞七枚出若是女二七枚佳¶
<pb:KR3e0067_WYG_356-55b>¶
治難産¶
　　用彈丸土末一錢匕熱酒調服之大有功効也¶
　　　數日不産(附論/)¶
夫難生産者縁胎氣也子成在胎中毎食母血食血有¶
餘遂成塊俗謂之兒枕子欲生時血塊先破遂為散血¶
散褁其子胎伏熱故有難産更有少年未經生産驕富¶
貴說聼異端月數將滿纔覺腹痛轉動便相告報傍人¶
擾擾産婦驚怖不安心氣畜結是故難産要知月滿足¶
<pb:KR3e0067_WYG_356-56a>¶
不得妄憂慮或覺腹痛之時但令老孃安存莫遣人多¶
無使擾亂腹痛稍頻衣破漿行湏臾即生也依此將䕶¶
必免難産之厄¶
甘草散　治姙娠数日不産滑胎易産(一名大豆卷散/)¶
　　甘草(炙一/兩)　黄芩(去黒/心)　大豆黄卷(炒/)　乾薑(炮/)¶
　　桂(去粗/皮)　呉茱萸(湯浸各/半兩)　糯米(淘/净)　麻子仁(各一/合)¶
　右為散每服三錢温酒調下若臨月每日頻服一方¶
　有大麥芽無糯米¶
<pb:KR3e0067_WYG_356-56b>¶
大黄丸　治姙娠数日不産養胎易生¶
　　大黄(炒二/兩)　枳殻(去/穰)　芍藥(各一/兩)　　芎藭(三/分)¶
　　乾姜(炮/)　厚朴(姜炙/半兩)　白术　杏仁(湯去皮尖/雙仁麩炒)¶
　　呉茱萸(湯泡去核/炒半兩)¶
　右為末煉蜜和勻丸梧桐子大每服二丸温酒下不¶
　拘時候¶
滑胎當歸散　治姙娠数日不産¶
　　當歸(焙一/兩)　麻子仁(一/合)　呉茱茰(湯浸去/核炒)　　知母¶
<pb:KR3e0067_WYG_356-57a>¶
　　乾薑(炮/)　桂(去麄/皮)　黄芩(去黒/心)　甘草(炙各/半兩)¶
　　大豆(炒去/皮)　糯米(各一/合)¶
　右為散研細每服二錢空心温酒調下漸加至三錢¶
　如欲作丸即煉蜜丸如梧桐子大温酒下二十丸¶
治難産数日不生子死腹内方¶
　　取揀净川椒二斤分為二分蒸之以布褁更互熱¶
　　熨産婦臍腹中死胎便出¶
治産經数日不出或子死腹中母欲死¶
<pb:KR3e0067_WYG_356-57b>¶
　　以瞿麥煑濃汁服之¶
麥門冬丸　治姙娠數日不産益氣滑胎¶
　　麥門冬(去/心)　芎藭　厚朴(去粗皮/姜炙)　枳殻(去穰/麩炒)¶
　　芍藥　赤茯苓(去皮各/二兩)　大黄(炒半/兩)　梹榔(煨三/枚)¶
　　訶棃勒(煨取皮/五枚)¶
　右為末煉蜜和塗酥為劑搗熟丸如菉豆大每服二¶
　十丸空心酒下¶
瞿麥湯　治姙娠數日不産滑胎易産¶
<pb:KR3e0067_WYG_356-58a>¶
　　瞿麥(去根剉/)　榆白皮　木通(各二/兩)　滑石(一/兩)¶
　　冬葵子(揀净㣲/炒一合)¶
　右為散每服四錢匕水一盞半煎至七分去滓空心¶
　温服¶
葵子湯　治姙娠數日不産自由體性¶
　　冬葵子(炒一/合)　滑石　瞿麥(去根各/一兩)　丹參(一兩/半)¶
　右為散每服四錢水一盞半煎七分去滓下牛酥白¶
　蜜各半合再煎六分食前服温入月預服¶
<pb:KR3e0067_WYG_356-58b>¶
治姙娠數日不産令易産方¶
　　以銅弩牙一隻燒通赤投半盞食醋中臨産服之¶
　　一方酒服¶
如聖散　治姙娠數日不産¶
　　用生過蠶紙燒灰研為細散每服二錢温酒調下¶
　　不計時¶
治婦人難産數日不下至危急者¶
　　用官桂去麄皮剉碎畧炒鐵器不妨碾為細末每¶
<pb:KR3e0067_WYG_356-59a>¶
　　服三錢白湯調下立産此藥湏旋合乃佳¶
加味芎歸湯　治産五七日不下埀死者及矮弱女子¶
　交骨不開者¶
　　用川芎當歸各一兩自死乾龜殻一個酥炙生¶
　　男女者婦人頭髪一握焼存性共為散每服三錢水¶
　　一盞半煎服屢効約人行五里生胎死胎俱下無¶
　　自死龜殻鑚龜廢殻亦可¶
催生防葵散　治難産三兩日不得産喘息不調腹内¶
<pb:KR3e0067_WYG_356-59b>¶
　疼痛¶
　　防葵(一/兩)　滑石(三/分)　硃砂(一分/别研)　冬葵子(三/分)¶
　　木通(三/分)　瞿麥(三/分)　榆白皮(三分/剉)　　飛生皮(一分/燒灰)¶
　右為散每服四錢水一中盞煎至六分去滓温服¶
治難産或經日三五日不分娩兼子死腹中方¶
　　當歸(三分/㣲炒)　龜甲(三分塗酥炙/令黄搗末)¶
　右先取産多者婦人髮半兩燒為灰細研入當歸末¶
　以水一大盞半煎取八分後下龜甲末煎五七沸分¶
<pb:KR3e0067_WYG_356-60a>¶
　為二服如行人四五里便服¶
治姙娠臨月數日不産覺不安服藥令兒手持出方¶
　　古文錢(八枚燒令赤内/醋中九遍為末)　槐子(一兩/末)¶
　右和研令勻煉蜜為丸如桐子大取朱粉著銅器中揺¶
　動使丸令赤七月七日午時合之每服以東流水下¶
　三丸神驗¶
治三日不産方¶
　　取䑕頭燒灰細研以新汲水調服一錢立効¶
<pb:KR3e0067_WYG_356-60b>¶
又方¶
　　右燒龜甲成灰研新汲水調下一錢立効酒調亦¶
　　可¶
又方¶
　　取門限裏土三指撮酒調服之¶
又方¶
　　取羚羊角屑燒研為末酒調一錢服¶
治七八日不産至困方¶
<pb:KR3e0067_WYG_356-61a>¶
　　黄明膠(一/兩)¶
　炙黄焦用好酒一大盞煎不住手烊膠約一二十沸¶
　内新生鷄子一枚打破塩一錢相和頓服之立産¶
治七八日不産至困方(藥闕/)¶
　　以前藥治度服一服令婦人坐倚物上伸腿腰大¶
　　口作二次服取鸕鷀頭手執之¶
又方¶
　　取益母草搗汁三合服之立下如無生者乾者一¶
<pb:KR3e0067_WYG_356-61b>¶
　　握以水一大盞煎取半盞去滓温服¶
治産經數日不出或子死腹中母氣欲絶¶
　　瞿麥(六/兩)　通草　桂心(各三/兩)　牛膝(四/兩)　榆白皮(一/升)¶
　右㕮咀水九升取三升去滓分三服¶
治數日不産胎上衝心欲悶絶方¶
　　榆白皮　滑石　當歸　車前子　益母草(以上各/半兩)¶
　右為細末煎生姜小便調下二錢¶
治經日不産¶
<pb:KR3e0067_WYG_356-62a>¶
　　蒲黄　地龍　陳皮(各等分/)¶
　右將地龍洗去土於新瓦上焙令㣲黄各為末三處¶
　搗之各抄一錢新汲水調服立産¶
牛酥散　治數日不産胎上衝心欲死¶
　　牛酥(半/兩)　冬葵子(炒一/合)　滑石(三/分)¶
　右以二味為末和牛酥置生絹袋内盛之用酒一升¶
　煎七合去滓袋子令温每服半盞一二服如未下更¶
　服之¶
<pb:KR3e0067_WYG_356-62b>¶
茱茰湯　治婦人數日不産下體已冷無藥甚窘¶
　　以椒橙茱茰等葉濃煎湯可下手則和臍腹人門¶
　　處皆淋洗即刻氣温血行遂産或以紅花數兩速濃¶
　　煎湯扶女於櫈上以綿帛蘸水遏之又以水洗帛¶
　　上兩頭仍以器盛水又煖又淋乆而甦遂生男子¶
　　盖遇嚴冬血冷凝滯不行温則行矣血行則産即¶
　　易也¶
治難産三日不出¶
<pb:KR3e0067_WYG_356-63a>¶
　　以車軸脂吞大豆許兩丸一方車脂書兒足底作¶
　　出字一方用酒¶
又方¶
　　燒藥杵七八遍令赤内酒中飲之立産鐵器亦得¶
又方¶
　　右燒大刀鐶以酒一杯沃之頓服即出救死不分¶
　　娩者¶
酥葵膏¶
<pb:KR3e0067_WYG_356-63b>¶
　　治姙娠數日不産或生不順理百方不得安方見¶
　　本門難産類¶
　　　逆産(附論/)¶
夫逆産者盖因姙娠初覺腹痛産時未至驚動傷早兒¶
囬轉未竟便用力産之即令逆也又或安胎之處及坐¶
卧湏順四時方面并避五行禁忌若觸犯者多致灾禍¶
　　　方¶
烏金散　治横生倒産子死腹中胎衣不下¶
<pb:KR3e0067_WYG_356-64a>¶
　　當歸(酒/浸)　沒藥　生乾地黄　蒲黄(生/用)　芍藥(炒/)¶
　　紅藍花(各一/兩)　鯉魚鱗(臘月/者佳)　桂(各二/兩)¶
　　血餘(小兒胎髪/真者二枚)¶
　右將血餘鯉魚鱗二味用銷銀鍋子先以炭火燒灰¶
　沒藥研餘為散和勻每服二錢温酒調下不拘時¶
滑胎煎　治難産經三日或横倒不出垂死¶
　　瞿麥(取穂/一兩)　酥(五/兩)　滑石　葵子(各三/兩)　白蜜(四/兩)¶
　　黒豆皮(一/合)　牛膝(去苖/二兩)¶
<pb:KR3e0067_WYG_356-64b>¶
　右除酥蜜外為末將酥蜜煉熟入諸藥末及明乳香¶
　五兩煎以瓷器盛每服半匙温酒或湯化下不拘時¶
救生散　治孕婦逆生其證孕婦欲産時遇腹痛不肯¶
　舒伸行動多是曲卧腰眼忍痛其兒在腹不能轉動¶
　故脚先出謂之逆生湏臾不救則子母俱亡矣¶
　　烏蛇脫(一/條)　蟬脫(二七/箇)　血餘(一團即/胎髮)¶
　右燒灰每服二錢温酒下併進二服仰卧霎時一手¶
　&KR0946;兒手心足心令轉其兒即時順生子母俱活用槐¶
<pb:KR3e0067_WYG_356-65a>¶
　角子尖刺小兒脚心尤妙¶
治逆産法¶
　　大蒜(七顆/去皮)　生姜(半/兩)　葱白(去青三十/莖各碎)¶
　右置在一盆子中以百沸湯五碗乗熱投於盆中速¶
　扶産婦於盆上坐候冷易之凡三易則胎正¶
又方¶
　　取蒲黄用水調塗兒足心底¶
又方¶
<pb:KR3e0067_WYG_356-65b>¶
　　取丹砂末半錢蜜調塗兒足底¶
又方¶
　　取牛齝涎絞以温酒和服之¶
治逆生方¶
　　以塩塗兒足底一方用塩粉塗和又急爪搔之并¶
　　以塩摩産婦腹上即順¶
治逆産横産不出手足先見者¶
　　以蛇蛻皮燒為末服一刀圭靣向東酒服即順一¶
<pb:KR3e0067_WYG_356-66a>¶
　　方猪膏和丸服¶
又方¶
　　取蟬殻二枚治為末三指撮許温酒服之一方作蟾¶
　　蜍二枚為末酒服¶
又方¶
　　以手中指取釡底墨交盡兒足下順生¶
催生如聖散¶
　　用黄蜀葵花不拘多少焙乾為末熟湯調下二錢¶
<pb:KR3e0067_WYG_356-66b>¶
　　或有漏血胎臓乾澁難産痛極者併進三服良乆¶
　　腹中氣寛胎滑即時産下如無花時只用葵子爛¶
　　研半合以酒調濾去滓温過頓服亦治打撲傷損¶
　　如胎死不下煎紅花温酒調下一方花為末入麻¶
　　油順流熟水調下一方用葵子一味研墨或研硃¶
　　砂為衣每服四十九粒温酒下濟生兼服紫蘇飲¶
　　或黑神丸亦佳又歌云葵子炒香七十粒研爛酒¶
　　調濟君急若使臨危産難時免得全家俱啼泣¶
<pb:KR3e0067_WYG_356-67a>¶
治婦人倒産¶
　　右麻蕡吞二七枚即正¶
治倒産難産¶
　　用原蠶蛾為末飲服三錢¶
療逆産¶
　　以真丹砂一刀圭塗兒腋下¶
治逆死及子死腹中¶
　　取車輪上土以三指撮酒調下¶
<pb:KR3e0067_WYG_356-67b>¶
又方¶
　　取彈子二枚搗羅為散温酒調服二錢¶
又方¶
　　取甑帶燒灰研散温酒調服二錢¶
又方¶
　　取晚蠶子紙一幅燒灰研末米飲調服暖水亦得¶
又方¶
　　取夫十指甲燒灰研末以温酒調服¶
<pb:KR3e0067_WYG_356-68a>¶
又方¶
　　取車前子搗為末温酒調服二錢¶
保安散　治因漏胎胞乾難産横逆不順¶
　　用蟬退不拘多少燈上燒存性研入真麝香少許¶
　　臨時每服半錢淡醋湯調下¶
治生産不順手足已冷口噤欲死方¶
　　以朱書兒左足下作千字右足作勿字手出者亦¶
　　効¶
<pb:KR3e0067_WYG_356-68b>¶
又方¶
　　用當歸剉㣲炒搗末酒調下二錢¶
又方¶
　　用艾葉一兩以酒一盞煎六分去滓分温二服水¶
　　煎亦得¶
又方¶
　　以兎絲子搗末以温酒調下一錢効一方用米汁¶
　　服¶
<pb:KR3e0067_WYG_356-69a>¶
又方¶
　　以酒調竈突塵二錢服之効一方水苦酒服一方¶
　　用竈屋上墨以酒煑一兩沸取汁服¶
治倒産子死腹中方¶
　　取釅醋一升格口灌之出¶
艾葉湯　治逆産及子死腹中¶
　　用大麻仁净㨂研爛半兩水二盞同煎一盞去滓¶
　　温服¶
<pb:KR3e0067_WYG_356-69b>¶
酸醤飲　治横産倒産安胎¶
　　用五葉酸醤草不拘多少取自然汁半盞酒半盞¶
　　染胭脂末半兩和勻温飲之未效再服之¶
催生如聖散　療逆産横産瘦胎兼治産前産後虛損¶
　月脉不調崩漏一名催生黒神散又名烏金散又名¶
　二神散(方見/本門)¶
又方　療逆産¶
　　夫取隂毛二七根燒以猪膏和丸如豆大水吞下¶
<pb:KR3e0067_WYG_356-70a>¶
　　兒手即握出神驗¶
治横逆産理不順手足先出或子死腹中¶
　　右以伏龍肝細研每服一錢酒調服兒頭戴出妙¶
　　更用搽産母臍中亦効¶
又方　治産時子但趨榖道者方¶
　　右腹肚痛兒數日不下者或倒産見兒脚於上書¶
　　大人名即却順産極妙¶
治逆産¶
<pb:KR3e0067_WYG_356-70b>¶
　　以釭中膏畫兒脚底即正¶
治婦人横逆産¶
　　以古文錢二十文燒令赤投酒中服之立産¶
治逆横産瘦胎姙娠産後損月候不調崩中¶
　　用百草霜白芷等分為末每服二錢童子小便醋¶
　　各少許調勻更以熱湯化開服不過二服即産¶
　¶
　普濟方卷三百五十六¶
