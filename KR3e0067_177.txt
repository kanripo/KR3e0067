# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.947225
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR3e0067_WYG_177-1a>¶
欽定四庫全書¶
　普濟方卷一百七十七　明　周王朱橚　撰¶
　　痟渇門¶
　　　痟渇¶
治痟渇丸(一名麥門冬丸/出十便良方)¶
　　麥門冬(用上元板橋鮮/肥者二大兩)黄連(九莭者/一大兩)¶
　右搗末以肥苦瓠汁浸麥門冬經宿然後去心即於¶
　臼中搗爛納黄連末臼中和搗候丸得疾併手丸梧¶
<pb:KR3e0067_WYG_177-1b>¶
　桐子大食後飲下五十丸日再但服兩日其渇必定¶
　若重者毎服一百五十丸第二日一百二十丸第三日¶
　一百丸第四日八十丸第五日依本服之若欲合藥¶
　先看天氣晴明其夜方浸藥切須净處禁婦人雞犬¶
　見知少可毎日服二十五丸服訖覺虛即取白羊頭一¶
　枚净去毛洗了以水三大㪷煮令爛去頭取汁可一¶
　㪷以來細細服之亦不用着鹽不過三劑平復海上¶
　方治痟渇丸云偶于野人處得神效不可言¶
<pb:KR3e0067_WYG_177-2a>¶
又一法(出仁/存方)¶
　　白扁豆(净煮爛去/皮一兩)¶
　右為末以蜜入天花粉汁同丸梧桐子大用金銀箔¶
　為衣毎服二十丸日二服同𤓰蔞根汁下次用麥門¶
　冬湯下病退忌炙煿酒色次服補養藥與𫝊信方稍¶
　同其方用黄丹麥門冬牡蠣知母各一兩黄連天花¶
　粉苦参各二兩金箔百片銀箔二百片生栝樓根汁¶
　為丸如上服¶
<pb:KR3e0067_WYG_177-2b>¶
香墨散(出聖濟/總録)　治痟渇¶
　　香墨(一/兩)栝樓根(二/兩)鉛丹(半/兩)¶
　右為末二錢新水一盞調下次日一服水調藥末一¶
　錢不計時候服藥時不必忌水任意飲三兩盞後自¶
　然怕飲服三五日見效¶
治痟渇熱(出聖/恵方)　或心神煩亂宜服此¶
　　櫻粟(一/合)¶
　右細研以温水一大盞調令匀分三服食前服之¶
<pb:KR3e0067_WYG_177-3a>¶
又方(出聖/恵方)¶
　田中活螺三升洗去土又以糯米二升煮為稀粥可¶
　及二㪷已来候冷即將田螺置扵冷粥盆内以物盖¶
　養之待螺食盡粥却吐沫收¶
瓜連丸(出經驗/良方)　治痟渇骨蒸¶
　右用大冬瓜一枚去瓤入黄連細末實冬瓜内浸十¶
　餘日覺冬瓜肉消盡為度同硏丸梧桐子大毎服冬¶
　瓜煎湯隨意服之¶
<pb:KR3e0067_WYG_177-3b>¶
治痟渇及小便多(出千/金方)¶
　右用瓜蔞粉和雞子打和得所曝乾為末滴水為丸¶
　毎服三四十丸温熟水或新水或白湯放温服一方¶
　薄切炙乾五兩水五升煮取四升隨意飲之良¶
栝樓粉(出千/金方)　治大渇¶
　深掘大栝樓根厚削皮至白處止寸切水浸一日一¶
　夜易水經五日取出爛搗碎硏之以絹袋濾出粉乾¶
　之水服方寸匕日三四服亦可作粉粥乳酪中食之¶
<pb:KR3e0067_WYG_177-4a>¶
　不限多少取瘥止孫思邈作粉治法¶
治不渇而小便大利垂至扵死者¶
　右用牡蠣五兩以患人尿三升煎取二升分再服神¶
　驗¶
又方(出千/金方)¶
　水和栝樓散服方寸匕亦可蜜丸梧桐子大服三十¶
　丸方見渇利類¶
又方(出本/草)¶
<pb:KR3e0067_WYG_177-4b>¶
　以青梁米煮取汁飲之即瘥¶
治痟渇頭痛壯熱又婦人血氣牢閉不堪者及五淋¶
　　茅根(三升/切)¶
　右搗取汁令盡渇飲之一方白茅煎汁服之白茅能¶
　破血¶
治痟渇¶
　　揀黄連(一兩八/九莭者)¶
　右㕮咀水一碗去滓頓服之立效¶
<pb:KR3e0067_WYG_177-5a>¶
治霍亂心頭卒熱渇(出本/草)¶
　　粟米泔¶
　右飲數升即愈一作煮泔¶
治口渇失精醒酒¶
　　田螺¶
　右水漬汁飲之最良小便數亦可服或煮汁服之亦¶
　可¶
治渇(出本/草)¶
<pb:KR3e0067_WYG_177-5b>¶
　　牛肚¶
　右以醋煮食之¶
治一切渇(出肘/後方)¶
　　大牡蠣¶
　右扵臈日或端午日用黄泥裹煆通紅放冷取出為¶
　末用活鯽魚煎湯調一錢小兒調半錢只二服瘥¶
専治日夜發渇飲水頻併兼治黄腫(出肘/後方)¶
　　浮萍草¶
<pb:KR3e0067_WYG_177-6a>¶
　右八月取来隂乾為末臨卧酒調或浮萍汁飲之¶
専治渇¶
　　扒殻(一名/薇葜)¶
　右㕮咀毎服半兩水三盞烏梅一箇煎一盞¶
治渇備急方(出聖濟/總録)¶
　　大豆(苗嫩/者)¶
　右以三五十莖塗酥炙令黄熟搗羅為散毎服二錢¶
　煎人參湯調下¶
<pb:KR3e0067_WYG_177-6b>¶
治痟渇方(出聖濟/總録)¶
　　冬瓜(一枚削/去皮)¶
　右埋在濕地中一月將出破開取清汁飲之或燒絞¶
　取汁服之盡更佳¶
治渇(出危/氏方)¶
　　糯稲稈灰¶
　右取中一尺燒淋汁飲或不燒便煎服亦妙同生牛乳¶
　細呷或生蘿蔔搗取汁時飲少許¶
<pb:KR3e0067_WYG_177-7a>¶
治熱去煩渇(出本/草)¶
　　甜瓜¶
　右取去皮食後喫之煮皮作羮亦佳¶
止渇方¶
　　酪¶
　右味酸寒無毒主之¶
又方(出十便/良方)¶
　　桑葉(炙/)¶
<pb:KR3e0067_WYG_177-7b>¶
　右煎飲之一如茶法¶
治渇方(出肘/後方)¶
　　糯米(二/升)¶
　右淘取泔飲訖則定¶
又方(出肘/後方)¶
　　糯米¶
　右渇者腹當飽硏取白汁飲之以瘥為度¶
止酒後煩熱渇¶
<pb:KR3e0067_WYG_177-8a>¶
　　牡蠣肉¶
　右扵姜醋中生食之亦主丹毒¶
治煩熱少睡多渇¶
　　小麥¶
　右用作飯水淘食之¶
治渇止小便數(出本/草)¶
　　羊肺　小豆葉¶
　右合并煮食之良¶
<pb:KR3e0067_WYG_177-8b>¶
治痟渇不止下元虚損(出肘/後方)¶
　　牛膝(五/兩)生地黄汁(五/升)¶
　右將牛膝細剉為末入生地黄汁内晝曝夜浸汁盡¶
　為度蜜丸如梧桐子大空心酒下三十丸後乆服壯¶
　筋骨駐顔色黑髪津液自生一方粥飲下¶
治痟渇傷中小便數(出本/草)¶
　　黄雌雞(一/隻)¶
　右治如常煮令熟去雞停冷渇即飲肉亦可食若和¶
<pb:KR3e0067_WYG_177-9a>¶
　米及鹽豉作粥及五味作羮並得¶
又方(出本/草)¶
　　兔(一/隻)¶
　右剥去皮爪五臓等水一斗半煎使爛骨肉相離漉¶
　出骨肉斟酌五升汁便澄濾令冷渇即飲之極重不¶
　過三服便效¶
桑根白皮湯(出肘/後方)　治卒小便多痟渇¶
　　桑根白皮(入地三尺取桑根剥/白皮炙令黄黒剉)¶
<pb:KR3e0067_WYG_177-9b>¶
　右水煮之令濃随意飲之亦可納少米勿入鹽一方¶
　治痟渇後成癰疽粗搗篩毎服二錢水煎¶
治痟渇(出本/草)¶
　　石燕　水牛鼻¶
　右和煮飲之自死牛鼻不如落厓死者良¶
又方(出本/草)¶
　　麻鞋底(故/者)¶
　右用煮汁服之¶
<pb:KR3e0067_WYG_177-10a>¶
獨勝散(出肘/後方)¶
　　蘿蔔(出子者/三枚)¶
　右净洗薄切晒乾為末毎服二錢煎猪肉澄清調下¶
　食後并夜卧日三服¶
治痟渇飲水不知(出本/草)¶
　　花白鴿(一/隻)¶
　右切作臠以土蘇煎令病人嚥津白鴿即鵓鴿也¶
治痟渇(出本/草)¶
<pb:KR3e0067_WYG_177-10b>¶
　　荔枝¶
　右以食之¶
治痟渇風熱益氣力發氣脹(出本/草)¶
　　苦竹笋¶
　右蒸煮炒任食之¶
治痟渇引飲無度食韭苗自止法(出肘/後方)¶
　　韭苖¶
　右日喫三五兩或炒或作羮不入鹽效但喫十斤即¶
<pb:KR3e0067_WYG_177-11a>¶
　佳過清明勿喫醬肉無妨¶
煩熱痟渇¶
　　真珠　知母¶
　右為散服之¶
治痟渇止煩悶¶
　　烏梅肉(二兩/㣲炒)¶
　右為末毎服二錢水二盞煎一盞去滓熱入豉二百¶
　粒煎至半盞去滓毎扵食後及臨卧煎服之當解煩¶
<pb:KR3e0067_WYG_177-11b>¶
　止渇也¶
治痟渇(出本/草)¶
　　糯米¶
　右作糜食一㪷效¶
治多年痟渇無不瘥者(出本/草)¶
　　牡驢骨¶
　右用煮頭汁令服三二升¶
治大渇日飲數㪷小便赤者¶
<pb:KR3e0067_WYG_177-12a>¶
　　麻子(一/升)¶
　右用水二升煮三四沸取汁飲之無限服過九升麻¶
　子愈(麻子今人績/布麻種子也)¶
治痟渇心脾中熱下焦虚冷小便多漸羸瘦者(出本/草)¶
　　黄牛乳¶
　右渇飲三四合一方用牛羊乳¶
治痟渇補肝腎氣和小膓療虚勞益精氣(出本/草)¶
　　羊乳　羊脂¶
<pb:KR3e0067_WYG_177-12b>¶
　右合作羮食之亦主女人與男人中風¶
治卒痟渇小便多(出十便/良方)¶
　　竹瀝¶
　右恣飲數日愈一方治痟渇小便不利食後時飲一¶
　合¶
治痟渇¶
　　濮瓜(去/皮)¶
　毎食後嚼喫三二兩五七度良¶
<pb:KR3e0067_WYG_177-13a>¶
治痟渇日夜飲水數斗小便數瘦弱者(出本/草)¶
　　猪肚(一/枚)¶
　右用水洗净水五升煮令爛熟取二升已来去肚着¶
　少豉渇即飲之肉亦可喫又和米着五味煮粥飲之¶
　亦佳¶
治煩熱痟渇(出本/草)¶
　　獼猴桃¶
　右俟熟收之取瓤和蜜煎作膏食之一名藤棃一名¶
<pb:KR3e0067_WYG_177-13b>¶
　本子一名獼猴棃大冷不可乆服¶
治煩熱痟渇(出本/草)¶
　　麥門冬(去/心)¶
　右以煮飲服之¶
止煩渇(出本/草)¶
　　芭蕉油¶
　右以服之¶
治卒痟渇小便多(出本/草)¶
<pb:KR3e0067_WYG_177-14a>¶
　　黄蘖(一/斤)¶
　右水一斗煮三五沸渇即飲之恣意飲數日便止一¶
　方用酒煮三沸去滓飲¶
治痟渇得效(出刖/後方)¶
　　烏豆　牛膽¶
　右取烏豆置牛膽中隂乾百日吞之即瘥¶
又方¶
　　比梨¶
<pb:KR3e0067_WYG_177-14b>¶
　右毎日服食以安為度¶
猪肚丸(出神/效方)　治痟渇¶
　　猪肚(一/枚)黄連(五/兩)栝樓(四/兩)麥門冬(四兩/去心)知母(四兩如/無茯神)¶
　　(代/之)¶
　右為細末納猪肚内線縫安置甑中蒸極爛熟就熱¶
　木臼中搗可丸如硬少加蜜梧桐子大毎服三十丸¶
　漸加至四十丸渇則服之如無木臼以沙盆中用木杵¶
　硏亦可爛之為妙¶
<pb:KR3e0067_WYG_177-15a>¶
酒蒸黄連丸(一名獨連丸/出神效方)　治痟渇日飲水數升至二¶
　三斗小便五七十次發熱瘦弱口乾食已如饑此名¶
　痟癉今用黄連味苦寒無毒除熱氣止煩渇厚膓胃¶
　消渇人喜水脾胃惡濕黄連為對症¶
　　黄連(净半斤酒二升重湯/蒸候時取出曝乾)¶
　右為細末滴水和丸如梧桐子大毎服五十丸大茶¶
　飯前服之温水下初伏日為頭服之一方以醋煮和¶
　丸一方用蜜丸無酒蒸¶
<pb:KR3e0067_WYG_177-15b>¶
治痟渇(出聖/恵方)¶
　　䜴汁¶
　右飲任性多少瘥止一方豆豉三合以水二大盞煎¶
　取頓汁服¶
神效散(出家藏/經驗方)　治痟渇¶
　　白芍藥　甘草(各等分/)¶
　右為末水調日三服有人患此九年服七日愈經驗¶
　方陳氏云昔鄂渚李祐之嘗病渇九年服藥不一徃¶
<pb:KR3e0067_WYG_177-16a>¶
　徃止而復作與蘇朴宰交因授此方服三四日疾勢¶
　頓愈今年餘不作覺前後所服之藥取效無愈扵此¶
　者不當以所用之藥平易而忽之也¶
又方(出肘/後方)¶
　　故破屋瓦¶
　右用煮之多飲即惡聞水氣一方故屋上古瓦兩張¶
　净洗搥破水煮濃汁食後温頻服一小盞¶
治痟渇¶
<pb:KR3e0067_WYG_177-16b>¶
　　撏猪湯¶
　右用濾過勿使患人知飲一碗即愈¶
又方　治痟渇¶
　　香水梨(或好鵞梨或/南雪梨俱可)¶
　右用蜜熬瓶盛不時用熱水或冷氷水調服大有功¶
　效止嚼梨亦妙東坡家藏方載消渇日飲水數斗食倍¶
　常而頻溺連年服藥不愈者可用麝香當門子一箇¶
　須浸之作十小丸以枸杞熬湯送下随意此病脾脈¶
<pb:KR3e0067_WYG_177-17a>¶
　實而腎脈衰初因飲酒瓜菓過度熱在脾内若胃而¶
　停積生冷雖實飲過人而喫水既多不得不溺非消¶
　渇也言甚當理服者審之¶
人參白术湯　治胃膈癉熱煩滿不欲食或癉或為痟¶
　中善食而瘦或燥鬰甚而痟渇多飲而小便數或熱¶
　病或恣酒色誤服熱藥致脾胃真隂血液損虚肝心¶
　相摶風熱燥甚三焦傷胃燥怫鬰而水液不能宣行¶
　則周身不得潤澤故瘦瘁黄黑而燥熱痟渇雖多飲¶
<pb:KR3e0067_WYG_177-17b>¶
　而水液終涸下焦虚冷誤死多矣又如周身風熱燥¶
　鬰或目瘴癰疽瘡瘍上為喘𠻳下為痿癉或停積而¶
　温熱内甚不能𫝊化者變水腫腹脹也凡多飲數溲¶
　為痟渇多食數溲為痟中肌肉消瘦小便有脂液者¶
　為痟腎此世之所𫝊三痟病也雖經所不載以内經¶
　考之但燥熱之為甚者也此藥兼療一切陽實隂虚¶
　風熱燥鬰頭目昏眩風中偏枯酒過積毒一切膓胃¶
　澁滯壅塞瘡疥痿痺并傷寒病雜煩渇氣液不能宣¶
<pb:KR3e0067_WYG_177-18a>¶
　通並宜服之¶
　　人參　白术　當歸　芍藥　大黄　山梔子¶
　　澤㵼(已上各/半兩)連翹　栝樓根　乾葛　茯苓(已上/各一)¶
　　(兩/)官桂　木香　霍香　寒水石(各一/兩)甘草(三/兩)石¶
　　膏(四/兩)滑石(半/斤)盆硝(半/斤)¶
　右為粗末毎服五錢水一盞生薑三片同煎至半盞¶
　絞汁入蜜少許温服漸加十餘錢無時日三服或得¶
　臓腑疏利亦不妨取效更妙後却常服之或兼服消¶
<pb:KR3e0067_WYG_177-18b>¶
　痞丸似覺膓胃結滯或濕熱内甚自利去大黄芒硝¶
　宣明論有荆芥穂薄荷桔梗知母四味不用盆硝¶
無比散　治痟渇¶
　　土瓜根(六/兩)苦參粉　鹿茸(炙/)栝樓　白石脂(研/)甘¶
　　草(炙/)黄耆(各三/兩)黄連(去毛/頭)牡蠣(煆/)白龍(研各/五錢)雄雞¶
　　膓(三/具)桑螵蛸(三七/枚炙)雞肶胵黄皮(三十/具炙)¶
　右搗篩為散一服毎方寸匕日再服夜一服以後藥¶
　下之¶
<pb:KR3e0067_WYG_177-19a>¶
　　竹根(十/兩)麥門冬(去/心)石膏(碎綿裹/各四兩)甘李根白皮(三/兩)¶
　右水一斗二升煮取三升五合以下前件散藥如難¶
　服可取此藥汁和丸一服六十丸仍還用此藥汁下¶
　之忌猪肉海藻菘菜¶
黄連丸　治痟渇除膓胃熱實¶
　　麥門冬　茯苓　黄連　石膏　萎&KR0331;(各八/分)人參¶
　　龍膽　黄芩(各六/分)升麻(四/分)枳實(五/分)生薑　枸杞子¶
　　(外臺用/地骨皮)栝樓根(各十/分)¶
<pb:KR3e0067_WYG_177-19b>¶
　右為末蜜丸如梧桐子大以茅根粟米汁下十丸日¶
　二服若渇則與無比飲至足大麻麥亦得飲方如左¶
　　茒根(一升/切)粟米(三/合)¶
　右水六升煮取米熟用煎藥¶
土瓜丸(一名麥/門冬丸)　治脾胃中熱痟渇小便數骨肉日漸¶
　消瘦¶
　　黄連　麥門冬(十分/去心)苦參　栝樓　知母　茯神¶
　　土瓜根(各六/分)人參　甘草(各六/分炙)¶
<pb:KR3e0067_WYG_177-20a>¶
　右搗篩和蜜丸如梧桐子大毎食後少許煮蘆根大¶
　麥飲下二十丸日二服漸加至三十丸取利忌海藻¶
　菘菜狗肉等物一方無黄連¶
黄連丸　治痟渇¶
　　黄連(胡者去/毛一升)麥門冬(去心/五錢)¶
　右為末生地黄汁牛乳各三合栝樓根和頓為丸如¶
　梧桐子大一服二十五丸飲下日再服漸漸加至三¶
　十丸不頓為丸經宿即不相著也¶
<pb:KR3e0067_WYG_177-20b>¶
痟渇及小便多並是虚熱但用冷補將息即瘥前件三方¶
　並是冷補空腹服下常喫少許食壓之大好忌猪肉蕪¶
　荑崔氏本方中此處更有一方用栝樓根黃連去¶
　心¶
治痟渇熱或心神煩亂宜服此¶
　　地骨皮(一兩/半)¶
　右以半天河水一中盞井華水一大盞同煎至一大¶
　盞去滓食後分温二分半天河水在槐樹間者¶
<pb:KR3e0067_WYG_177-21a>¶
又方(出聖/恵方)¶
　　冬瓜瓤(一兩/曝乾)¶
　右搗碎以水一中盞煎至六分去滓温服¶
又方(出聖/恵方)¶
　　栝樓(一顆/黄肥)¶
　右以酒一中盞洗取瓤去皮子煎成膏入白礬末一¶
　兩和丸如梧桐子大毎服不計時候以粥飲下十丸¶
又方(出聖/恵方)¶
<pb:KR3e0067_WYG_177-21b>¶
　　黑鉛(剉/)¶
　右為末用水銀同結如泥取大豆許大常含嚥津¶
又方(出聖/恵方)¶
　　黄丹(不限/不多)¶
　右毎服以新汲水調下一錢兼毎日作蕎麥仁粥空¶
　腹食一大盞¶
又方(出聖/恵方)¶
　　𧖟蛹(一/兩)¶
<pb:KR3e0067_WYG_177-22a>¶
　右以無灰酒一中盞水一大盞同煮一中盞澄清去¶
　蛹服蠶蛹未成蛾者¶
樓連丸(一名黄/連丸)　治痟渇(方見本門痟渇/小便自濁類)¶
又方(出聖/恵方)¶
　　烏麻(剉三/合)¶
　右頻服神驗¶
茯神丸(一名宣/補丸)　治痟渇止小便數兼痟中(方見本門/痟腎類)¶
鹿茸丸(出朱氏/集驗方)　治痟渇¶
<pb:KR3e0067_WYG_177-22b>¶
　　鹿茸(一/兩)兔絲子(一兩浸/酒蒸)天花粉(半/兩)¶
　右煉蜜為丸毎服五十丸空心北五味子湯服¶
加味四君子湯(出朱氏/集驗方)　治痟渇¶
　　人參　白茯苓　白术　甘草　桔梗¶
　右等分為細末白湯調下¶
治中焦渇上¶
　　甘草(半斤/蜜炙)石膏(二/兩)山梔子(六兩/炒)人參(一/兩)&KR1190;砂(一兩/半)¶
　　瓜樓根(一兩/半)藿葉(七/錢)¶
<pb:KR3e0067_WYG_177-23a>¶
　右為末毎服二錢蜜水調下¶
第二中¶
　　熟地黄　雞内金　黄耆(蜜/炙)白茯苓　茯神(去/皮)人¶
　　參　川牛膝(酒/浸)枸杞子　麥門冬(去心各/一兩)¶
　右㕮咀入燈心七根麥門冬七粒同煎至七分去滓¶
　温服¶
第三下¶
　　人參　白茯苓　黄耆(各二/兩)甘草　生乾地黄¶
<pb:KR3e0067_WYG_177-23b>¶
　　熟地黄　天門冬(去/心)枳殻(去/瓤)麥門冬(去/心)石斛(去根/炒)¶
　　枇杷葉(去毛炒/各半兩)¶
　右㕮咀毎服二錢入燈心七莖煎七分空心温服¶
第四下¶
　　兔絲子(半斤/酒浸)鹿茸(酒/炙)蓯蓉(酒/炙)黄耆　五味子　白¶
　　茯苓　人參　舶茴香(各一/兩炒)¶
　右為細末煉蜜為丸如梧桐子大毎服三十丸空心¶
　米飲下¶
<pb:KR3e0067_WYG_177-24a>¶
治下焦渇上¶
　　人參　茯苓　黄耆　大黄(製/)瞿麥　滑石　車¶
　　前子　山梔子　甘草(炙各/一兩)木通(半/兩)¶
　右㕮咀毎服二錢燈心煎七分食上服¶
第二中　治下焦用此方¶
　　雞内金　逺志　人參　黄耆(蜜/炙)澤㵼(去/皮)桂心(去/皮)¶
　　桑螵蛸(蜜/炙)當歸　熟地黄　龍骨(各一/兩半)麥門冬(五/兩)¶
　　(去/心)磁石(三兩煆/酒碎)茯苓　川芎　五味子(各一/兩)元參¶
<pb:KR3e0067_WYG_177-24b>¶
　　(五/錢)¶
　右為末空心酒任下¶
第三下　治下焦渇及淋(已上七方係鄭/氏家傳渇濁方)¶
　　白茯苓(一/兩)赤藤(一兩又/名理藤)苧蔴根(半/兩)車前子　冬瓜¶
　　汁(各半/兩)¶
　右為細末麵糊丸梧桐子大毎服二十丸空心鹽湯¶
　下¶
白龍散(出華陀中/藏經方)　治痟渇¶
<pb:KR3e0067_WYG_177-25a>¶
　　寒水石(生/)甘草(半生/半炙)葛粉(各等/分)¶
　右件為末毎服二錢濃煎麥門冬苗湯調下服立止¶
治渇三神湯上(出鄭氏家/傳渇濁方)¶
　　烏梅肉　白茯苓　枳殻　白术(各一/兩)¶
　右為細末毎服二錢用糯藁頭煎張方不同有逺志¶
　又有熱者加黄連去茯苓白术¶
三神散　治痟渇¶
　　荆芥穂　桔梗(各一/兩半)甘草(半/兩)¶
<pb:KR3e0067_WYG_177-25b>¶
　右㕮咀薑煎一方桔梗(一/兩)甘草(二/兩)水煎食後服名甘¶
　桔湯咽痛如三痟用烏梅肉逺志肉製枳殻等分加¶
　茅根煎夏月加黄連逺志¶
沈香散　治三痟上盛下虚諸藥不效¶
　　白扁豆(薑汁浸/炒去皮)茯苓　山藥　人參　甘草(炙/)蓮¶
　　肉　砂仁　桔梗　薏苡仁(炒各/二兩)乾葛　沈香(各/八)¶
　　(兩/)¶
　右以薑湯調服一方有白术¶
<pb:KR3e0067_WYG_177-26a>¶
六合湯　治酒後頻渇或傷生冷或吐或泄¶
　　砂仁　半夏　杏仁(炙/製)人參　甘草(各二/兩)赤茯苓¶
　　　藿香　扁豆(炒/)木瓜(各二/兩)香薷　厚朴(製各/四兩)¶
　右㕮咀薑棗煎加乾葛又宜縮脾飲冷服¶
鉛參散¶
　　黄丹(煆研别/入一兩)蚌粉(炒研别/入一兩)人參(三分/去蘆)天花(三/分)¶
　右為細末毎服一大錢濃煎麥門冬湯調下空心食¶
　前¶
<pb:KR3e0067_WYG_177-26b>¶
治渇¶
　　削蒼术(二兩只用好蒼术削去皮用之舖上/取賣薄片子者方可用碾羅為細末)石亭¶
　　脂(一兩此是老硫磺色帯紅者是也如/無只用透明生硫磺亦得研令極細)¶
　右和匀杵軟飯為丸梧桐子大以真蒲黄為衣毎服三¶
　四粒濃煎陳橘皮湯空心服只三兩服須㣲㵼煎兔¶
　絲子湯補之(兔絲子湯洗净用砂石銀器/濃煎湯如熟水令冷任意服)¶
蓯蓉丸¶
　　蓯蓉(酒/浸)磁石(煆/碎)熟乾地黄(洗/)山茱茰(去/核)黄耆(去蘆/鹽湯)¶
<pb:KR3e0067_WYG_177-27a>¶
　　(浸/)澤㵼　鹿茸(去毛/酥炙)逺志(去心薑/汁炒)石斛　覆盆子¶
　　五味子(去/梗)蓽撥　破故紙　巴㦸(酒/浸)兔絲子(酒/浸)龍¶
　　骨　杜仲(去皮剉薑汁拌/炒絲斷各半兩)附子(炮去皮臍一/箇八錢重)¶
　右為末煉蜜丸梧桐子大毎服五十丸空腹米飲下¶
斷渇湯　治痟渇不止¶
　　烏梅肉(二/兩)麥門冬　人參　甘草　茯苓　乾薑¶
　　(各一/兩)¶
　右為粗末毎服三錢水一盞半煎至六分去滓温服¶
<pb:KR3e0067_WYG_177-27b>¶
治渇不問逺年近日¶
　　逺志(去/心)山藥　木香　牡丹皮　鹿茸　龍骨¶
　　黄耆　茯神　白茯苓　人參　五味子(各一/兩)沈¶
　　香　麥門冬　兔絲子(酒浸各/四兩)¶
　右為末煉蜜丸三四十丸空心鹽湯下¶
解渇百盃丸¶
　　木瓜(十枚爛蒸/去皮細研)烏梅(去核/一斤)甘草(七兩/半炙)乾葛(二/兩)川芎¶
　　　餘甘子　紫蘇葉(三味各/半兩)百藥煎(一兩/研)白鹽(十/兩)¶
<pb:KR3e0067_WYG_177-28a>¶
　　(炒/)¶
　右件為細末同硏匀將木瓜搜和為丸如雞頭大毎¶
　服一丸含化¶
第一方(闕/)¶
　　北柴胡(二/兩)木通(一/兩)甘草(五/錢)黄芩(五/錢)枳殻(一兩第一/只用五錢)¶
　　赤芍(二兩第二/加半兩)¶
　右毎為十貼渇即止再依此方合一貼服後再不可¶
　用第二加瞿麥(一/兩)¶
<pb:KR3e0067_WYG_177-28b>¶
第二方¶
　　蒼术(一兩米泔浸/一宿剉碎炒)　厚朴(薑炒/一兩)陳皮(三錢去/白瓤)甘卓(二/錢)¶
　　(半/)赤茯苓(五/錢)猪苓(五/錢)澤㵼(七/錢)白术(五/錢)北柴胡(八/錢)地¶
　　骨皮(一/兩)黄芩(五/錢)木通(五/錢)¶
　右㕮咀薑一片棗一枚煎服不拘時熱退即止¶
第三方¶
　　半夏(五錢沸湯/泡七次)白茯苓　人參　陳皮(各五/錢)蒼术¶
　　　厚朴　藿香(各一/兩)甘草(二錢/半)草菓(五/錢)豆蔲(二/錢)¶
<pb:KR3e0067_WYG_177-29a>¶
　右㕮咀毎服加烏梅一個煎食後服¶
第四方¶
　　揀參　白茯苓　茯神(各一/兩)五花龍齒(二/兩)山藥(一/兩)¶
　　(洗/焙)天冬(一兩去心/慢火焙乾)肉桂(一兩陽臓/人减半兩)麥門冬(依天門/冬製一)¶
　　(兩/)酸棗仁(一兩/㣲炒)北五味子(一/兩)逺志(二兩甘草水/煮去心焙乾)車¶
　　前子(一兩/研爛)熟地黄(一/兩)兔絲子(二兩酒浸三/宿蒸三次)大硃砂¶
　　(一兩七分入/藥三分為衣)¶
　右並修治如法煉蜜丸如梧桐子大毎服四十丸至¶
<pb:KR3e0067_WYG_177-29b>¶
　六十丸空心燈心菖蒲湯下又麥門冬湯下¶
第五方¶
　　附子(醋/炙)白茯苓　牡蠣(煆各/一兩)陳艾葉　益智仁(鹽/水)¶
　　(浸三/宿)白龍骨(各二/兩)¶
　右為末酒糊丸如梧桐子大毎服五十丸鹽湯送下¶
　又云莫若鹽水煎糊為丸較妙¶
治水火交戰面赤油色身熱心煩而渇者¶
　　黄連(半兩用附子半/兩煮去附子用)天花粉(半兩茯/苓皮煮)茯神(半兩去/皮用乾)¶
<pb:KR3e0067_WYG_177-30a>¶
　　(葛燈/心煮)¶
　右㕮咀用禾根麥門冬煎服¶
沈香散　調心氣止渇生津之藥¶
　　人參　沈香　木香　白术　乾葛　白茯苓¶
　　藿香(各一/兩)蛤粉(五錢/炙)¶
　右㕮咀毎服三錢水一盞半煎至七分去滓大口服¶
　空心一日三二次生津液醒酒止渇再用醋林子以鹽¶
　醋收藏以充菓子食之不可多食令人口舌粗折及¶
<pb:KR3e0067_WYG_177-30b>¶
　熟採之隂乾和核同用其葉味酸夷獠人採得入鹽¶
　和魚鱠食之勝用醋也¶
主下氣止渇令人不睡¶
　　葱母枝葉¶
　右取炙令黄香作飲食之¶
治痟渇¶
　　白鵞¶
　右取煮汁飲之¶
<pb:KR3e0067_WYG_177-31a>¶
止渇除煩潤五臓利大小便去渇止熱¶
　　木蜜枝葉¶
　右用噉之煎如飴食亦得¶
止渇明目除煩不睡痟渇¶
　　苽蘆木葉¶
　右取水煮飲之以當茗令人通夜安睡¶
止渇¶
　　鳬茨¶
<pb:KR3e0067_WYG_177-31b>¶
　右以作粉食之¶
止渇¶
　　石榴子¶
　右以食之¶
　　烏梅肉¶
　右擘破水漬以少蜜相和服之¶
班龍腦珠丹¶
　　鹿角霜(十兩/為末)鹿角(十兩酒浸數日/蒸糊為丸用藥)兔絲子(十兩酒/浸蒸作)¶
<pb:KR3e0067_WYG_177-32a>¶
　　(餅焙/乾)栢子仁(十兩净/别研)熟地黄(十兩酒浸二宿蒸焙/乾以餘酒入膠用)¶
　右將衆藥硏調却以鹿角膠酒三四升煮糊搜藥杵¶
　三千下丸如梧桐子大早晩空心食前鹽湯任下五¶
　十丸至一百丸成都府毎開藥市有緑髪羙顔道士¶
　酣醉扵酒樓上歌曰尾閭不禁滄海竭九轉靈丹空¶
　謾說惟有班龍腦上珠能補玊堂關下穴一作有人遇¶
　之乃得此方¶
水葫蘆丸　生津液止煩渇利咽嗌¶
<pb:KR3e0067_WYG_177-32b>¶
　　紫蘇葉　人參　　乾葛(各三/錢)木瓜　甘草　烏梅¶
　　肉(炙各/一兩)¶
　右為細末煉蜜和丸毎兩作三十丸毎用一丸綿裹¶
　含化嚥津不拘時候或新汲水化服亦得¶
梅蘇丸　止渇生津液¶
　　烏梅肉　乾木瓜　　紫蘇葉(各一/兩半)甘草(炙半/兩)白檀¶
　　(三/錢)麝香(一/研)錢¶
　右五味為末入麝香勻入乾糖净八兩蜜一兩同煉¶
<pb:KR3e0067_WYG_177-33a>¶
　和為劑毎兩作二十丸毎服一丸細嚼嚥津不拘時¶
　候或新水化服亦得¶
白术散　治諸病煩渇津液内耗不問隂陽服之渇止¶
　生津液¶
　　白术　人參(去蘆/頭)茯苓(去/皮)甘草(炙/)藿香葉　木香¶
　　(各一/兩)乾薑(二/兩)¶
　右為細末毎服三錢水一大盞煎至七分去滓温服¶
　不拘時候¶
<pb:KR3e0067_WYG_177-33b>¶
福夀二味散¶
　　乾薑(生/用)石决明(各等/分)¶
　右為細末毎服一錢用男兒津唾扵左手心内調令¶
　稀稠得所不可犯婦人手¶
烏梅湯　止渇生津和氣暖胃爽口恱神¶
　　梅肉　甘草(各四/兩)草豆蔲仁　桂心　木香　乾¶
　　生薑(各半/兩)白鹽(六兩/炒)¶
　右如法炮製同為細末毎服一二錢沸湯㸃服¶
<pb:KR3e0067_WYG_177-34a>¶
痟渇(出如/宜方)¶
　　黄連　栝樓根(一/分)生冬瓜(十/分)¶
　右煎湯常服渇則飲之¶
冬𤓰飲子¶
　　大冬瓜(去皮搗爛取自/然汁五大碗)五苓散(一兩/去桂)¶
　右調成飲子時時喫一盞喫藥時不可與水不過二¶
　料立愈¶
治止痟渇第一方¶
<pb:KR3e0067_WYG_177-34b>¶
　　大黄(麵褁爆/焙乾)當歸　芍藥　甘草(炙/)麻黄(不去/莭)荆¶
　　芥穂(各六/兩)白术(一兩/半)羅參　茯苓(去皮各/一兩)五味子¶
　　　天花粉　宣連(各一/兩)¶
　右㕮咀毎服二錢水一盞半薑薄荷煎温服¶
第二方¶
　　大冬瓜(一箇/去瓤)黄連(一兩半/為末)麥門冬(去心/為末)天花粉(各/一)¶
　　(兩為/末)¶
　右將三味入瓜中浸七日後焙乾為末煉蜜丸毎服¶
<pb:KR3e0067_WYG_177-35a>¶
　三十粒空心熱湯下¶
第三方¶
　　宣連(二兩去鬚童/便浸三宿)白扁豆(二兩/炒)辰砂(一/兩)牡蠣(一兩/煆)¶
　　鐡鏵粉(一兩/别研)知母(五/錢)苦參　天花粉(為/末)蘆薈(各半/兩)¶
　　人參　栝樓根　茯苓(去/皮)五味子　黄耆(各一/兩)¶
　右為細末煉蜜丸如彈子大用金銀箔二十片為衣¶
　毎丸麥門冬湯嚼下¶
第四方¶
<pb:KR3e0067_WYG_177-35b>¶
　　青黛　人參　龍腦　五味子　栝樓根(各一/兩)鉛¶
　　白霜　天花粉　黄連(各半/兩)¶
　右為細末煉蜜丸如梧桐子大毎服三十丸鹽湯下¶
治渇三神湯¶
　　羚羊角(作/屑)葛粉　犀角(屑/)栝樓根　白茯苓　白¶
　　茅根(已上各/等分)¶
　右為末煎人參湯更合八味丸山藥丸服¶
聚瑶丹¶
<pb:KR3e0067_WYG_177-36a>¶
　　辰砂(二/兩)鐡鏵粉(一兩一/分煆)牡蠣(一兩一/分煆)人參(半/兩)珍珠¶
　　(半/兩)大金箔(二百/片研)天花粉(一/兩)九宣連(九莭者一/兩去鬚)苦參¶
　　(一/兩)扁豆(白者/一兩)知母(一兩/一分)¶
　右為末生栝樓根嫩者取汁一盞入煉蜜二盞扵銀¶
　器内煎七八沸候冷搜和丸如梧桐子大每服三¶
　十粒麥門冬湯任下一日空心五次¶
治渇中¶
　　人參(二/兩)肉桂(一/兩)甘草(二/兩)¶
<pb:KR3e0067_WYG_177-36b>¶
　右為末毎服二錢煎枇杷葉湯調下空心服¶
珍珠龍腦丸　治痟渇鎮心安神¶
　　人參　神砂　珍珠(各半/兩)銀箔(五十/片)腦子(一/錢)天花¶
　　粉(一/兩)黄連(半兩/去鬚)¶
　右為末煉蜜丸如雞頭大毎服一丸嚼細用麥門冬¶
　湯送下空心臨午及卧時服¶
龍膽丸(已上十方並係鄭/氏家傳渇濁方)¶
　　人參(一/兩)粉草(二兩用雄猪膽一枚/取汁浸炙盡為度)¶
<pb:KR3e0067_WYG_177-37a>¶
　右為末入腦子半錢煉蜜丸如梧桐子大毎服二丸¶
　嚼細空心冷白水下噙下亦可¶
止渇潤肺(出本/草)¶
　　荏子¶
　右用生食之¶
治肺渇(出本/草)¶
　　玊¶
　右以含之嚥津以解之天寳遺事云唐貴妃嘗用此¶
<pb:KR3e0067_WYG_177-37b>¶
　方¶
治痟渇(出本/草)¶
　　好井水及土石間新出泉水¶
　右以飲之¶
兔絲子丸(出鄭氏家/𫝊渇濁方)¶
　　兔絲子(一兩净酒/浸一宿)五味子　白茯苓　肉蓯蓉(酒/浸)¶
　　(一/宿)舶茴(炒/)鹿茸(酥炙各/一兩)¶
　右為細末蜜丸如梧桐子大空心飯湯飲下三十粒¶
<pb:KR3e0067_WYG_177-38a>¶
補骨脂丸(出鄭氏家/傳渇濁方)¶
　　補骨脂　舶茴香(炒/)丁公藤(酒浸各/一兩)鹿茸(酥炙/五錢)茯¶
　　苓　香附子(各一/兩)¶
　右將丁公藤細末同所浸酒打糊丸如梧桐子大鹽¶
　湯任下三十粒¶
玊真丹¶
　　黄柘(三兩去/粗皮)滑石(六兩/净末)知母(一/兩)¶
　右為細末滴水空心下¶
<pb:KR3e0067_WYG_177-38b>¶
治渇用遇逺行無水處用之¶
　　苦栝樓¶
　右用水花和為丸朝預服二十丸永無渇¶
止渇¶
　　菰首¶
　右用煮食之¶
療痟渇¶
　　苧¶
<pb:KR3e0067_WYG_177-39a>¶
　右以漬汁食之¶
止渇潤肺通氣脈填骨髓¶
　　芭蕉子¶
　右以蒸熟曝之令口開春取仁食之¶
治痟渇¶
　　椰子¶
　右以漿飲之¶
治痟渇¶
<pb:KR3e0067_WYG_177-39b>¶
　　蒻頭¶
　右搗碎以炭汁煮成餅五味調和為茹食之¶
療渇疾¶
　　菴羅菓¶
　右以食之亦以葉作湯服之¶
治渇及吐¶
　　橘嚢上筋膜(炒/)¶
　右以煎湯飲甚驗¶
<pb:KR3e0067_WYG_177-40a>¶
止渇下氣令心寛¶
　　木通實¶
　右以食之¶
治胸膈諸熱明目止渇¶
　　甘露蜜¶
　右以食之¶
潤五臓止痟渇開胃¶
　　蛤蜊¶
<pb:KR3e0067_WYG_177-40b>¶
　右以煮食之¶
治痟渇¶
　　胡豆子¶
　右煮食之勿用鹽¶
止渇¶
　　鹽麩子(葉如椿秋熟為穂粒/如小豆上有鹽似雪)¶
　右食之酸醎能止渇一方用鹽麩子乾搗為末食之¶
理正氣止煩渇和中補脾利大膓解酒毒¶
<pb:KR3e0067_WYG_177-41a>¶
　　消甘蔗(去/皮)¶
　右食後喫之¶
治止渇¶
　　紫色苧¶
　右煮汁飲之¶
治痟渇¶
　　鹿頭¶
　右作膠服之彌善¶
<pb:KR3e0067_WYG_177-41b>¶
治渇鎮心¶
　　君遷子¶
　右以食之乆服輕身亦得恱人顔色¶
治煩渇熱悶下痰通小膓淋止頭痛¶
　　臯蘆葉¶
　右用作飲代茶¶
治痟渇¶
　　薏苡仁¶
<pb:KR3e0067_WYG_177-42a>¶
　右煮汁飲之¶
治痟渇下氣令人能食利五臓調中¶
　　海月¶
　右取以生薑醬食之消膓中宿物令易饑止小便¶
治痟渇¶
　　李根¶
　右煮汁飲之¶
止渇¶
<pb:KR3e0067_WYG_177-42b>¶
　　粳米¶
　右煮汁飲之¶
治痟渇重者¶
　　市門衆人溺坑中水¶
　右取一小盞服之勿令病人知之三度即瘥¶
治痟渇¶
　　蜆肉¶
　右浸取汁服之¶
<pb:KR3e0067_WYG_177-43a>¶
治痟渇¶
　　菉豆¶
　右研煮飲服之¶
治痟渇¶
　　蕕草¶
　右絞取汁服之¶
治痟渇¶
　　漚麻¶
<pb:KR3e0067_WYG_177-43b>¶
　右以汁飲之¶
治渇潤肺去煩除痰¶
　　都咸子及皮葉¶
　右用水煮作飲服¶
止渇潤五臓去温痺熱及山行無水處用之¶
　　含水藤¶
　右斷之得藤中水清美可飲¶
愈百疾止痟渇令人身輕不饑肌肉恱澤¶
<pb:KR3e0067_WYG_177-44a>¶
　　秋露水(在百草/頭者)¶
　右取飲之¶
痟渇¶
　　硃砂　天花粉¶
　右等分為末糊丸如梧桐子大毎服一百丸黑豆湯¶
　下¶
止渇療熱¶
　　馬乳¶
<pb:KR3e0067_WYG_177-44b>¶
　右以飲之¶
止渇理肺¶
　　枇杷葉(去/毛)¶
　右煮飲之¶
治三痟¶
　　風延母¶
　右煮服之¶
治三痟¶
<pb:KR3e0067_WYG_177-45a>¶
　　生鮧魚涎　黄連(研/末)¶
　右取生鮧魚涎黄連末作丸飲後烏梅煎飲下五七¶
　丸渇便頓减¶
又方¶
　　菘菜¶
　右用作虀爼食之¶
治一切痟渇¶
　　好宣連(去蘆/頭鬚)¶
<pb:KR3e0067_WYG_177-45b>¶
　右不拘兩數硏冬瓜自然汁浸黄連一宿漉出曝乾¶
　再浸曝凢十次乾為細末再用冬瓜汁為丸如梧桐子¶
　大毎服二三十丸熟水吞下¶
　¶
　¶
　¶
　¶
　普濟方卷一百七十七¶
