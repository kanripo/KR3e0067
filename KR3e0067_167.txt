# -*- mode: mandoku-view; -*-
#+TITLE: 普濟方
#+DATE: 2015-08-24 23:06:49.645893
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百六十八
<pb:KR3e0067_WYG_167-1a>¶
欽定四庫全書¶
　普濟方卷一百六十八　明　周王朱橚　撰¶
　　積聚門¶
　　　總論¶
夫積有五而聚有六積者生於五臓之隂氣也聚者成¶
於六腑之陽氣也此皆隂陽不和臟腑虚弱風邪摶之¶
所以為積為聚也有如憂思喜怒之氣人之所不能免者¶
過則傷乎五臟逆於四時傳克不行乃留結於五臟是¶
<pb:KR3e0067_WYG_167-1b>¶
為五積故在肝曰肥氣在心曰伏梁在脾曰痞氣在肺¶
曰息賁在腎曰賁豚其名不同其症亦異肥氣之狀在¶
左肋下大如覆杯肥大而似有頭足是為肝積診其脉¶
弦而細其色青其病兩脇下痛意引小腹足寒轉筋男¶
子為積疝女人為瘕聚伏梁之狀起於臍下其大如臂¶
上至心下猶梁之横架於胸膈者是為心積診其脉沉¶
而芤其色赤其病腹熱面赤咽乾心煩甚則吐血令人¶
少食肌瘦痞氣之狀留在胃腕覆大如杯痞塞不通是¶
<pb:KR3e0067_WYG_167-2a>¶
為脾積診其脉浮大而長其色黄其病饑則减飽則見¶
胸滿吐嘔足腫肉削乆不愈令人四肢疲軟息賁之狀¶
在右脇下覆大如杯喘息奔溢是為肺積診其脉浮而¶
毛其色白其病氣逆胷滿少氣善忘目睻膚寒皮中時¶
痛或如虱縁或如針刺其脉沉而急其色黒其病饑則¶
見飽則减小腹裏急腰痛口甘目昏骨冷乆不愈令人¶
骨痿少氣又如六聚之成於六腑則異是矣何者六腑¶
屬於三陽大陽利清氣陽明泄濁氣少陽化精氣有如¶
<pb:KR3e0067_WYG_167-2b>¶
都㑹之府主轉輸以為常也夫茍六腑失常則邪氣聚¶
而不散始發既無根夲上下無所留止其痛亦無常處¶
故在上則格在下則脹傍攻兩脇如有坏塊易於轉動¶
故非五積之比也凡診其脉駃而𦂳者積聚也脉浮而¶
牢者積聚也脉横者脇下有積聚也脉來小沉實者胃¶
中有積聚也大抵病各有證治各有方如診心腹積聚¶
其脉牢强急者生虚弱急者死又諸脉實强者生沉小¶
者死此又不可不察也外臺秘要云肝之積名曰肥氣¶
<pb:KR3e0067_WYG_167-3a>¶
在左肋下如覆杯有頭卒乆不愈令人發如瘧連歲月¶
不已以季夏戊巳日得之何以言之肺病𫝊肝肝當𫝊¶
脾脾季夏適王王者不受邪肝欲復還肺肺不肯受故¶
留結為積故知肝之積以季夏戊巳日得之也心之積¶
名曰伏梁起臍上大如臂上至心下以秋庚辛日得之¶
何以言之腎病當傳心心當𫝊肺肺以秋適王王者不¶
受邪肺欲復還胃胃不肯受留結為積故知伏梁以秋¶
庚辛日得之也脾之積名曰痞氣在胃管覆覆如大盤¶
<pb:KR3e0067_WYG_167-3b>¶
乆不愈令人四肢不收發黄疸飲食不為肌膚以冬壬¶
癸日得之何以言之肝病當傳脾脾當傳腎腎以冬適¶
王王者不受邪脾欲復還肝肝不肯受故留為積故知¶
痞氣以冬壬癸日得之也肺之積名曰息賁在右脇下¶
覆覆如大杯乆不愈令人瀟淅寒熱喘逆發肺癰以春¶
甲乙日得之何以言之心病傳肺肺當𫝊肝肝以春適¶
王王者不受邪肺欲復還心心不肯受故留結為積故¶
知息賁以春甲乙日得之也腎之積名曰賁豚發於小¶
<pb:KR3e0067_WYG_167-4a>¶
腹上至心下若奔豚之狀上下無定乆不愈令人呃逆¶
骨痿少氣以夏丙丁日得之何以言之脾病當傳腎腎¶
當傳心心以夏適王王者不受邪腎欲復還脾脾不肯¶
受故結為積故知賁豚以夏丙丁日得之也此為五積¶
診其脉駚而𦂳積聚脉浮而牢積聚脉横者脇下有積¶
聚脉來小沉實者胃中有積聚不下食即吐出脉來細¶
輭附骨者積也脉出在左積在左脉出在右積在右脉¶
兩出積在中央以部處之診得肺積脉浮而毛按之辟¶
<pb:KR3e0067_WYG_167-4b>¶
易時下氣逆背相引痛少氣善忘目暄皮膚寒秋愈夏¶
劇主皮中時痛如虱縁狀其甚如針刺之狀時痒白色¶
也診得心積脉沉而芤時上下無常處病少腹中熱面¶
赤咽乾心煩掌熱甚即吐血主身瘈瘲主血瘲夏差冬¶
劇色赤也診得脾積脉浮大而長饑則减飽則見復起¶
與糓争纍纍如桃李起見於外腹滿嘔泄腸鳴四肢重¶
手足勁寒脇痛引小腹男子得疝也女人病淋也身無¶
膏澤善腫厥不能卧主肌肉損色黄也診得肝積脉弦¶
<pb:KR3e0067_WYG_167-5a>¶
而細兩脇下痛邪走心下足脛轉筋爪甲枯黒春差秋¶
劇色青也診得腎積脉沉而急苦春與腰相引饑則見¶
飽則减病腰痛小腹裏急口乾咽腫傷爛目芒脛骨中¶
寒主髓厥善忘色黒也六腑者大小腸胃膽膀胱三焦¶
者也屬於三陽大陽利清氣陽明泄濁氣少陽化精氣¶
如都㑹之腑主轉輸以為常也六腑失常則壅聚不通¶
故實而不轉虚而輸隨氣往來痛無定處在上則格在¶
下則脹傍攻兩脇有如坯塊易於轉變非五臓比也夫¶
<pb:KR3e0067_WYG_167-5b>¶
喜傷心者自汗不可疾行不可乆立故經曰喜則氣散¶
怒傷肝者上氣不可忍熱則来盪心短氣絶不得息故¶
經曰怒則氣擊(一作/上)憂傷肺者心系急上焦閉榮衛不¶
通夜卧不安故經曰憂則氣聚思傷脾者氣留不行積¶
聚在中腕不得飲食腹脹滿四肢怠惰故經曰思則氣¶
結悲傷心者善忘不識人置物在處還取不得筋攣四¶
肢浮腫故經曰悲則氣急恐傷腎者上焦氣閉不行下¶
焦回還不散猶豫不快嘔逆心惡經曰恐則精却驚傷¶
<pb:KR3e0067_WYG_167-6a>¶
膽者神無所歸慮無所定説物不竟而迫故經曰驚則¶
氣亂七者雖不同夲乎一氣藏氣不行欝而生涎隨氣¶
聚積堅大如塊在心腹中或塞咽喉如粉絮吐不出嚥¶
不下時去時來每發欲死狀如神靈所作逆害飲食皆¶
氣所生成治之各有方也夫積者傷滯也傷滯之乆停¶
留不化則成積矣其于臟腑皆因觸胃以成積病惟脾¶
胃最易受觸盖日用飲酒積或過多停滯難化或吐或¶
嘔或泄或痢當是之時法宜推蕩然後助養脾胃所推¶
<pb:KR3e0067_WYG_167-6b>¶
蕩者便宜酌量人之虚實傷滯之輕重而推盪之停滯¶
一消則不成積剋化失宜乆之必成積聚癥瘕矣所謂¶
積者有積氣積肉積酒積茶積食積痰更有婦女月經¶
不通遂成血積積者五臟所生氣之所積名曰積其始¶
發有根夲其痛不離其部由隂氣所生也聚者六腑所¶
成氣之所聚名曰聚其始發無根夲其痛無常處由陽¶
氣所生也然又癥瘕癖結者積聚之異名也證狀不一¶
原其病夲大略相類但從其所得或診其證狀以立名¶
<pb:KR3e0067_WYG_167-7a>¶
爾且或隐或見腹内按之形證可驗也瘕者為瘕聚推¶
之流移不定也癖者僻側在於脇肋結者沉伏結强於¶
内然有得之於食有得之於氣有得之於憂思有得之¶
於風寒凡使血氣沉滯留結而為病者治湏漸磨潰削¶
使氣血流通則病可愈矣夫衛氣留於腹中畜積不行¶
脉强及急腹皮急甚不可刺云黄帝曰衛氣之留於腹¶
中畜積不行菀蘊不得常所使人肢脇胃中滿喘呼逆¶
息者何以去之伯髙曰其氣積於胸中者上取之積於¶
<pb:KR3e0067_WYG_167-7b>¶
腹中者下取之上下皆滿溢者傍取之黄帝曰取之奈¶
何伯髙曰積於上者㵼人迎天突於喉中積於下者㵼¶
三里於氣衝上下皆滿者上下取之於季脇之下深一¶
寸重者鷄足取之診視其脉大而弦急及絶不至者及¶
腹皮急甚者當從隂引陽取穴於腹募不可刺也夫不¶
可刺者宜炙也一則沉寒痼冷二則無脉陽之絶也三¶
則腹皮急而陽䧟也舎此三者餘皆不得炙苦病在兩¶
寸脉者及腹皮急甚者當從隂引陽取穴於腹募五臟¶
<pb:KR3e0067_WYG_167-8a>¶
病取五臓募六腑病取六腑募苦病在兩尺脉者當從¶
陽引隂取穴於背腧五臟病取五臓腧六腑病取六腑¶
腧元氣病取六腑於募筋骨有形病者取五臟腧募其¶
病不在天之陽不在地之隂在腹中者兩儀之間人事¶
也故取季脇下一寸元氣病取之右筋病取之左故曰¶
在中者傍取之此其理也炙者燔取之儒門事親書論¶
云息城司侯聞父死於賊乃大悲哭之罷便覺心痛日¶
増不已月餘成塊狀若覆杯大痛不住藥皆無功議用¶
<pb:KR3e0067_WYG_167-8b>¶
燔鍼炷艾病人惡之乃求於戴人戴人至適巫者在其¶
傍乃學巫者雜於狂言以謔病者至笑其笑不忍回面¶
向壁一二日心下結埂皆散戴人曰内經言憂則氣結¶
喜則百脉舒矣又云喜勝悲内經自皆有法治之不知¶
何用鍼炙哉一緇侣好茶成病積在左脇戴人曰此與¶
肥氣頗同然痎瘧不作便非肥氣雖病十年不勞一日¶
况兩手脉沉細有積故然吾治無鍼炙之苦但畧為施¶
治可享夀盡期先以茶調散吐出宿茶水數升再以木¶
<pb:KR3e0067_WYG_167-9a>¶
如意&KR0008;之又涌數升皆作茶色次以三花神祐丸九十¶
餘粒是夜㵼二十餘行膿水相兼燥糞瘀血雜然而下¶
明日以除溫之劑使服十餘日諸苦悉蠲神清色瑩顯¶
慶寺僧應公有沉積數年雖不卧床枕每於四更後心¶
頭悶硬不能安卧須起行寺中習以為常人莫知為何¶
病以藥請於戴人戴人令涌出膠涎一二升如黒礬水¶
繼出黄緑水又下膿血數升自覺胸中如失巨山飲餌¶
無算安眠至曉寄西華縣庠山東顔先生有積二十年¶
<pb:KR3e0067_WYG_167-9b>¶
目視物不移細字不觀當心如頑石毎發痛不可忍食¶
减肉消黒䵟滿面腰不能直因遇戴人令湧寒痰一盞¶
如片粉夜以舟車丸通經散下爛腸葵菜汁七八行病¶
十去三四以熱漿水粥飲之復去痰一大盆次日又以¶
舟車丸通經散前後約百餘行累無少隐不五六日面¶
色䵟去食進目明心中空曠遂失頑石所在素問曰積¶
聚留飲痞膈中滿濕積霍亂吐下瘕癥堅硬腹滿皆大¶
隂濕土乃脾胃之氣積聚之根也積者不散聚者不化¶
<pb:KR3e0067_WYG_167-10a>¶
留者不行飲者停滯痞者不通隔者阻也中滿下澁為¶
積霍亂吐下為留飲同瘕癥者癥徵也瘕假也斯疾乃¶
五臟六腑隂陽變化興衰之制也亢則害承廼制及則¶
反以謂水得燥則消散而得&KR0668;則不消乃為積飲也謂¶
人形精神與榮衛血氣津液出入通流謂夫腠理閉宻¶
乃為痞也謂腸胃膈絶𫝊化失常而為滯也土主形體¶
腹滿於中央乃曰中滿以傳化失度故甚則霍亂吐瀉¶
也癥者腹中堅硬按之應手然水體柔順而今反堅硬¶
<pb:KR3e0067_WYG_167-10b>¶
如此者亢則害承廼制也瘕者中遂硬而忽聚忽散無¶
其常故其病未及癥也經曰血不行而滯故血肉凝而¶
為瘕也小腸移熱於大腸乃為虚瘕大腸移熱於小腸¶
謂兩熱相摶則血溢而為伏瘕血澁不利月事復滯而¶
不行故云為虙瘕為虙與伏同瘕與疝同為傳寫誤也¶
世傳冷病亦有熱或陽氣欝結怫熱壅滯而堅硬不消¶
者世傳為寒癥瘕也或堅痞腹滿急痛寒主筋縮故急¶
主痛寒極血凝泣而反兼土化制之故堅痞而腹滿或¶
<pb:KR3e0067_WYG_167-11a>¶
熱欝於内而腹滿堅結痛不可忍者皆可為寒誤矣何¶
不以脉症辨之凡諸疾病皆有隂陽寒熱宜以詳之大¶
抵治積或以所惡者攻之或以所喜者誘之則易愈如¶
硼砂水銀治肉積神麯麥蘖治酒積水蛭蝱蟲治血積木¶
香梹榔治氣積牽牛甘遂治水積雄黄膩粉治涎積礞¶
石巴豆治食積各從其類也若羣隊之藥分其勢則難¶
取效反損所謂譬猶獵不知兎廣絡原野冀一人獲之¶
術赤疎矣須是認得分明是積聚然後増减用藥不然¶
<pb:KR3e0067_WYG_167-11b>¶
反有所損廣五行記孝㣲中有僧維則病噎不能食語¶
弟子曰吾死之後便可開吾胸腹視有何物言絶而卒¶
弟子果開視胸中得一物形似魚而有兩頭遍體皆肉¶
鱗弟子置器中跳躍不止戯以諸味皆隨化盡時夏中¶
藍盛從澱有一僧以澱器中其䖝遶逐器中走湏臾化¶
為水此乃五癥五噎症後人因此藍治噎候矣¶
　　　積聚(附論/)¶
經曰病有積有聚何以别之積者隂氣也聚者陽氣也¶
<pb:KR3e0067_WYG_167-12a>¶
隂沉而伏陽浮而動氣之所積名曰積氣之所聚名曰¶
聚故積者五臟所生聚者六腑所生積之為病其始發¶
有常處其痛不離其部上下有所終始左右有所窮處¶
聚之為病其始發無根夲上下無所留止其病無常處¶
此積聚之别也¶
　　　方¶
秘方三稜煎丸¶
　　三稜　陳皮　五靈脂(各三/兩)蘿蔔子　白芍藥¶
<pb:KR3e0067_WYG_167-12b>¶
　　梹榔　香附子　草豆　黒牽牛(各二/兩)糖毬(四/兩)木¶
　　香　枳殻　枳實　縮砂　乾漆　神麯　麥蘖¶
　　　蓽澄茄　白术　片姜　益智　硼砂　草菓¶
　　　𤣥胡　菖蒲　亁姜　烏藥　紅豆(各一/兩)蓬术¶
　　(二/兩)白豆仁(半/兩)官桂(一/兩)¶
　右為細末粉糊為丸桐子大毎服五十丸空心溫姜¶
　湯送下¶
秘𫝊掌中金丸　眞氣衰弱飲酒多傷停於胸膈往往¶
<pb:KR3e0067_WYG_167-13a>¶
　用感應丸如聖膏理中丸之類又不能克化任意取¶
　服轉傷真元臟腑别生他疾惟此藥能消化酒食消¶
　痰飲寛中利膈乆服永無胸膈不快之疾不動臟腑¶
　不損眞元加檳榔木香各一兩名檳榔丸又調和氣¶
　　陳皮(一斤去白濕稱生姜净洗與陳/皮對下切片如㐲中二味晒炒)甘草(二/兩)半夏¶
　　(三兩湯洗七次姜/汁和餅伏中晒炒)神麯　麥蘖(各二/兩)砂仁　白豆¶
　　䓻(各一/兩)¶
　右為末薑糊丸如桐子大服三四十丸薑湯下¶
<pb:KR3e0067_WYG_167-13b>¶
效方　主心腹積聚四肢痺躄舉體風殘療百病¶
　　虎骨　野葛(各三/兩)附子(一十五枚/重九斤)甘草　細辛(各/一)¶
　　(兩/)杏仁　巴豆(去皮/心)芎藭(切各/一升)雄黄(二/兩)　椒¶
　右以苦酒漬周時猪脂六斤微煎三上三下完取附¶
　子一枚視黄為度絞去滓乃内雄黄攪使稠和宻器¶
　貯之百病皆摩𫝊上唯不得入即服若服之或如棗¶
　大内一合熱酒中湏臾后㧞白髪以藥傅之即生烏¶
　諸瘡毒風腫及馬鞍瘡等洗即差牛領亦然¶
<pb:KR3e0067_WYG_167-14a>¶
破塊丸(一名隂/陽丸)　治受瘴結成氣塊腹中不能消散服¶
　之即效(出危/氏方)¶
　　蓽撥(一/兩)大黄(一兩一/用生)¶
　右為細末入生麝香少許煉蜜為丸如梧桐大每服¶
　三十丸空心冷水下或冷湯下日三服¶
紫苑丸¶
　　紫苑(去苗細/刮净)蓯蓉(酒/浸)人參　檳榔　茯苓(去/皮)官桂¶
　　(去/皮)亁姜(炮/)白术　柴胡(去苗/土)大黄(炒/)黄連(去/鬚)桔梗¶
<pb:KR3e0067_WYG_167-14b>¶
　　　當歸(去蘆/浄洗)防風(去/蘆)羌活　鱉甲(醋煑去/裙襴)陳皮(去/白)¶
　　(酒/浸)車前子　防己　石菖蒲　熟地黄(酒/浸)吳茱萸¶
　　(湯浸/七次)川烏(炮去/皮臍)川椒(去汗/用殻)巴豆(去皮心/膜油)麥門冬(去/心)¶
　右各等分為細末煉蜜為丸如桐子大初服快利為¶
　度如不利至七丸酒服或粥飲溫水亦得治疾癖氣¶
　塊及諸黄病毒氣衝心遶臍如蟲咬又治六種水蠱¶
　病寒反胃吐逆飲食不消時行無度婦人月露藴結¶
　不調或多或少月前月後猶如懐胎又二十四種風¶
<pb:KR3e0067_WYG_167-15a>¶
　頑晝夜不安夢與鬼交頭生白髪或歌或笑有鬼魅¶
　服此藥皆驗楊駙馬患衝心病每日飲食頻吐徧身¶
　枯瘦每日服此藥五丸至二十日㵼出肉蝦蟆六箇¶
　白膿二升而愈京兆尹趙京先患火風痰眉毛脱落¶
　骨肉瘡疾服此藥一月㵼出癲蟲數十條馬尾長相¶
　似其病即愈河南劉府尹妻患眼不明一年服此藥¶
　二十日㵼出肉鱉六箇肉如針相似眼明如初蔡太¶
　師妻患赤白帶下作氣血崩服五丸至八九丸㵼出¶
<pb:KR3e0067_WYG_167-15b>¶
　赤水一升内有肉塊下如鷄子大今此藥療一切病¶
　有孕婦人不可服　腸風痔瘺溫酒下　赤白痢訶¶
　子湯下　中風甘草湯下　心痛溫酒下　蟲咬心¶
　痛檳榔湯下　墜腸心悶四肢不散溫酒下　氣噎¶
　亁荷葉湯下　轉筋霍亂生姜湯下　一切風疾升¶
　麻湯下　㵼痢黄連湯下　寸白蟲檳榔湯下　喘¶
　𠻳杏仁湯下　頭腫熱湯下　打撲傷損溫酒下¶
　腰痛黒豆淋湯下　食積氣塊麵湯下　因酒内傷¶
<pb:KR3e0067_WYG_167-16a>¶
　酒下　肺氣杏仁湯下　臍下疼芍藥湯下　宿食¶
　不消生姜湯下　隂毒傷寒溫酒下　脾氣陳皮湯¶
　下¶
金露丸(出和/劑方)治腹内積聚癥塊乆患大如杯覆及黄瘦¶
　宿水朝暮咳𠻳積年冷氣時復腹下盤痛絃結衝心¶
　及兩脇徹背連心疼痛氣不息氣遶臍下狀如蟲咬¶
　不可忍十般水氣反胃吐食嘔逆飲食多噎五般痔¶
　漏脚氣走疰風有如蟲行手足煩熱夜卧不安睡語¶
<pb:KR3e0067_WYG_167-16b>¶
　無度小兒驚疳婦人五邪夢與鬼交沉重不思飲食¶
　昏昏如夢不曉人事欲死懼多或歌或哭不定月候¶
　不調心中如狂身體羸瘦莫辨其狀但服此藥萬不¶
　失一無不平愈是病皆療更不細述¶
　　草烏頭(炮/)黄連(各二/兩)桂心(不見/火)乾姜(炮/)桔梗　吳¶
　　茱萸(湯浸/七次)茯苓(去/皮)柴胡(去/苗)乾地黄(洗/焙)蜀椒(去目/炒)厚¶
　　朴(姜/製)人參(去/蘆)菖蒲(泔浸/一夕)紫苑(去/苗)鱉甲(醋/炙)芎藭(洗/焙)枳¶
　　殻(去穰/麩炒)貝母(去/心)甘遂(炮一方/用甘松)甘草(炙/)防風(各一/兩)巴¶
<pb:KR3e0067_WYG_167-17a>¶
　　豆(去心膜用醋煑二十沸/焙乾取一兩不去油用)¶
　右為細末以麵糊為丸如桐子大每服五丸　心中¶
　痰患薑湯　心痛酸石榴皮湯下　口瘡蜜湯下¶
　頭痛石膏湯葱茶下　一切脾胃氣橘皮湯下　傷¶
　寒麻黄葱湯下　脚氣水氣杏仁湯下　水㵼氣㵼¶
　龍膽草湯下　赤痢甘草湯下　白痢乾姜湯下¶
　赤白痢甘草姜湯下　胸膈咽悶通草湯下　婦人¶
　血氣當歸酒下如不飲酒當歸煎湯亦得　疝氣風¶
<pb:KR3e0067_WYG_167-17b>¶
　氣小腸氣及下墜附子湯下　常服及應急諸般疾¶
　患凡米飲熱水茶酒任下　如傷冷腹痛酒食所傷¶
　酒疸黄疸氣結痞塞鶴膝風並用鹽酒下　治三十¶
　六腫十二症無不醫治此藥前人用之效者馬遂臨¶
　老渾身楚痛不思飲食每夜五丸至七日下血如鷄¶
　肝者二百餘片臭膿二升以此遂愈三原主簿陳勝¶
　妻有病十五年羸瘦腹中楚痛不可忍服藥至旬日¶
　下青蟲六十四條如筯頭身赤色及藥水五升遂愈¶
<pb:KR3e0067_WYG_167-18a>¶
　京兆府工曹栁行餘着牀經年服至十日下肉蜣蜋¶
　百有餘箇青黄水一升許遂愈王元覧有門客乆患¶
　羸瘦吃食轉吐服之下肉蝦蟆七箇青水一升遂愈¶
　興國寺僧澄清患癰塊十五年服十日下肉蛇二條¶
　遂愈後來又患風疾眉毛盡落服至百日出五色蟲¶
　兒出青水三升遂平復此元覧進方時所陳也後代¶
　鄭教授云此方於杜相公府子弟處曽用之無不治¶
　效如與小兒吃時一丸分作四丸量兒大小可三五¶
<pb:KR3e0067_WYG_167-18b>¶
　丸合此藥如煑巴豆時湏是親自數三十沸便傾出¶
　焙乾若沸過藥即無力服此藥别無所忌只驗定病¶
　症不定用湯有差其效不述也¶
松烟餅子　治積氣塊消食快氣¶
　　細墨(五分/燒研)陳皮(五分/去白)牽牛(五錢别研取/頭末五錢)神麯(炒/)三¶
　　稜(火/煨)蜜陀僧(研/)五靈脂(研/)硼砂(研/)牡蠣(火煨/煅)麥蘖¶
　　(各五/錢炒)大黄(一/兩)北棗(一十四枚/燒存性)班猫(一兩去翅足/糯米同炒)乾¶
　　漆(炒去/烟)白丁香(研/)青礞石(研各/一錢)巴豆(一兩去皮濕/紙裹燒黄色)¶
<pb:KR3e0067_WYG_167-19a>¶
　　(為/度)蓬莪术(一錢/煨)大㦸(去/蘆)莞花(醋侵/一宿)¶
　右為細末水打麵糊為丸如皂角子大捻為餅子記¶
　以所有傷煎湯送下或麵湯亦可小兒三餅大人看¶
　虚實禀氣加四五餅不嚼呑服其積塊漸漸近下再¶
　進一服又覺近下或積塊疪血痢塞大人小兒乆痢¶
　或休息痢并男子婦人年深不服水土及暑月變成¶
　惡痢米物不消五塊逆膈胃吐食心胸悶閉酒疸食¶
　黄勞𠻳上喘嘔逆涎沫心閉驚恐口苦惡心小便淋¶
<pb:KR3e0067_WYG_167-19b>¶
　澁大便不通傷寒餘毒婦人胎前産後敗血困生積¶
　成積塊飲食平常遍身疼痛腰强腿硬手足　厥九¶
　種心痛十般積熱九般水氣霍亂吐㵼乆病瘦弱但¶
　有此症並皆治之一方用陳皮湯下¶
溫白丸　治臟腑積聚癥癖氣塊腹多&KR0146;痛按或有形¶
　肢節煩熱腰脚酸痛及婦人血癖經候不調赤白帶¶
　下等疾¶
　　柴胡(去/苗)紫苑(去苗/土)吳茱萸(湯浸焙/乾炒)菖蒲　桔梗(剉/炒)¶
<pb:KR3e0067_WYG_167-20a>¶
　　荆三稜(煨/剉)赤茯苓(去黑/皮)人參　黄連(去鬚/炒)乾姜(炮/)¶
　　桂(去麤/皮)蜀椒(去目并合口/者炒出汁)巴豆(去皮心膜/研出油净)皂莢(去/皮)¶
　　(灰/黄)鱉甲(去裙欄醋/炙各一兩)烏頭(炮製去/皮臍)黄茋(剉末各/二兩)當歸¶
　　(二兩/切焙)厚朴(去麤皮生姜/汁炙二兩)¶
　右為末鍊蜜和擣一千下丸如梧桐子大每服三丸¶
　加至四五丸溫酒下利下惡物為度¶
化氣丸　治男子婦人逺年日乆茶酒氣食過度成積¶
　一切氣候服之如神¶
<pb:KR3e0067_WYG_167-20b>¶
　　官桂　陳皮　青皮　丁香　木香　縮砂(各一/兩)¶
　　三稜　莪术(各二/兩)茯苓(一兩/半)人參(好者/一兩)香附(半/斤)甘¶
　　草　厚朴　蘿蔔子　將軍(即大黄/各二兩)枳殻(炮/)檳榔¶
　　(各三/兩)黒牽牛(四兩/頭末)¶
　右為末黒牽牛一斤取頭末四兩以三分分之生用¶
　二分炒一分和匀打醋糊須要着鍋方可搜匀丸如¶
　桐子大每服三四十丸姜茶任下仍驗老弱盛衰加¶
　减用之¶
<pb:KR3e0067_WYG_167-21a>¶
法製檳榔　治酒食過度胸膈膨滿口吐清水一切積¶
　滯¶
　　鷄心檳榔(一兩切/作細塊)白豆䓻(取仁/一兩)鹽(二/兩)揀丁香(一兩/切作)¶
　　(細/塊)粉草(一兩切/作細塊)真陳橘皮(半斤去白/切作細條)生姜(半斤切/作細條)¶
　右件同河水兩碗浸一宿用慢火砂鍋内煮乾焙乾¶
　入新瓶收每服一撮細嚼飲酒下為細末湯㸃亦可¶
　𫝊信適用方¶
烏頭丸　治男子女人寒冷腹内積聚邪氣往來厥逆¶
<pb:KR3e0067_WYG_167-21b>¶
　搶心心痛　悶吐下不止婦人産後羸瘦¶
　　烏頭(一十/五枚)吳茱萸　蜀椒　乾姜　桂心(各二/兩半)乾¶
　　地黄(一兩/半)前胡　細辛　人參　芎藭　白术(一/兩)¶
　　(六/錢)皂莢　紫苑　白薇　芍藥(各一兩/八錢)¶
　右為末蜜丸如梧桐子大酒下十丸日三服稍加之¶
　以知為度¶
丁香丸(出聖/惠方)治積聚不消心腹堅脹痰逆嘔噦噫醋呑¶
　酸脇肋刺痛胸膈痞悶或反胃惡心飲食不下氣上¶
<pb:KR3e0067_WYG_167-22a>¶
　衝胸痞塞不通及酒癖血癥氣塊時發刺痛全不思¶
　食並皆治之常服消飲食行滯氣¶
　　猪牙皂角(皂角去皮炙/焦黄為細末)好墨(燒醋/碎)肉桂(去粗/皮)乾姜¶
　　(炮/)丁香　木香(各一/兩)川大黄(别為/細末)乾漆(碎炒令烟/盡為細末)¶
　　黒牽牛(炒為/細末)蓬莪茂(炮擣碎/各二兩)青皮(去白/三兩)京三稜(炮/擣)¶
　　(碎/)硼砂(别/碎)附子(炮去皮臍/各二兩)巴豆(一錢五分先用醋/煎硼砂令熱下巴)¶
　　(豆霜煎三兩沸/下大黄末熬膏)¶
　右以大黄硼砂巴豆膏和丸如菉豆大每服一兩丸¶
<pb:KR3e0067_WYG_167-22b>¶
　茶酒任下如要取化癥瘕癖塊用生姜湯下七丸並¶
　食後臨卧服之¶
流氣丸(出御藥/院方)治五積六聚癥瘕癖塊留飲以上此積¶
　皆係寒氣客摶於腸胃之間乆而停留不去變成諸¶
　疾此藥能消導滯氣通和隂陽消舊飲雖年髙氣弱¶
　皆可服之¶
　　木香　川茴香(㣲/炒)菖蒲　靑皮(去/穰)蓬莪茂(炮/剉)紅橘¶
　　皮(去/穰)檳榔　蘿蔔子　補骨脂(㣲/炒)蓽澄茄　縮砂¶
<pb:KR3e0067_WYG_167-23a>¶
　　仁　神麯(㣲/炒)麥蘖(㣲/炒)枳殻(去穰以上/各一兩)牽牛¶
　右為細末麵糊為丸如梧桐子大每服五十丸食後¶
　細嚼白豆蔲一枚白湯送下¶
纒金丹(出夲/事方)治五種氣積及五噎胸膈不快傍痰宿飲¶
　　丁香　木香　沉香　檳榔　官桂　胡椒　硼¶
　　砂(研/)白丁香(各一/分)肉豆䓻　飛礬(各一/分)馬兠鈴(炒/)¶
　　南星　五靈脂　𤓰蔞(根/)半夏(各兩/半)硃砂(三分留/半為衣)¶
　右為細末入二味研藥和匀生姜汁煮糊為丸如梧¶
<pb:KR3e0067_WYG_167-23b>¶
　桐子大服三丸生姜湯下或乾嚼蘿蔔下¶
和中丸　治脾氣益腎水消腸胃中積滯調三焦氣開¶
　胸膈痞滿上攻心腹悶痛筋脉拘急肢體悶倦潤大¶
　便清小便進美飲食¶
　　木香　沉香　白豆䓻　砂仁　檳榔　枳實(去/穰)¶
　　蓬术(去/皮)當歸(酒/浸)木通(去/皮)黄芩(去/腐)黄連(以上各/一兩)大黄¶
　　(四/兩)郁李仁(一兩/去皮)猪牙皂角(五/錢)¶
　右為末滴水為丸梧桐子大每服一百食後茶清送¶
<pb:KR3e0067_WYG_167-24a>¶
　下¶
荆三稜煎丸(出王氏/博濟方)治五積六聚血氣塊聚散不定及¶
　一切氣積不和¶
　　荆三稜(煨/剉)蓬莪术(煨/剉)芫花(醋炒/焦)半夏(湯洗七/遍焙)青橘¶
　　皮(去白炒/各一兩)硼砂(去石/研)附子(炮製去/皮臍)桂(去粗/皮)延胡索¶
　　(醋/炒)大㦸(膩粉調/酒炙)乾漆(炒烟/出)猪牙皂莢(去皮/子炙)五靈脂¶
　　(去砂石/净炒)¶
　右為末用好醋三升入藥二停熬成膏再入一停和¶
<pb:KR3e0067_WYG_167-24b>¶
　丸如菉豆大每服五丸食後生姜湯下¶
散聚湯(出三/因湯)治乆氣積聚狀如癥瘕隨氣以上下有時¶
　心腹絞痛攻刺腰脇上氣窒塞喘咳滿悶小腹膨脹¶
　小大便不利或腹泄㵼淋漓無度遺精白濁狀若虚¶
　勞¶
　　半夏(湯洗/七次)檳榔　當歸(各三/分)橘皮　杏仁(麩炒去/皮尖)¶
　　桂心(各二/兩)茯苓　甘草(炙/)附子(炮去/皮臍)川芎　枳殻¶
　　(麩炒/去穰)厚朴(姜汁/製)吳茱萸(湯洗各/一兩)¶
<pb:KR3e0067_WYG_167-25a>¶
　右為剉散每服四錢水一盞半煎七分去滓食前服¶
　大便不利加大黄¶
木香檳榔丸(出瑞仿/堂方)¶
　　木香　檳榔　黄連(去/鬚)當歸　枳殻(去穰/火煨)青皮(去/穰)¶
　　陳皮(去白各/一兩)大黄(三兩紙裹/酒浸濕)黄芩(一兩去/黑心)黄蘖(三/兩)¶
　　(去粗/皮)牽牛(四兩取頭/末二兩)香附子(四兩炒/去毛)廣茂(一兩火/煨去穰)¶
　右為細末滴水為丸如梧桐子大每服五七十丸食¶
　後姜湯送下¶
<pb:KR3e0067_WYG_167-25b>¶
呵子丸(出夲/事方)治伏積注氣發則喘悶¶
　　呵子　白茯苓　桃仁　枳殻　桂心　檳榔¶
　　桔梗　白芍藥　鱉甲　川芎　川烏　橘紅(以/上)¶
　　(各等/分)人參¶
　右為細末鍊蜜杵丸如梧桐子大酒下二十丸熱水¶
　亦得¶
枳殻散(出夲/事方)治五種積氣三焦痞塞胸膈滿悶膂引疼¶
　心腹膨脹脇肋懶疼食飲不下噎塞不通嘔吐痰逆¶
<pb:KR3e0067_WYG_167-26a>¶
　口苦呑酸羸瘦少力短氣常服順氣寛中消痃癖積¶
　聚散驚憂主心氣宜服¶
　　枳殻　荆三稜　橘皮　益智仁　蓬莪术　檳¶
　　榔　肉桂(各一/兩)乾姜　甘草　青皮　肉豆蔲¶
　　木香(各半/兩)厚朴¶
　右為細末每二錢水一盞生薑三片棗一枚同煎至¶
　七分熱服鹽亦得不拘時候一方用白豆蔲無肉豆¶
　蔲¶
<pb:KR3e0067_WYG_167-26b>¶
盧氏異方感應丸(出和/劑方)與和劑方大不同但修製必須¶
　如法分兩最要停匀只是煖化不可偏勝此藥消積¶
　滯不動臟腑其功用妙處在用蠟之多切不可少常¶
　服建脾進食永無寒熱㵼痢之疾盖消磨積滯以漸¶
　自然無疾遇酒食醉飽尤宜多服神效不可述¶
　　黄蠟(真者/十兩)乳香　丁香　木香(不見/火)巴豆(百粒去/皮研為)¶
　　(粉用紙數層囊搥油透再/易紙至油盡成白霜為妙)杏仁(七十箇去皮尖研/細依巴豆一法去)¶
　　(油/)乾姜　肉豆蔲(麵裹/煨)蓽澄茄　檳榔　百草霜¶
<pb:KR3e0067_WYG_167-27a>¶
　　(篩/細)片子姜黄(各一/兩)¶
　右除巴豆粉百草霜杏仁乳香外餘並為細末却同¶
　前四味拌和均匀先將上項黄蠟十兩於銀器内鎔¶
　化作汁重綿濾去滓以無灰老酒一升於銀器内煮¶
　蠟鎔數沸候冷其蠟自浮於酒上去酒不用春夏修¶
　可用清麻油一兩秋冬用油一兩半於大銀器内熬¶
　冷香熟次下酒煮蠟同化作汁乗熱拌和前項末藥¶
　十分均匀候稍凝分作劑子用罐子盛之半月後方¶
<pb:KR3e0067_WYG_167-27b>¶
　可服任意服之二三十丸加至五十丸無碍此藥以¶
　蠟多雖難丸然丸子愈細其功愈慱臨睡須常服之¶
　若欲治病不拘時候如服旋丸如蘿蔔子大治豆疾¶
　香蘇散三錢水一盞煎服加白芥子一撮炒研入用¶
消積丸(出聖濟/總録)治積滯寛利膈腕思飲食¶
　　牽子(半兩一/半取末)青橘皮(一兩去/白焙)丁香　木香　硼砂¶
　　(研/)沉香(剉各/一兩)檳榔(二枚/剉)桂(去粗/皮)乾姜(炮半/兩)¶
　右為末煉蜜為丸如豌豆大每服一丸至三丸食後¶
<pb:KR3e0067_WYG_167-28a>¶
　服臨卧橘皮湯下¶
木香丸(出聖濟/總録)治五種積聚成塊¶
　　木香　訶黎勒(炮用/皮)人參　檳榔(剉/)大黄(剉/炒)郁李¶
　　仁(生研各/三兩)赤茯苓(去黑/皮)枳殻(去瓤/麩炒)芍藥　硝石(碎/)¶
　　紫蘇(㣲/炒)乾薑(炮各/二兩)¶
　右為末煉蜜為丸如桐子大每服空心温酒下三十¶
　丸至四十丸通利則减丸數¶
硼砂丸(出衛生/家寳)治一切積聚有飲心痛氣塊食積面黄¶
<pb:KR3e0067_WYG_167-28b>¶
　肌瘦¶
　　硼砂　荆三稜(用/末)乾薑　　香　白芷　巴豆(去/油)¶
　　(各半/兩)大黄(别/末)乾漆(各一/兩)木香　青皮　胡椒(各一/分)¶
　　檳榔　肉豆蔲(各一/兩)¶
　右為細末用鹹醋二升煎巴豆五六七沸後下三稜¶
　大黄末同煎五七沸入硼砂同煎成稀膏便入諸藥¶
　和匀丸菉豆大年深氣塊生姜湯下四五丸食積熱¶
　水下白痢乾薑湯下赤痢甘草湯下血痢用當歸葱¶
<pb:KR3e0067_WYG_167-29a>¶
　酒亦可¶
硃砂守病丸(一名太上老/君守病丸)¶
　　硃砂(三/錢)鵬砂(一/錢)心紅(三/錢)粉霜(一/錢)輕粉(一/錢)龍骨(一/錢)白¶
　　膠香(一兩/半)琥珀(一/錢)硼砂(一/錢)雄黄(一/錢)石腦油(二/錢)千口¶
　　吐(不入藥水/中浸用)¶
　右將鵬砂硼砂雄黄各乳研却用石腦油銷銀大沙¶
　鍋内將上三味乳細末和匀用一匙子不住手攪沙¶
　鍋外用一大鍋滚湯將沙鍋頓放湯鍋中煮仍不住¶
<pb:KR3e0067_WYG_167-29b>¶
　手攪至油砂雄黄乾黒色成膏為度却取去沙鍋候¶
　冷定乾硬再入乳鉢細研却入餘藥末同研勻用大¶
　銅匙將藥末入熱湯内盪自然成劑用手揑成塊就¶
　於湯火處旋揑下丸如櫻桃大隨丸即放入千口吐¶
　水碗内浸之候冷定硬出底乾收貯服之用新水送¶
　下未時前後服次日服五積丸一方無龍骨白膠香¶
　粉霜用赤石脂¶
五積丸¶
<pb:KR3e0067_WYG_167-30a>¶
　　巴豆(麵裹燒去殻/取肉一兩)黄栢末(五/錢)使君子肉(五/錢)蛤粉(五/錢)¶
　　苦楝根末(五/錢)雷丸(五/錢)¶
　右為末和勻滴水為丸如桐子大每服一十五丸煎¶
　使君子肉湯下¶
固腸散¶
　　白术　滑石　甘草　寒水石(煨/)牡丹皮　人參¶
　　　白茯苓　菉豆粉(五/錢)¶
　右為末空心米飲調下二錢病虚者三服忌生冷硬¶
<pb:KR3e0067_WYG_167-30b>¶
　物半月¶
撾脾丸¶
　　南星(四/兩)半夏(二/兩)舶上硫黄(二/兩)輕粉(三/錢)錫膠(三/錢)雷丸¶
　　(一/兩)乾胭脂(五/錢)白牽牛(一兩/炒)¶
　右為末酒糊為丸如小豆大每服三十丸生薑湯下¶
　日進二服¶
快活丸　消酒食去積滯散冷氣¶
　　枳殻　青皮　陳皮　丁香　砂仁　烏藥(各/兩)¶
<pb:KR3e0067_WYG_167-31a>¶
　　三稜　蓬术　香附　蘿蔔子　栗楔　麥芽(各/三)¶
　　(兩/)¶
　右糊丸桐子大服三五十丸茶酒任下¶
硼砂煎丸(出聖/惠方)治積聚氣乆不消散腹脇脹痛靣無顔¶
　色四肢不和¶
　　硼砂(二兩不夾石者細研醋一/升半與花末同熬如膏)芫花(一兩炒令黄/色擣羅為末)¶
　　川烏頭(半兩炮製/去皮臍)川大黄(一兩剉/碎㣲炒)木香(五/錢)當歸(五/錢)¶
　　鱉甲(一兩塗上醋煑/令黄去裙襴)桂心(半/兩)蓬莪茂(半/兩)荆三稜(半/兩)¶
<pb:KR3e0067_WYG_167-31b>¶
　　(炮/剉)乾漆(三分擣碎/炒令烟出)青橘皮(三分湯浸/去白瓤焙)¶
　右為細末同煎更入小蒸餅和擣三百杵丸如桐子¶
　大每服十五丸食前溫酒下¶
檳榔湯(出聖/濟方)治積聚結實腹滿刺痛泄痢不止(方見諸/氣門諸)¶
　(氣/類)¶
透膜丸(出聖濟/總録)取積聚¶
　　硼砂(一/錢)乳香(一/錢)粉霜(一/錢)硝石　礞石(各一分二味/同研匀細鎔)¶
　　(作汁用皂角子三枚放入烟絶/為度候冷研每料用末三錢)硫黄　膩粉　白¶
<pb:KR3e0067_WYG_167-32a>¶
　　丁香　蜜陀僧　荆三稜末(各一/錢)巴豆(二十粒去/皮心膜醋)¶
　　(煮紫/色研)¶
　右為末研勻用棗肉丸如菉豆大每服七丸至十丸¶
　煎生姜橘皮湯下小兒皂角子湯下¶
麝香寛中丸(出間/易方)理中脘不快胸膈痞悶嘔吐惡心腹¶
　脇刺痛飲食不思¶
　　麝香(二錢/别研)沉香(四錢/細剉)木香(五/錢)甘草(一兩/炙)白檀香(一/兩)¶
　　(别研/末)甘松(去/土)陳皮(去/白)姜黄(各二/兩)香附子(一兩炒/去毛)&KR1190;¶
<pb:KR3e0067_WYG_167-32b>¶
　　砂仁(一兩/五錢)¶
　右為末次入麝香研和熬甘草膏為丸桐子大每服¶
　三十丸細嚼沸湯下不拘時候¶
怛山丸(出千/金方)治脇下邪氣積聚寒熱往來如温瘧¶
　　怛山　蜀漆　白薇　桂心　鮀甲　附子　白¶
　　术　鱉甲　鹿蟲　貝齒(各一/兩)蜚蝱(六/銖)¶
　右為末蜜丸如梧桐子大以米泔清服五丸日三服¶
三稜煎丸¶
<pb:KR3e0067_WYG_167-33a>¶
　　三稜(八/兩)杏仁　蘿蔔子　大硼砂(各一兩/五錢)神麯¶
　　麥蘖　青皮　乾漆(各二/兩)縮砂　丁香　蓬术(各/一)¶
　　(兩五/錢)¶
　右為細末薄糊丸如梧桐子大每服二三十丸飲湯¶
　下¶
　　巴豆(去皮心膜研/出油一兩)丁香(三/錢)烏梅(去核一/兩半)乾漆(擣碎/炒烟)¶
　　(出一/兩)滑石(一/錢)¶
　右先擣羅四味為末然後入巴豆同研勻用粳米飯¶
<pb:KR3e0067_WYG_167-33b>¶
　同擣爛丸如粟米大每服二丸至三丸隨所傷物下¶
　更量虚實加减¶
太乙神明再造感應丹(出危/氏方)治因虚滯冷内積隂寒形¶
　羸氣弱因虚有傷停積胃腕不能𫝊化或因氣傷冷¶
　失饑寒飽餐過多嘔吐不止心痛腹脹疼不可忍或¶
　大便頻併或乆痢赤白或霍亂吐㵼又治中酒嘔噦¶
　心胸痞悶不思飲食又治乆病荏苒歲月漸至虚弱¶
　羸瘦飲食遲化大便或閉或㵼不拘乆新積冷氣病¶
<pb:KR3e0067_WYG_167-34a>¶
　並皆治之不過三服便見痊愈此藥性溫無毒不損¶
　胃氣只磨化濕冷積聚治氣旋丸如菉豆大每服三¶
　五丸量虚實加减温湯下不拘時候常服進食消酒¶
　毒令人不中酒又治小兒脾胃虚弱累有傷滯每服¶
　委米大五粒乾薑湯下不拘時候治病有神效此藥¶
　近世盛行有數方唯此方乃太乙神明再造功效神¶
　異¶
　　肉豆䓻仁(二/兩)荆三稜(一兩/炮剉)㨂丁香(一/兩)蓽澄茄(一/兩)川¶
<pb:KR3e0067_WYG_167-34b>¶
　　麵薑(二兩/炒)木香(一/兩)百草霜(二/兩)黄蠟(四兩一/作酒蠟)巴豆(一/百)¶
　　(粒去皮/研取霜)杏仁(一百粒去/皮尖另研)清油(一/兩)¶
　右先將肉豆蔲荆三稜丁香蓽澄茄川麵姜木香百¶
　草霜一處為細末同巴豆杏仁霜一處拌勻先下油¶
　熱次蠟熬鎔傾在藥末内和成劑旋丸如菉豆大每¶
　服三五丸熟水下食後臨卧服小兒如黍米大二三¶
　丸乾薑湯下傷滯糞白有效¶
五積散　治五積六聚并酒積蠱氣所傷¶
<pb:KR3e0067_WYG_167-35a>¶
　　石榴皮　荆三稜　巴豆　五靈脂　大㦸　芫¶
　　花　甘遂　甜葶藶　杏仁　大黄　烏梅　鹽¶
　　豉(各等/兩分)¶
　以上一十二味頭醋三碗煑盡乾於沙鍋内炒黄色¶
　加陳皮青皮木香瞿麥豆蔲砂仁六味在内一處相¶
　和研為細末每服一錢空心溫酒調下病重二錢如¶
　為丸以醋打糊為丸如菉豆大每服一十五丸至三¶
　十丸　傷酒葛根湯下　傷食鹽湯下　氣蠱木香¶
<pb:KR3e0067_WYG_167-35b>¶
　湯下　水蠱樟栁根湯下¶
順逆丸　主乆寒積聚氣逆不能食¶
　　大黄(一/錢)黄芩　厚朴(炙/)乾地黄　桂心　滑石¶
　　杏子(去皮/尖熬)黄連　麥門冬(去心各/四分)¶
　右擣合下篩以蜜和丸如桐子大每服十丸日再服¶
　後食不加稍増之以加為度忌蕪荑生葱猪頭肉¶
黄藥針砂丸¶
　　針砂　青皮　陳皮　乾漆　黒牽牛　白礬¶
<pb:KR3e0067_WYG_167-36a>¶
　　青礬　緑礬(各四/兩)蒼术(半斤米泔/浸一兩)¶
　右除蒼术半斤餘四兩用米醋兩碗將三礬共針砂¶
　煮令醋乾共為末醋糊為丸如桐子大每服三十丸¶
　一日一服¶
積氣丸(出聖濟/總錄)治一切積滯痰逆惡心霍亂吐瀉膈氣¶
　痞滿脇肋積塊胸膈膨悶嘔噦心痰泄痢不止¶
　　代赭石(煅醋/碎研)礞石(研各/一兩)桂(去粗/皮)赤茯苓(去黒/皮)硼砂¶
　　(研/)青橘皮(去白焙/各半兩)胡椒(四十/九粒)巴豆(去皮心膜/研四錢)¶
<pb:KR3e0067_WYG_167-36b>¶
　右擣羅四味為末與四味研者和勻酒煮面糊丸如¶
　梧桐子大每服一丸至三丸食後木香湯下¶
三稜煎丸(出和/劑方)治積順氣寛中消積滯化痰飲治中腕¶
　氣痞心腹堅脹脇下𦂳硬胸中痞塞喘滿短氣喑心¶
　氣不通嘔吐痰逆飲食不下大便不調或瀉或秘¶
　　杏仁(湯浸去皮尖/麩炒黄色)硼砂(飛研/一兩)神麯(碎/炒)麥蘖(炒各/三兩)青¶
　　皮(去/白)乾漆(炒/)蘿蔔子(㣲炒各/二兩)三稜(生細剉擣為末/八兩以酒三升)¶
　　(石器内/熬成膏)¶
<pb:KR3e0067_WYG_167-37a>¶
　右為末以三稜膏勻搜和丸如桐子大每服十五丸¶
　至二十丸溫米湯飲下食後服加阿魏丸姜湯下¶
蓬莪茂丹(出御藥/院方)治乆患癖瘕積聚心腹疰悶飲食减¶
　少四肢困倦欲成勞瘵常服調和榮衛美進飲食消¶
　積聚長肌肉¶
　　蓬莪茂　荆三稜　木香　白芍藥　鱉甲(各五/錢)¶
　　白术　人參(各一/兩)當歸(二錢/五分)¶
　右為細末用浸蒸餅為丸如豌豆大每服三十丸食¶
<pb:KR3e0067_WYG_167-37b>¶
　後溫粥飲下¶
握藥宣疾¶
　　巴豆　乾薑　韮子　良薑　硫黄　甘遂　白¶
　　檳榔(各等/分)¶
　右為末研飯為丸如中指頭大用時早朝用椒湯浸¶
　手了麻油塗手掌中握藥一丸移時便瀉欲得瀉止¶
　即以冷水洗手男左女右手心握夲事方有肉桂附¶
　子¶
<pb:KR3e0067_WYG_167-38a>¶
生薑橘皮丸(出楊氏/家藏方)升降滯氣消飲去痰溫中散寒美¶
　進飲食¶
　　陳橘皮(一/斤)生薑(一斤/薄切)神麯(二/兩)¶
　右為細末麵糊和丸如梧桐子大每服五七十丸米¶
　飲熱水下食後無問老幼皆可服¶
七香丸　通中快氣¶
　　丁香　檀香　益智仁　甘草(各一/兩)木香　蓬莪¶
　　术(一兩/五錢)香附子(一兩/五錢)¶
<pb:KR3e0067_WYG_167-38b>¶
　右七味甘草膏丸如鷄頭子大服時薑湯嚼下兩三¶
　粒治一切結實衝胸膈惡氣用水薑汁煎服治積聚¶
　痰飲不下飲食嘔逆及腹内諸疾宣一切宿滯以續¶
　隨子研碎酒服之不過三顆當下惡物又單方日服¶
　十粒瀉多以酸漿水薄醋粥吃即止治身熱腹中積¶
　聚邪氣痞悶中如火燒煩滿以凝水石研水飲之治¶
　胸膈中積食以醋水飲之下氣止渴用温荸臨卧噉¶
　三枚而寢生熟皆宜¶
<pb:KR3e0067_WYG_167-39a>¶
取積妙應丸　家傳經驗專取男子女人小兒諸般積¶
　滯氣多因茶酒生菓肉麵所傷又為悲憂喜怒之氣¶
　欝結心懷積成癖痺癥瘕大如杯碗不消諸種蟲積¶
　及治黄疸水蠱徧身浮腫翻胃吐食九種心痛一切¶
　風症婦人血瘕淋帶經脉不通腹内如懐胎孕及成¶
　鬼胎小兒脾疳積滯並皆治之此藥不動元陽眞氣¶
　服後肚腹平復亦不疼痛雖年幼氣弱小兒加减服¶
　有利無害¶
<pb:KR3e0067_WYG_167-39b>¶
　　檳榔(一/斤)大黄(一/斤)牽牛末(二/斤)貫衆(半/斤)蕪荑仁(半斤/另研)雷¶
　　丸(半/斤)鶴虱(四/兩)錫灰(四/兩)阿魏(二兩另用/酒化開揉)¶
　右為細末用皂角去皮弦子净一斤半熱水泡浸搓¶
　橘水汁濾去滓與藥末皂角水再入糊為丸如桐子¶
　大每服稱四錢重作一服五更用葱白七根熬湯送¶
　下仍以棗兒三箇食之壓藥次早天明後臟腑一行¶
　後取下惡積之物如有積者盡去數行如止見稀水¶
　無積物即用溫薄米粥補住¶
<pb:KR3e0067_WYG_167-40a>¶
治諸般積滯神效¶
　　沉香(一/錢)木香(五/分)雷丸(二/錢)青皮(五/分)京三稜(一/錢)黒牽牛¶
　　(頭末一/錢五分)石三稜(一/錢)縮砂(五/分)蓬莪术(一/錢)檳榔(五/分)白牽¶
　　牛(頭末/一錢)¶
　右為細末先將水一大碗隔宿滚五七沸露一宿空¶
　心每服四錢調服如多時不動再服二錢行五七遍¶
　不止用白米湯補之小兒服二錢婦人加琥珀如吃¶
　藥後忌諸般生冷物油醬醋三日用白粥¶
<pb:KR3e0067_WYG_167-40b>¶
妙香丸(出聖濟/總録)治積聚留滯胸膈痞悶嘔噦吐逆心腹¶
　刺痛脇肋脹滿噫氣呑酸宿食不消痃癖結塊四肢¶
　倦怠不思飲食¶
　　檳榔(一錢/剉)桂(去粗/皮)丹砂(研/)麝香(五分/研)桃仁(去皮尖/雙仁炒)¶
　　(各半/兩)巴豆(二十五粒去皮/心膜研出油)附子(炮製去皮/臍一兩)¶
　右為末溫浸炊餅和丸如桐子大每服一丸食後溫¶
　木香湯下或生薑湯下更量虚實加減¶
積氣丸(出聖濟/總録)治一切積滯痰逆惡心吐㵼霍亂膈氣¶
<pb:KR3e0067_WYG_167-41a>¶
　痞滿脇肋積塊胸膈膨悶嘔噦心疼泄㵼下痢¶
　　大㦸　龍膽　木香(各半/兩)杏仁(去皮尖雙/仁炒研)代赭(煅/醋)¶
　　(淬/)赤石脂(水飛研/各一兩)巴豆(去皮心膜研/)¶
　右研極細以麵糊為丸如桐子大隂乾經十日方可¶
　服每三丸至五丸木香湯下溫湯熱水亦可¶
感應丸(出衛生/家寳)治虚中積冷氣若有傷停積胃腕不能¶
　傳化或因氣傷冷因飢飽食醉酒過多心下堅冷兩¶
　脇脹痛心腹大疼霍亂吐瀉大便頻數併後遲滯乆¶
<pb:KR3e0067_WYG_167-41b>¶
　痢赤白膿血相雜米榖不消愈而復發又治中酒嘔¶
　吐痰逆惡心喜睡頭旋胸膈痞悶四肢倦怠不欲飲¶
　食又治妊娠傷冷新産有傷日乆有積寒吃熱藥不¶
　效者又治乆病形羸荏苒歲日漸致虚弱靣黄肌瘦¶
　飲食或進或退大便或秘或澁不拘乆新積冷並悉¶
　治之大病不過三服便見全愈此藥溫無毒並不燥¶
　熱損胃氣亦不吐泄袛是磨化積聚消逐濕冷療飲¶
　食所傷快三焦滯氣旋丸如菉豆大每服三五粒量¶
<pb:KR3e0067_WYG_167-42a>¶
　虚實加减溫水吞下不拘時候服進飲食消酒毒令¶
　人不中酒又治小兒脾胃虚弱累有傷滯糞白鮓臭¶
　下痢水糓每服五粒黍米大乾薑湯下不拘時候¶
　　百草霜(用村庄家鍋上底/刮者細研二兩)南木香(去蘆頭/二兩半)杏仁(肥/者)¶
　　(去雙仁者一百四十枚/去皮尖湯浸一宿别研)丁香　肉豆䓻(去麤/皮)巴豆¶
　　(七十枚去皮心膜/研細出盡油如粉)川甘薑(炮製/一兩)¶
　右除巴豆粉百草霜杏仁三味外餘四味𢷬為細末¶
　與三味同拌硏令細用好蠟匱和先將蠟六兩鎔化¶
<pb:KR3e0067_WYG_167-42b>¶
　作汁以重綿濾去滓以好酒一斤於銀器内煮蠟鎔¶
　數沸傾出候酒冷其蠟自浮取蠟稱用凡春夏修合¶
　用清油一兩於鍋内熬令末散香熟次下酒煮蠟四¶
　兩同化作汁就鍋内乗熱拌和前項藥末秋冬修合¶
　用清油一兩半同前煮熟作汁和匱藥末成劑分作¶
　小錠子以油單紙裹旋丸服餌此髙殿前家方也若¶
　腹痛疼不可忍者當服此藥以大便通利為效或未¶
　通更宜倍加丸數雖多服無害以利為期若利後腹¶
<pb:KR3e0067_WYG_167-43a>¶
　大不調或泄㵼不止或愈見絞痛當以家菖蒲煎湯¶
　觧之却於咬咀方中選藥調理自能平復或者見服¶
　藥之後痛或愈甚既流利而痛未除便謂前藥之訛¶
　殊不知乃隂陽擾亂臟氣未平乆當自定治赤白痢¶
　臍腹疼痛者多由腸胃間積滯所致先以此藥㣲利¶
　兼治男子痃癖疝氣膀胱賁豚腎氣脚氣攻刺亦用¶
　此藥㣲㣲疏利酒積食積痰飲為患婦人血氣並宜¶
　服之夲是髙家真方丁香木香止用半兩宫方加青¶
<pb:KR3e0067_WYG_167-43b>¶
　木香蓽澄茄枳殻三稜薑黄檳榔白豆蔲¶
積聚湯(一名大/功氣湯)治積氣或一邊或左右或不循行上下¶
　或肌肉之間如錐刀所剉其氣不得見令人腹中痛¶
　滿由驚憂患怒或胃寒熱留而不去為伏欝之氣因¶
　氣流行隨經上下相摶而痛乆令人痞悶其脉短澁¶
　胃之聚氣狀如癥瘕攻刺腰脇上氣滯塞小腹䐜脹¶
　大小便不利或泄㵼淋瀝無度¶
　　三稜　莪术　青皮(去/白)陳皮(去/白)桂心(不見/火)藿香(葉/)¶
<pb:KR3e0067_WYG_167-44a>¶
　　桔梗(去蘆/剉炒)益智仁　香附子(各一兩/五錢)甘草(三錢/炙)¶
　右咬咀每服五六錢水二盞煎至一盞去粗溫服食¶
　前¶
捶鑿丸　療腹中積聚邪氣寒熱消糓¶
　　甘遂　芫花　芫花　桂心　巴豆　杏仁　桔¶
　　梗(各一/錢)¶
　右芫花一味熬令香巴豆杏仁去皮熬令變色赤各¶
　藥𢷬下細篩𢷬合和以白蜜𢷬萬杵丸如小豆大一¶
<pb:KR3e0067_WYG_167-44b>¶
　丸日三行常將服之傷寒增服膈上吐膈下利小兒¶
　亦服婦人兼身亦服名曰捶鑿以消積滯忌猪肉蘆¶
　筍生葱¶
　¶
　¶
　¶
　¶
　普濟方卷一百六十八¶
