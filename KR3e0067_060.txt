# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.296830
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六十一
<pb:KR3e0067_WYG_060-1a>¶
欽定四庫全書¶
　普濟方巻六十一　　　明　周王朱橚　撰¶
　　咽喉門¶
　　　喉痺¶
治飲食不通欲死者¶
　用臘月蠡魚膽隂乾為末㸃喉中藥至即瘥病深則¶
　水調灌之一方用懸枸子莖葉燒為末服方寸匕或¶
　取汁用¶
<pb:KR3e0067_WYG_060-1b>¶
治咽喉不得用針者¶
　以小口瓶内燒蛇床子烟張口受烟一熏即破¶
潤闗住痛(出危/氏方)¶
　用生薄荷研蜜調成膏送入咽喉下立効如涎多未¶
　退再用如更不開可通頂又用䓤頭兩箇搥破安牙¶
　牀頭處立開妙¶
荆芥方(出聖/恵方)　治喉痺¶
　用荆芥瀝稍稍嚥之又以水三升煮荆芥一握取一¶
<pb:KR3e0067_WYG_060-2a>¶
　升分三服¶
薑蜜煎(出聖/恵方)　治喉痺及毒氣方¶
　用生薑二斤𢷬取汁蜜三合㣲火煎相和每服一合¶
　日五服¶
又方(出肘/後方)¶
　用剥大蒜塞耳鼻孔中日二易¶
治喉痺卒不得語方(出肘/後方)¶
　用濃煮桂汁服一升亦可桂末舌下漸嚥之良¶
<pb:KR3e0067_WYG_060-2b>¶
又方(一名宣音湯/出肘後方)¶
　煮大豆汁含之無豆用䜴亦佳¶
又方¶
　用酒五合和入乳汁半升分二服¶
又方(出肘/後方)¶
　用燒炘算作灰三指撮水服之一方用炘箒燒為末¶
　漿水服一匕¶
又方(出聖/恵方)¶
<pb:KR3e0067_WYG_060-3a>¶
　用芥子末水和傅之乾則易一方用蜜水和傅於外¶
　喉下候其乾即易之¶
治喉痺深腫連頰吐血氣數者名馬喉痺治之之方(出/聖)¶
　(恵/方)¶
　用馬㘅一具水二升煮取一升分三服¶
又方(出聖/恵方)¶
　取氊中蒼耳三七枚燒末調服之¶
又方(出聖/恵方)　治馬喉痺紅腫連頰吐氣數¶
<pb:KR3e0067_WYG_060-3b>¶
　用馬鞭草根一握勿見風截去兩頭𢷬取汁服¶
又方(出聖/恵方)¶
　燒縠奴灰酒服之立破¶
治走馬喉痺(儒門/事親)¶
　用生白礬研細塗於綿針上按於喉中立破綿針用¶
　榆條上以綿纒作&KR0037;大是也一方白礬為末化湯灌¶
　之¶
又方¶
<pb:KR3e0067_WYG_060-4a>¶
　以馬勃吹咽喉中立止一方濃煎汁灌之¶
治纒喉風(出集騐/良方)　治咽喉生癰藥不下及喉閉等症¶
　用皂角刺不拘多少刮皮浸生麻油以年深為佳遇¶
　患以油滴在口中或吐或破即安一方無麻油¶
治喉風單雙乳鵝(出瑞竹/堂方)¶
　用墻上土蜂房一箇碾極細先以楮葉将病人舌用¶
　葉擦破㣲令血出将蜂窠土用醋調用鵝毛蘸藥於¶
　喉中撚之令痰涎出為效後用扁蓄根擂爛調冷水¶
<pb:KR3e0067_WYG_060-4b>¶
　與病者只服三口至三行即愈就用冷水漱口立愈¶
急治喉風(瑞竹/堂方)¶
　　燈草(用一大握/除去兩頭)¶
　右将燈草用新瓦一箇盛之又用新瓦一箇合之以¶
　火焚燒成灰再将鹽一大匙頭就於瓦上炒存性二¶
　物相和合用葦筒一箇藥一捻吹於喉中涎出為効¶
　吹兩次立愈¶
治喉痺方¶
<pb:KR3e0067_WYG_060-5a>¶
　用箭頭草葉研入醤少許筆蘸入喉吐其草生於鄉¶
　村沿籬夏秋開小白花有鈴兒倒垂下其葉畧似木¶
　香花葉¶
又方¶
　用白梅肉包生白礬末作丸納喉中一方用江茶和¶
　為丸噙化下¶
治纒喉風(出海上/名方)¶
　用白&KR0552;末以麻油調下吐即愈¶
<pb:KR3e0067_WYG_060-5b>¶
又方¶
　用水酒各半椀共作一椀皂角二箇打碎煎至半椀¶
　候温於病人鼻内注入如咳𠻳出風痰時疾愈¶
又方(出海/上方)　治喉痺¶
　用羊蹄草牛食者取汁服之立効¶
又方(出海/上方)¶
　敗毒散加茯苓半夏同煎服尤騐¶
治喉閉¶
<pb:KR3e0067_WYG_060-6a>¶
　用稲草燒烟如做墨法取細烟酸醋調吹入鼻中如¶
　嚥得用蘆筒送下喉少頃打磙吐出涎立愈¶
吐涎散(出經騐/良方)　治喉風吞藥不得不能飲食¶
　用鶴虱二錢半酒一盞醋少許同煎至半盞吞下吐¶
　出毒涎安¶
治纒喉風(出經騐/良方)¶
　用蒼耳草根老薑一塊同研爛濾汁以温無灰白酒¶
　浸汁服¶
<pb:KR3e0067_WYG_060-6b>¶
治喉閉(出醫方/集成)¶
　用鼓搥草杜牛膝以二味生𢷬爛取汁灌下鼻中得¶
　吐即為愈一方鼓搥草根洗净研細用陳醋攪和出¶
　汗漱之¶
又方(出醫方/集成)¶
　用土烏藥即矮樟根以酸醋兩盞煎一盞先噙後嚥¶
　出痰涎為愈¶
帳頭散(出經騐/良方)　治喉閉終夜不能言最急病此方雖¶
<pb:KR3e0067_WYG_060-7a>¶
　　能大効且得喉開可語説證尋醫¶
　用白&KR0552;多少置青帳或藍帳角中方便處遇有此證¶
　嚼帳&KR0552;汁吞之如無帳或藍青布帛片将少&KR0552;在内¶
　水濕其片嚼汁吞之如無&KR0552;或得青藍衣帛水濕嚼¶
　汁吞之亦可一方&KR0552;石一兩水三升浸洗手足¶
治喉閉卒不語¶
　濃煮桂汁噙之佳如無桂用火麻子擂碎煎噙之¶
治急喉風喉閉纒喉風¶
<pb:KR3e0067_WYG_060-7b>¶
　用蛇皮裹白梅一枚噙之嚥津一方用蛇蛻皮不拘¶
　多少揉碎以香爐一箇燒烟令患人用竹筒子吸入¶
　喉内熏破一方蛇皮略洗日乾研作細屑白梅為丸¶
　含化一方用蛇皮一條新瓦上炒焦黄𢃄黑色碾細¶
　入麝香少許摻口内¶
治喉痺¶
　用射干即扁竹根也旋取新者不拘多少擂爛取汁¶
　吞下或動大腑即解或釅醋同研取汁噙引出涎更¶
<pb:KR3e0067_WYG_060-8a>¶
　妙¶
纒喉風咽中氣不得出¶
　用白蛇蛻一條炙黄以當歸等分為末温酒下一錢¶
　得吐愈切忌針灸¶
金銀鎻子　治乳蛾喉閉¶
　用白礬一斤用銅器熬沸隨下江子肉二十四箇再¶
　熬江子以紙碾江子碎為度出江子将白礬出火毒¶
　取礬黄色者𢷬為末治咽喉乳蛾白色者另𢷬為末¶
<pb:KR3e0067_WYG_060-8b>¶
　治一切毒物以水調敷中風者水調服之如牙噤指¶
　甲挑入喉中或竹筒吹入¶
逺志散　治喉閉¶
　用逺志去心為末以管吹藥入喉低頭涎出即愈¶
咽喉方　治咽病深在咽下針刀不能及者(一名如/神散)¶
　用膽礬細研以管子挑少許吹喉中即破續以白梅¶
　煎湯調炒殭蚕以去其風如無膽礬只透明緑礬代¶
　之一方醋磨口噙即時吐下立愈一方為末葦管吹¶
<pb:KR3e0067_WYG_060-9a>¶
　入一方為末摻入喉中為妙一方用緑礬研細米醋¶
　調嚥一邉痛則卧含嚥¶
治熱閉方(一名殊騐/清中湯)　治咽喉腫口舌生瘡解傷寒頭¶
　痛凡腫毒之屬¶
　用川升麻半兩剉井水濃煎少頃吐出毒氣一方用¶
　升麻四兩剉水四碗煎至一碗灌下¶
治熱閉喉¶
　用蘿蔔汁和皂角漿吐之¶
<pb:KR3e0067_WYG_060-9b>¶
葛根蔓方　治喉閉¶
　用葛根蔓燒灰水服方寸匕¶
治喉閉壅塞不通方¶
　用紅藍花𢷬絞取汁一小升服之以瘥為度如冬月¶
　無濕花可浸乾者濃絞取汁如前服之極騐但咽喉¶
　塞服之皆瘥¶
治喉閉纒喉風方及走馬喉痺(一名妙/安散)¶
　用巴豆兩粒約連殻可通得入鼻用刀子切斷兩頭¶
<pb:KR3e0067_WYG_060-10a>¶
　殻子将針穿作孔子内鼻中久即瘥一方用綿裹内¶
　鼻中喉通即取出一方用七粒燈上燒存性綿裹含¶
　一粒即止如痺已死有餘氣者綿裹内入兩鼻孔約¶
　至眉間専把餘綿良久大喘勿怪吐則㧞去之¶
治急喉閉逡巡不救者¶
　以皂角去皮子生半兩為末每服少許以筯頭㸃腫¶
　處更以醋調藥末厚傅項下湏㬰便破少血出即愈¶
　一方米醋煎服一方煖水一盞灌下或吐或下吐即¶
<pb:KR3e0067_WYG_060-10b>¶
　安¶
治喉痺方¶
　用蠐螬蟲汁㸃喉中即喉開¶
治纒喉風又喉痺牙宣牙癰口瘡并小兒走馬疳方¶
　用蠶退紙不計多少燒成灰存性煉蜜和丸如鷄豆¶
　大含化嚥津牙宣牙癰擦齦上口瘡乾傅患處小兒¶
　走馬疳入麝香少許貼患處佳¶
治喉痺咽喉疾喘息不通湏㬰欲絶者(一名聖/石散)¶
<pb:KR3e0067_WYG_060-11a>¶
　用絡石草二兩水一升半煎取一盞去滓細細喫湏¶
　㬰即可令通絡石草即石薜荔¶
治皮膚麻痺方¶
　用莽草濃煎湯淋及治風蚛牙喉痺亦濃煎汁含後¶
　凈漱口¶
治喉痺卒不語方¶
　用䜴煮汁一升服覆取汗亦可一方炒為末含之瘥¶
　一方用糯米二升揀去粳米入瓷盆内於端午前四十九¶
<pb:KR3e0067_WYG_060-11b>¶
　日以水冷浸之一日兩度換水輕以水淘轉逼去水¶
　勿令攪碎浸至端日取出令隂乾生絹袋盛掛通風¶
　旋取少許炒令焦黑研為末冷水調如膏藥並用藥¶
　貼項下及腫處一方生研糯米入蜜飲之¶
朴硝方(出肘/後方)　療喉痺神効¶
　用硝一兩細細含嚥汁頃刻立瘥一方為末吹入喉¶
　中一方用盆硝以筆管吹入立愈¶
治纒喉風方(出海上/名方)¶
<pb:KR3e0067_WYG_060-12a>¶
　用雄黄一塊新汲水磨急灌吐下瘥一方加薄荷自¶
　然汁調下或吐或下¶
紫苑方(出衞生/家寶方)　治纒喉風喉閉飲食不通欲死者¶
　用返魂草根莖即紫苑净洗内入喉中待取惡涎出¶
　即瘥如患乳蛾刺破更以紫苑濃煎湯嚥下更以馬¶
　牙硝末挑一錢入喉間即愈一名紫苑又南中呼為¶
　牽牛是也¶
治喉痺(出肘/後方)¶
<pb:KR3e0067_WYG_060-12b>¶
　用皂筴礬石入好醋内或用釅醋亦妙以二物¶
　同研和嚥之立瘥此法甚竒如若喉痛偏在一¶
　邊即令病者側卧就痛處含之勿嚥皂筴礬或¶
　云即緑礬也¶
治喉痺方(出聖/恵方)¶
　用半夏末方寸匕鷄子一枚去黄白盛淳苦酒令小滿¶
　内半夏末着中攪和鷄子内以鑵子坐之於炭上煎¶
　藥成置杯中稍暖嚥之忌羊肉¶
<pb:KR3e0067_WYG_060-13a>¶
治喉痺腫痛飲食不通(出肘/後方)¶
　用黄蘖切片含之又黄蘖一斤㕮咀酒一斗煮三沸¶
　去滓恣飲便愈一方搗傅腫上冷復易之用苦酒和¶
　末佳¶
杏仁方(出肘/後方)　治喉痺¶
　用杏仁煎熟杵丸如彈子大含嚥其汁或為末綿裹¶
　含之亦得¶
治喉痺咽喉喘息不通湏㬰欲絶神騐方¶
<pb:KR3e0067_WYG_060-13b>¶
　用蠡實根葉二兩水一升半煮取一盞去滓細細喫¶
　立通一方用根一握杵水絞取汁嚥之一方用根燒¶
　灰以燒桑枝瀝汁調下一錢¶
牛角散(出肘/後方)　治喉痺塞欲死者¶
　用沙牛角燒刮取灰細篩和酒服&KR0037;許大水調亦得¶
治咽喉痺不語方¶
　用獨根羊蹄草勿見風日及婦人鷄犬以三年醋和¶
　如泥生布拭喉令赤傅之¶
<pb:KR3e0067_WYG_060-14a>¶
治馬喉痺并毒氣壅塞方¶
　用桔梗二兩去蘆頭剉以水二大盞不計時候分温¶
　三服¶
治患喉閉方¶
　用鮫魚膽汁和白礬灰丸之如豆顆綿裹内喉中良¶
　久吐惡涎沫即愈一方取臘月青魚膽亦得¶
如聖丸(一名寛咽救生/散出仁存方)　治纒喉風一切喉痺危急及¶
　走馬喉痺¶
<pb:KR3e0067_WYG_060-14b>¶
　用白殭蚕不拘多少直者新瓦上炒為末用生薑自¶
　然汁和丸如鷄豆大含化急者生薑汁調一錢竹筒¶
　子灌入喉中立効便吐出頑痰半食許再服再吐将¶
　大黄一片指大一分厚口含嚥半食間再換大黄含¶
　至三片皆愈若語不得神不清扶起坐灌藥從鼻入¶
治急喉痺方¶
　用油一合急灌之立愈若未瘥急解髪令散當頂心¶
　取方寸許急捉痛㧞之少頃當通如更急則喉下當¶
<pb:KR3e0067_WYG_060-15a>¶
　咽管口灸一壮如麥粒大火至即瘥氣雖似絶但心¶
　下暖者亦可救此數法神騐¶
治喉痺方¶
　用黄魚頰骨不計多少燒灰出火毒以茶清調下三¶
　錢¶
又方(出聖/恵方)¶
　用鹽毬千擣為末以赤糖為丸如彈子大含之¶
又方¶
<pb:KR3e0067_WYG_060-15b>¶
　用石蠏冷水磨飲之兼塗喉上瘥¶
射干湯(出肘/後方)　治喉痺¶
　用射干細剉每服五錢匕水一盞半煎至八分去滓¶
　入蜜少許旋旋服一方用一片含嚥津時時大開口¶
　吐氣頻拽兩耳¶
又方¶
　用地黄汁二升蜜三升合㣲火煎之取二升稍稍含¶
　之¶
<pb:KR3e0067_WYG_060-16a>¶
又方¶
　用剥葫塞耳鼻孔日再易之有効¶
又方¶
　用菖蒲根嚼燒秤鎚令赤内一杯酒中沸止飲之¶
青艾方(出海/上方)¶
　用夏月青艾一束擂水服之痰涎即来神効冬月則用¶
　蛇床子以有嘴瓶盛猛火却以蛇床子置火中用紙¶
　封瓶口煙從嘴出以口含煙痰自出一方青艾和莖¶
<pb:KR3e0067_WYG_060-16b>¶
　葉一握用醋𢷬傅痺上冬月乾艾亦可¶
治喉痺法¶
　用韮土中紅小蚯蚓數條用醋擂爛取汁與病人食¶
　并噙在喉内即時吐出痰血二三飯碗後飲食即進¶
　神効¶
治喉風¶
　用天羅𤓰研灌潄如無生𤓰時用甘草一根穿入𤓰¶
　内候乾取出研細為末沸湯灌潄¶
<pb:KR3e0067_WYG_060-17a>¶
又方(出徳/生堂)　治喉痺¶
　用藏茄或糟茄切片令患者嚼數片鹹水嚥下喉中¶
　効如不可嚥絞汁灌下¶
治咽喉¶
　用鍋底心墨細研紫蘇湯化下¶
治喉閉方¶
　用白明礬飛過燈心草燒灰調和一處於猪膽内盛¶
　之懸於當風處乾之研細吹入喉中臘月製佳一方¶
<pb:KR3e0067_WYG_060-17b>¶
　無燈心一方用枯礬末摻喉内即愈¶
治堅鵝¶
　用芥辣子一合研極細用好釅醋取汁濾净用鷄毛¶
　蘸入喉内待喉内如雷響却用陳年麻骨燒烟吸入¶
　喉中立愈¶
救生丸(出經効/濟世方)　治纒喉風神効¶
　用蚵蚾草又名皴面草細研用生蜜和丸彈子大噙¶
　化一二丸即瘥如無新者只用乾為末生蜜為丸不¶
<pb:KR3e0067_WYG_060-18a>¶
　必成彈子但如彈子大一塊此方有竒妙¶
治喉痺(出聖/恵方)¶
　用地龍一條細研用白梅去核以裹之重着薄綿再¶
　裹令嚥津立効¶
又方¶
　取麸塩千𢷬羅為末以赤糖和丸如半&KR0037;大含嚥津¶
一方治急喉閉腫¶
　詩云急喉腫閉最堪憂只用承燈盞内油甚者不湏¶
<pb:KR3e0067_WYG_060-18b>¶
　三五呷此方元是聖人留¶
奪命丹(出御藥/院方)　治大頭病兼治五種喉痺¶
　詩曰人間治疫有仙方一兩薑蚕二大黄薑汁為丸¶
　彈子大井花調蜜便清凉一方為末生薑汁蜜水調¶
　服名五痺散¶
奪命丹　治纒喉風急喉閉牙闗不能開重舌木舌雙¶
　乳蛾并誤吞竹木鷄魚骨刺並皆治之¶
　　白殭蠶(炒去/絲用)寒水石　山豆根　紫河車　乾胭¶
<pb:KR3e0067_WYG_060-19a>¶
　　脂　管仲　縮砂仁　馬屁勃(各一/兩)地粟沙(一/兩)鳯¶
　　尾金星(一/兩)射干(另研/半兩)¶
　右為末滴水為丸每藥一兩作十五丸蛤粉為衣每¶
　丸冷水半盞放藥在水中其藥俟畧有水泡起不用¶
　藥只服水半盞一丸可以救數人一方或用大青¶
　黛為衣¶
治喉痺邪氣惡毒入腹¶
　　川升麻　犀角　麝¶
<pb:KR3e0067_WYG_060-19b>¶
治喉痺卒不得語方¶
　用桂心如&KR0037;核大綿裹着舌湏㬰破之即瘥¶
咽喉舌諸方¶
　𤓰耳下張口解開突處痛𤓰勿止兩三食久則得咽¶
　喉若已膿便潰¶
又方¶
　隨所近左右刺手足指甲下令血出當先缚中指血¶
　聚後刺之皆湏慎酒麺毒物¶
<pb:KR3e0067_WYG_060-20a>¶
備急療急咽喉舌病者方¶
　隨病所近左右以刀鋒裁刺手指大甲後𤓰中令出血即愈¶
又方¶
　病卧急𤓰其蹠心隨所左右以瘥為度¶
治喉痺纒喉風¶
　右用艾烟熏惡心自然破¶
又方¶
　右用油頭髪用湯一盞洗汁喫惡心自破¶
<pb:KR3e0067_WYG_060-20b>¶
治咽喉痺¶
　用臘月猪尾燒末水服之¶
又方¶
　含鷄屎白良¶
又方(出肘/後方)¶
　用巴豆去皮針線穿咽入牽出¶
又方(出聖/恵方)¶
　用馬藺子半升水二升煮取一升半服之¶
<pb:KR3e0067_WYG_060-21a>¶
又方¶
　煮桃皮汁三升服之¶
治喉閉及毒氣(出肘/後方)¶
　以附子破作大片蜜塗炙令黄含嚥汁令盡更炙如前法¶
治喉痺卒不得語¶
　用商陸苦酒熬令濃熱傅之¶
含香法(出衞生/寳鑑)　治喉痺物鯁不可進食¶
　含乳香一塊良久其物自化又面東丁字立熱水一¶
<pb:KR3e0067_WYG_060-21b>¶
　碗念吴水流順七遍便喫水立下¶
治急喉塞閉方(出衞生/寳鑑方)¶
　　露地蜂窠(燒/灰)¶
　用竹筒吹入喉内或燒巴豆吸烟立効¶
又方(出衞生/寳鑑方)¶
　　大黄　鬱金　巴豆(去皮不去/油另研)¶
　右等分為末每用一字薑汁調灌下如不能吞下即¶
　以鵞翎蘸藥掃喉中吐涎立愈¶
<pb:KR3e0067_WYG_060-22a>¶
奪命散(出衞生/寶鑑方)　治喉風¶
　　膽礬(一兩/另研)白殭蚕(一兩/為末)烏龍尾(一兩/另研)天南星(半兩/為末)¶
　右和勻每用一字以鷄翎温㸃藥掃喉中涎出再㸃¶
　藥入喉涎化為黄水出方用温水漱口或用沙糖為¶
　丸含化亦得如鷄豆大¶
白礬散(出衞生/寶鑑方)　治纒喉風急喉痺¶
　　白礬(三/錢)巴豆(三箇出殻/分作六片)¶
　右用礬於銚内熬化為水入巴豆在内候乾去巴豆¶
<pb:KR3e0067_WYG_060-22b>¶
　取礬研末以竹管吹入喉中立愈或是去巴豆用烏¶
　鷄子清調礬灌入喉中¶
奪命湯　治喉風¶
　每服用皂角三寸去黒皮并子入甘草二寸同打碎¶
　用水一盞煎至半盞去滓入蜜少許再煎三五沸放¶
　温服連進二服立効且喫白粥一日忌麺油酒魚腥¶
　炙煿諸熱毒物一百日¶
治急喉閉并喉風(出海/上方)¶
<pb:KR3e0067_WYG_060-23a>¶
　　白礬(一/塊)¶
　用刀頭煆服或銚内慢火熬化入巴豆肉七粒再熬¶
　數沸撩去巴豆為末角管收藏勿令氣走臨用時筆¶
　管挑藥吹入喉中即破¶
帳帶散　治急喉閉并喉風¶
　用生白礬研為末冷水調下二錢余家嘗用之繫於¶
　帳帶上以備䕶急¶
朴硝散(選竒/方)　治喉痺¶
<pb:KR3e0067_WYG_060-23b>¶
　　朴硝(細/研)黄丹(飛過/細研)¶
　右相拌和深粉紅色遇病用蘆管或筆管以半錢許¶
　吹入喉中¶
解毒玉壺散(出衞生/寶鑑方)　治喉風喉閉及誤吞針錢竹刺¶
　物及諸惡毒物無不療一藥醫數人之疾¶
　　白茯苓　管仲　硼砂(别/研)馬勃(各二/錢)紫河車(水/煎)山¶
　　豆根　烏魚骨　金星鳳尾草　山藥　白术¶
　　白殭蠶　蜜陀僧(各四/錢)大甘草(錢/)寒水石(三/錢)坯子¶
<pb:KR3e0067_WYG_060-24a>¶
　　胭脂(一/錢)乳香(四錢/别研)麝香(半錢/别研)象牙末(一/錢)¶
　右各炒焙為末乳香麝香胭脂硼砂各研入衆藥末¶
　中用薄麺糊為丸如彈子大再用煆過軟石膏研為¶
　衣隂乾服将藥一丸水一盞浸一匙服時磨藥數遍¶
　飲之餘藥留再服¶
一匙散　治喉風¶
　　白殭蚕(一/兩)荆芥(半/兩)紫河車(三/錢)五靈脂(一/分)甘草(半/兩)乾¶
　　柏葉(二/錢)薄荷(三/錢)¶
<pb:KR3e0067_WYG_060-24b>¶
　右為細末每服一匙吹入喉中¶
治喉閉纒喉風百藥不效疾勢危甚死在湏㬰用此便¶
　甦再能生人¶
　不蛀皂角兩挺以水大盞許攪濃汁濾去滓入生麻¶
　油攪勻每服一盞強令服之未吐再一服有病者先¶
　用它藥不效即急用此¶
一㸃雪　治喉閉喉腫¶
　　燄硝(三兩研/細如粉)白礬(鎔飛/一兩)¶
<pb:KR3e0067_WYG_060-25a>¶
　右二味拌勻以一錢摻口中口噤不開者以半錢入¶
　於小竹筒内吹在鼻中如口内血出即用新水漱之¶
　忌熱麺¶
治喉閉¶
　用生礬末吹喉中¶
治急喉閉開口不得者¶
　右以黄蠟紙裹巴豆一箇如患人鼻孔大小中心切¶
　破急以塞鼻氣衝入喉中自破也已覺通利即除去¶
<pb:KR3e0067_WYG_060-25b>¶
　濠守王亞夫方巴豆殻拍碎破以綿裹隨左右納鼻¶
　中即吐出惡物後鼻中或小瘡亦無害¶
牙硝散　治喉痺及喉咽腫痛閉塞¶
　　白殭蠶(生去絲/嘴五錢)馬牙硝(二/錢)¶
　右同為末每服半錢生薑汁調下不以時候¶
又方¶
　用白礬一錢甆碟内溶成汁入巴豆二粒再候礬枯¶
　豆焦為度作末蜜丸鷄豆大薑湯調服良久吐痰立¶
<pb:KR3e0067_WYG_060-26a>¶
　愈¶
治喉痛咽喉塞喘息不通湏㬰欲絶神驗¶
　以馬藺根二兩水一升半煮取一盞去滓細細喫立¶
　通¶
治喉痺¶
　一方纒閉危急解髻令人㧞頂中髮十二莖立通秃¶
　者撮其皮亦効一方青黛朴硝末吹入喉中又一方¶
　朴硝鷄子清調刷之¶
<pb:KR3e0067_WYG_060-26b>¶
治鎻喉瘴名朴蛇瘴項大腫痛連喉¶
　　蜈蚣(赤足/者)¶
　右研水下一二節或酒下愈¶
治朴蛇瘴¶
　　雄黄　白芷(等/分)¶
　右為末刷喉項内外仍飲之¶
又方¶
　　野苦馬汁　燈心(浸水良久/捻其末)¶
<pb:KR3e0067_WYG_060-27a>¶
　以和苦馬汁服之¶
又方¶
　用白礬一兩巴豆去殻二十箇白礬入銚内滚數沸¶
　礬化開豆色黄黒頓冷去豆碾末用葦管吹入喉内¶
　即愈¶
治走馬喉痺¶
　一法如左右喉痺於頂上分左右頭髪用挽拔之剥¶
　然有聲立效此法年幼時常見鄭六嫂救人甚多不¶
<pb:KR3e0067_WYG_060-27b>¶
　得其訣近與子正話及方得其法¶
治卒喉痺¶
　用雞子一枚攪黄令相和吞下¶
又方¶
　好升麻斷含之喉塞亦然¶
治痺已死有餘氣者¶
　用巴豆一枚去皮心研碎分兩丸綿裹内兩鼻孔約¶
　至眉間垂出餘綿良久大喘勿恠吐則㧞去之¶
<pb:KR3e0067_WYG_060-28a>¶
治喉閉氣欲絶¶
　用乾漆炒令煙筒吸之¶
絳雪散　治喉痺¶
　　硼砂　白礬(用皂子/大一塊)馬牙硝(一分/研)硝石(四/兩)新巴豆¶
　　(六/枚)黄丹(半/兩)¶
　右麄甆小碗一箇先煨令熱下前四味次下黄丹次¶
　下巴豆仍将巴豆先打碎逐旋下候盡又下一箇入¶
　蛇蛻皮一條自然燒化成汁入桔梗末研勻每用少¶
<pb:KR3e0067_WYG_060-28b>¶
　許以筆管吹在患處¶
治喉痺方¶
　元公章少卿說開徳府士人携僕入京其一日忽患¶
　喉痺脹滿氣塞不通命在頃刻詢諸郡人云惟馬行¶
　街山水李家可着治即與之徃李駭然曰證候危甚¶
　猶幸来用巴豆油紙作撚火着煙起吹滅之令僕張¶
　口刺入喉間俄吐出紫血半合即時氣寛能言及啖¶
　粥飲摻藥𫝊之立愈士人甚神其技後還鄉里村落¶
<pb:KR3e0067_WYG_060-29a>¶
　一醫偶𫝊得此術云咽喉病發於六腑如引手可探¶
　及刺破瘀血即已若發於五臟則受毒牢深手法藥¶
　力難到惟用紙撚為第一然不言所用之意後有拾¶
　得其方者盖預以巴豆油塗紙故施火即着藉其毒¶
　氣直赴病處¶
又方¶
　以皂角汁麻油灌未吐再服之¶
奪命丹　治纒喉風急喉閉牙闗𦂳急不能開者重舌¶
<pb:KR3e0067_WYG_060-29b>¶
　單雙肉蛾并誤吞竹木鷄骨魚刺並皆治¶
　　白殭蚕(炒去/絲嘴)山豆根　寒水石(煆/)貫衆　縮砂仁¶
　　　紫河車　乾胭脂　馬屁勃(八味各/一兩)白茯苓(去/皮)¶
　　烏賊魚骨　磁石(三味各/半兩)烏芋(一兩半俗/名孛薺)南硼砂¶
　　(一/錢)象牙末(一/錢)甘草(一兩/炙)飛羅麺(三/兩)麝香(一錢/另研)金星¶
　　鳳尾草(一/兩)¶
　右為細末滴水為丸每一兩可作一十五丸蛤粉為¶
　衣每服用冷水半盞放藥在内衮動候末起喫藥細¶
<pb:KR3e0067_WYG_060-30a>¶
　細呷之一丸救數人不拘時候¶
消毒丸　治喉痺口瘡腮頰腫痛¶
　　白殭蚕(炒去/絲嘴)牛蒡子(㣲/炒)¶
　右等分為細末煉蜜為丸每一兩作十五丸每服一¶
　丸食後含化¶
烏龍膏治喉痺纒喉風¶
　　皂角(七挺搥碎水浸/五升濾去滓)草烏頭(剉/碎)天南星(剉/碎)大黄(剉/碎)¶
　　(三味各/一兩)¶
<pb:KR3e0067_WYG_060-30b>¶
　右件並入皂角水内煮至二升濾去滓不用再熬成¶
　膏子入新甆器内盛候㣲凝入朴硝末一兩攪勻候¶
　冷入白殭蚕末一兩如前收之如患喉痺每一服半¶
　匙頭以甘草湯或茶清化下灌入口内立愈如藥乾¶
　以好酒少許潤之不拘時候¶
萆麻散　合瘡口¶
　　萆麻子(七/枚)㷔硝(半/錢)¶
　右為細末研成膏每用少許冷水灌潄去之¶
<pb:KR3e0067_WYG_060-31a>¶
獨附散　治腑寒咽閉六脉㣲弱¶
　　附子(一枚切/成片)¶
　右用蜜炙黄嚥甘味下湏詳脉方可用¶
又方¶
　　白礬(一/兩)¶
　右用入巴豆二十一粒搥碎去殻用煆礬枯去巴豆¶
　為末一字吹入喉中¶
防風立効散　治咽喉¶
<pb:KR3e0067_WYG_060-31b>¶
　　柴胡　升麻　牛蒡子(炒/)全蝎　赤芍　　石膏¶
　　(生/用)乾葛　甘草(各一/兩)北防風　鬱金　薄荷葉¶
　　半夏(炮/)赤茯苓　北細辛　川芎　𦍑活(各半/兩)桔¶
　　梗　荆芥(各一/兩)¶
　右麄末每服四大錢水一盞半葱頭一箇煎一盞食¶
　後卧時温服滓再煎服忌酒毒物候發散後又相間¶
　服局方解毒雄黄丸(湘中朱國學家合/施此方徃徃輒效)¶
治人挫喉氣不来¶
<pb:KR3e0067_WYG_060-32a>¶
　急以冷水灌之立効¶
一捻金散¶
　　鬱金(三/錢)藜蘆(二/錢)巴豆(一錢/炒)¶
　右為末喉腫及食刺熱茶㸃一錢骨鯁乾嚥喉風薄¶
　荷茶下¶
𫝊用神効方　療喉痺¶
　　桔梗　甘草(各一/兩)¶
　右水一升煮服稍有膿出即消¶
<pb:KR3e0067_WYG_060-32b>¶
治喉風¶
　右以白礬末半錢鷄子清調灌入喉甚者宜巴豆肉¶
　針線穿嚥入喉牽出¶
治喉閉¶
　右以巴豆十箇去殻将皮紙槌巴油在紙上将紙作¶
　大條子撚燈上燒着吹滅濃煙挿入喉中得吐妙¶
治急喉痺¶
　以礬石生含嚥津¶
<pb:KR3e0067_WYG_060-33a>¶
治喉痺¶
　以薄荷乾者為末水調服¶
又方(本/草)¶
　以陳白芨煮服之¶
又方¶
　以附子去皮炮令拆以蜜塗上炙之令蜜入内含之¶
　勿嚥甘汁¶
治喉痺(本/草)¶
<pb:KR3e0067_WYG_060-33b>¶
　以搕籐子燒灰研細為末酒調服一錢匕¶
利咽喉治喉痺(本/草)¶
　取杏仁去皮熬令赤和桂末研如泥綿裹如指大含¶
　之¶
治喉痺(本/草)¶
　以紫荆木煮汁服之¶
治纒喉風方¶
　用白礬搗地龍以白礬為丸吞之痰出即愈¶
<pb:KR3e0067_WYG_060-34a>¶
治喉中似物吞吐不出腹脹羸瘦¶
　取白蓑荷根絞汁服蟲立出¶
治喉痺¶
　　草犀根　千金藤¶
　右二味等分㕮咀煮汁服之¶
鬱金散　治喉閉腮腫痰結成核走馬纒喉諸風鬱¶
　　者¶
　　鬰金　天南星　宣連　蝎(已上各/半兩)巴豆(别研二/錢半)¶
<pb:KR3e0067_WYG_060-34b>¶
　右除巴豆餘為末入和勻壮者一錢老少者半錢生¶
　薑蜜水調下此藥乃㣲有毒湏量人虚實加減服凡¶
　服此藥以瀉為度¶
　凡治先以手搯腫破或即時再結愈甚或成宿疾不¶
　移時仍發如急喉閉未有藥先用漆筯二火燒令有¶
　烟含口中不得出氣候烟搶着發𠻳即破然後用别¶
　藥　又先飲生油令氣通後合他藥　又巴豆一箇¶
　㣲煨過去皮用綿裹安耳或鼻中如瘡破即除去¶
<pb:KR3e0067_WYG_060-35a>¶
　又白殭蚕直者為末生薑自然汁調下一二錢大妙¶
　　又桔梗甘草各一兩剉用水五盞煎數沸服有膿¶
　出即愈　又濃煮桂汁服一盞亦可桂末着舌下漸¶
　嚥之　又含鷄屎白　又含升麻　又急㧞頂心髮¶
　數莖¶
治喉痺咽喉塞喘息不通湏㬰欲絶¶
　川根葉二兩水一升半煮取一盞去滓細細喫立通¶
治喉痺及咽喉生瘡吞嚥不下¶
<pb:KR3e0067_WYG_060-35b>¶
　右用白礬一塊為末安住在鉄香匙上中間作一井¶
　入去殻好巴豆一粒同煮候礬乾巴豆熟碾成細末¶
　新汲水調下一字若未瘥再服¶
治喉痺¶
　用白鸛脚骨及嘴煮汁服之或燒灰為末米飲服之¶
又方¶
　用海根以水磨服之¶
又方¶
<pb:KR3e0067_WYG_060-36a>¶
　用東向厠溺坑中青泥水調灌之効¶
治纒喉風咽中如束氣不通¶
　用甜𤓰蒂不限多少細研為末壮年一匙十五已下¶
　及老半匙早晨井花水調下一食時湏含沙糖一塊¶
　良久涎如水出年深者涎盡有一塊如油布水上知¶
　盡矣涎盡食粥一兩日如吐多困甚即飲麝香湯一¶
　盞即止矣麝細研温水調下此藥不大吐逆只出涎¶
　水(甜𤓰蔕採自然落者用水洗净再以檳/榔葉包裹於東墻有風處掛令吹乾用)¶
<pb:KR3e0067_WYG_060-36b>¶
導引法(出聖/恵方)¶
　養生方云兩手拓兩頰手不動搂時使急腰内亦然¶
　住定於兩肋頭向外拊搏腰氣散盡勢大悶如此来¶
　去七遍去喉痺¶
　　　咽喉生癰(論/)¶
夫肺氣上通於喉嚨胃經外連於咽嗌其氣和平則呼¶
吸嚥納無所妨碍若脾肺壅熱薫發上焦攻於咽喉結¶
聚腫痛不得消散熱氣熾盛致結成癰妨碍吐納古方¶
<pb:KR3e0067_WYG_060-37a>¶
論一寸為癤二寸至三寸為癰其候使人寒戰欬唾稠¶
濁善用鍼者辨其可刺宜速破之仍施以㸃餌之劑¶
喉嚨者呼吸之道路氣之所上下也懸癰為聲音之闗¶
臟腑有伏熱氣上衝咽喉氣血壅遏結於懸癰毒氣不¶
散故腫痛妨悶甚者或長數寸隨喉出入不得食息宜¶
急治之¶
　　　方¶
天門冬煎　治纒喉咽嗌不利¶
<pb:KR3e0067_WYG_060-37b>¶
　　生天門冬(汁二/升)人參(一/兩)生麥門冬(汁二/升)生薑(汁一/升)¶
　　生地黄(汁一/升)桂(去粗皮/一兩)赤茯苓(去黒皮/三兩)半夏(湯泡/七遍)¶
　　(暴乾/一兩)甘草(炙三/分)牛黄(研半/兩)¶
　右除四味汁外餘六味先為末以天門冬麥門冬汁¶
　煎減半次入生薑汁又煎減半次又入地黄汁并餘¶
　六味同煎汁欲盡入白蜜一斤酥四兩同煎煎成甕¶
　合盛不拘時温水調下一匙以瘥為度¶
防風散　治喉癰及咽喉腫痛等證¶
<pb:KR3e0067_WYG_060-38a>¶
　　防風(去义/一兩)白附子(三/分)地骨皮(半/兩)麝香(研三/分)丹砂(研/)¶
　　膩粉(研/)白术　馬牙硝(研/)桂(去粗皮/各一兩)赤茯苓(去黒/皮一)¶
　　(兩/)¶
　右為散每服半錢匕温酒調下¶
治懸癰咽中生瘜肉舌腫(出聖/恵方)¶
　用羊蹄草煮汁熱含令吐良¶
射干湯　治喉癰咽喉嗌腫塞及心肺熱極吐納不利¶
　　射干(半/兩)升麻　大黄(剉生/用)惡實(生用各/一兩)木通(剉三/分)¶
<pb:KR3e0067_WYG_060-38b>¶
　　馬藺子(炒半/兩)¶
　右麄搗篩每服三錢匕水一盞竹葉七片煎七分去¶
　滓下馬牙硝半錢匕攪令勻不拘時細細温服¶
治懸癰腫痛咽喉不利(出聖/恵方)¶
　　射干(半/兩)木鱉子(一/分)甘草(半兩炙/㣲赤剉)川大黄(一分剉/末㣲炒)川¶
　　升麻(一/分)杏仁(半兩湯浸去皮尖/双仁麸炒㣲黄)¶
　右為末煉蜜為丸如彈子大含一丸嚥津¶
元參散(出聖/恵方)　治懸癰腫痛不下食¶
<pb:KR3e0067_WYG_060-39a>¶
　　射干　大黄(各半/兩)甘草(一/分)元參(一/分)升麻(半/兩)¶
　右細末每服三錢水一盞煎至七分放温時時嚥含¶
　良驗¶
破毒妙方(出危/氏方)¶
　　白礬　巴豆(去/殻)紅肉硝　草烏尖　猪牙皂角¶
　　薄荷(各三/錢)¶
　右為細末好酸醋調鵝毛刷入口内勿吞仍以鹽湯¶
　灌潄¶
<pb:KR3e0067_WYG_060-39b>¶
治喉癰閉方(出直/指方)¶
　　白明礬(煆/)牙硝(各一/錢)胭脂(半/錢)¶
　右研細爛烏梅肉丸旋含嚥¶
治懸癰乘熱暴腫脹痛咽中生息肉及舌腫方(一名乾/姜湯出)¶
　(聖恵/方)¶
　　乾薑(炮製/剉)半夏(湯浸七/遍去滑)¶
　右等分為末少少着舌上一方用鹽䜴和塗所患處¶
　又先以開口鉄針刺破血出後用藥少許塗之神効¶
<pb:KR3e0067_WYG_060-40a>¶
　若痒時以生薑汁解之¶
喉中懸癰垂長咽中妨悶(出聖/恵方)¶
　用燒鹽末枯礬末各一兩相和以筯頭㸃之即消¶
啓閉散　治風熱客搏上焦懸癰腫痛¶
　　惡實(炒/)甘草(生各/一兩)¶
　右為散每服二錢匕水二盞煎六分旋含之良久嚥¶
　下¶
馬牙硝散(出聖/恵方)　治喉癰及傷寒熱後咽痛閉塞不通¶
<pb:KR3e0067_WYG_060-40b>¶
　用馬牙硝半兩細研為散毎服一錢綿裹含嚥津¶
　以通為度¶
又方¶
　用童子小便四五嵗者一合并銅錢二文含一方用¶
　鹽不用錢¶
治懸癰腫痛咽喉不利胷中煩熱宜服此方(出聖/恵方)¶
　　射干(一/兩)元參(半/兩)川升麻(半/兩)白礬(半/兩)白藥(半/兩)黄蘖(半/兩)¶
　　天竺黄(一兩/細研)犀角屑(半/兩)白馬牙硝(一兩/細研)甘草(炙剉/半兩)¶
<pb:KR3e0067_WYG_060-41a>¶
　右為末入研了藥令匀煉蜜和𢷬三二百杵丸如小¶
　彈子大不計時候以綿裹一丸含嚥津¶
犀角散(出聖/恵方)　治咽喉中生癰瘡腫痛¶
　　犀角屑(一/兩)元參(三/分)黄耆(一兩/剉)黄芩(三/分)絡石(三/分)販醤¶
　　(三/分)白歛(三/分)川大黄(一兩剉/碎㣲炒)甘草(半兩炙/㣲赤剉)¶
　右為散每服三錢水一鍾煎至六分去滓入川朴硝¶
　一錢攪令勻不計時候服¶
治咽喉卒生癰腫飲食不通方(出聖/恵方)¶
<pb:KR3e0067_WYG_060-41b>¶
　用燒秤錘令赤内一盞醋中令沸止飲之一方用酒¶
治懸癰腫長數寸隨喉出入不得食方¶
　令病人大開口以筯按舌下燒小烙鐵於竹管中烙¶
　即愈少根不盡漸更烙之即以鹽塗烙處¶
硼砂散(出聖/恵方)　治懸癰腫痛¶
　　硼砂(别/研)馬牙硝(枯/)滑石　寒水石(已上各/二錢)腦子(别/研)¶
　　(一/錢)白礬(枯一/錢半)¶
　右研令極細每服半錢新汲水調下不拘時候¶
<pb:KR3e0067_WYG_060-42a>¶
鉛霜散(出聖/恵方)　治懸癰腫脹疼痛¶
　　鉛霜(一/分)甘草(一分半生半/熟搗羅為末)¶
　右都研為散每服以綿裹半錢含嚥津瘥¶
治懸癰咽中生息肉舌腫方¶
　日初出向日張口使婦人用布裙圍住其頭上七下¶
　瘥¶
治喉内生癰(出經驗/良方)¶
　五倍子為末入白殭蚕甘草少許用白梅肉為丸噙¶
<pb:KR3e0067_WYG_060-42b>¶
　化其癰自破¶
治喉癰卒腫方(出聖/恵方)¶
　用薏苡仁吞二枚即瘥一方用一兩水一大盞煎至¶
　五分去滓頻服之¶
治懸癰腫(出聖/恵方)¶
　用硼砂二錢綿裹含嚥津瘥¶
帝鍾風即喉間帝鍾長腫有長數寸者(出聖/恵方)¶
　用食鹽煆過鴉毛蘸下即消不湏針破破則傷人綿¶
<pb:KR3e0067_WYG_060-43a>¶
　裹筯頭鹽揩日六七度易(名雪/花散)¶
聖煙散　治懸癰腫脹喉閉塞急令開口看有蛾無蛾¶
　若有蛾湏是針破方可若望不見以草麻子打碎用¶
　紙捲作筒一頭燒煙起竟以煙熏咽喉内自然可破¶
　纔望見即以三稜針刺破出紫血半盞許便愈其有¶
　貴宦之家不容用針者則惑之曰用筆蘸藥先以針¶
　安筆心内刺之一方用巴豆依前法燒熏或只以萆¶
　麻子巴豆二藥榨油在紙上作紙撚子燒用¶
<pb:KR3e0067_WYG_060-43b>¶
治咽喉間生肉層層相疉漸漸腫起不痛多日乃有竅¶
　子臭氣自出遂退食飲(出傅信/適用方)¶
　用臭橘葉煎湯連服愈¶
油膏　治咽喉生癰藥不下及喉閉等證¶
　　生麻油(半斤挼皂角拾挺/用生絹濾去滓)¶
　右灌此麻油即瘡穿膿血吐出而愈¶
治喉癰方¶
　楊立之自廣府通判歸楚州喉間生癰既腫潰而膿¶
<pb:KR3e0067_WYG_060-44a>¶
　血流注曉夕不止寝食俱廢醫者束手適楊吉老來¶
　赴郡守招立之令子徃邀之至熟視良久曰不湏看¶
　脉已得之矣然此疾甚異湏先啖生薑片一斤乃可¶
　投藥否則無法也語畢即出子有難色曰喉中潰膿¶
　痛楚豈宜食生薑立之曰吉老醫術通神其言不妄¶
　試取一斤我啖如不能進則屏去無害遂食之殊為¶
　甘香稍復加益至半斤許痛處已寛滿一斤始覺味¶
　辛辣膿血䪺盡粥餌入口了無滯得明日招吉老謝¶
<pb:KR3e0067_WYG_060-44b>¶
　而問之對曰君居南方多食鷓鴣此禽好啖半夏久¶
　而毒發故以薑制之今病源已清無服他藥予記唐¶
　小說載崔魏公暴亡醫梁新診之曰中食毒僕曰常¶
　好食竹鷄梁曰竹鷄多食半夏苖葢其毒也命捩生¶
　薑汁拆齒灌之遂復活正與此說相同¶
治喉痛方¶
　以山豆根常常含嚥津¶
治肉鵝喉痺¶
<pb:KR3e0067_WYG_060-45a>¶
　用白礬半兩飛過者入半碗沸湯調通口服之血胞¶
　隨手自消若經少時變作血膿難醫¶
半夏厚朴湯　治隂炙内臠¶
　　半夏(三/兩)厚朴(三/兩)茯苓(四/兩)紫蘇葉(二/兩)¶
　右為細末每服五錢水二盞薑五片煎一盞去滓服¶
雄黄散　治咽漏瘡初生結喉上如癰腫破後有眼子¶
　　雄黄　蜜陀僧(各一/錢)膩粉(三/錢)麝香(一/字)¶
　右研細末未破用白梅湯調塗已破挹去膿汁乾貼¶
<pb:KR3e0067_WYG_060-45b>¶
破毒丹　治單雙雕¶
　右以巴豆一枚紙裹火内炮令鱉破聲為度去紙揭¶
　起頭皮㱔子左雕於右鼻内着右雕於左鼻内着雙¶
　雕則着兩頭即時響破膿血下也¶
白丁香丸　治咽喉雙雕及單雕¶
　用白丁香二十箇(家雀屎/是也)以沙糖如胡桃大一塊同¶
　和研分作二丸每一丸用薄綿子裹令含在口内即¶
　時遂愈甚不過兩粒也此極有竒功¶
<pb:KR3e0067_WYG_060-46a>¶
治卒喉中生肉¶
　以綿裹筯頭柱鹽揩日六七度易¶
　　　咽喉生瘡論¶
夫咽喉生瘡或白或赤痰唾稠濁喉中腥臭疼痛此葢¶
上焦有熱脾肺不和熱搏其經致熏發咽喉故也¶
　　　方¶
半夏湯　治咽喉生瘡𠻳唾如鯁語聲不出¶
　　半夏(湯浸去滑/七遍二兩)射干　乾薑(炮/)杏仁(湯浸去皮/尖双仁炒)紫¶
<pb:KR3e0067_WYG_060-46b>¶
　　苑(去/苗)麻黃(去節煎掠/去沬焙)吴茱茰(湯洗焙/乾炒)桂(去粗/皮)陳橘¶
　　皮(湯洩去/白焙)獨活(去蘆頭/一兩)當歸(切焙/一兩)¶
　右麄搗篩每服三錢匕水二盞煎至一盞去滓温服¶
　初痛一二日可發汗病久者可加大黄一兩半初秋¶
　夏月暴冷利及天行暴熱喜怒伏於内宜加生薑二¶
　兩乾姜茱叟枳實各一兩修製如前法¶
黄耆散(出聖/惠方)　治咽喉内生瘡疼病¶
　　黃耆(半兩/剉)甘草(半兩/生剉)梔子仁(半/兩)黃芩(三/分)元參(一/兩)赤¶
<pb:KR3e0067_WYG_060-47a>¶
　　茯苓(半/兩)㯽榔(半/兩)川升麻(三/分)紫苑(半兩洗/㽞皮)麥門冬(去/心)¶
　　(焙一/兩)牛蒡子(半/兩)¶
　右為散每服二錢以水一鍾煎至六分去滓不計時¶
　候温服之¶
治喉中有瘡唾血不下食宜服此方(出聖/恵方)¶
　　黄耆(一兩/剉)露蜂房(半兩/㣲炙)薔薇根(一兩/剉)絡石(一/兩)射干¶
　　(一/兩)羚羊角屑(半/兩)甘草(半兩炙/㣲赤剉)川大黄(一兩剉/碎㣲炒)元參¶
　　(半/兩)¶
<pb:KR3e0067_WYG_060-47b>¶
　右為散每服四錢水一盞煎至六分去滓不計時候¶
　温服¶
　¶
　¶
　¶
　¶
　¶
　普濟方卷六十一¶
