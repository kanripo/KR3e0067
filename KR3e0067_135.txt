# -*- mode: mandoku-view; -*-
#+TITLE: 普濟方
#+DATE: 2015-08-24 23:06:48.560004
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR3e0067_WYG_135-1a>¶
欽定四庫全書¶
　普濟方卷一百三十六　明　周王朱橚　撰¶
　　傷寒門¶
　　　傷寒頭痛(論/)¶
夫傷寒頭痛者邪氣循陽脈上攻於頭也是以傷寒傷¶
風温病熱病風温病皆有頭痛症者葢頭痛皆陽症也¶
故太陽頭痛必發熱惡寒陽明頭痛不惡寒反惡熱少¶
陽頭痛脈弦細而發熱至於三隂脈從足至胸皆不至¶
<pb:KR3e0067_WYG_135-1b>¶
頭惟厥隂脈挾胃属肝絡膽循喉嚨上頂顙連目出額¶
故仲景止有厥隂頭痛一症治以呉茱茰湯者是也¶
又傷寒頭痛謂邪氣外在經絡上攻於頭所致也難經¶
曰三陽經受風寒伏留而不去則名厥頭痛言三陽之經¶
上於頭爾然傷寒頭痛者太陽専主也何者以太陽之¶
經起於目内背上頭交巔上入絡腦經所謂太陽受病¶
者頭頂痛腰脊强又曰七日病衰頭痛少愈雖然陽明¶
少陽亦有頭痛不若太陽之専主也葢太陽為病属表¶
<pb:KR3e0067_WYG_135-2a>¶
而頭痛則專主表症雖風寒之不同必待發散而後已¶
太陽病頭痛發熱身疼腰痛骨節疼痛惡風無汗而喘¶
者傷寒也麻黄湯主之太陽病頭痛發熱汗出惡風者¶
中風也桂枝湯主之雖有傷寒六七日不大便頭痛有¶
熱者可與調胃承氣湯下之也又云若小便清者知熱¶
不在裏仍在表也當以桂枝湯以頭痛未去雖不大便¶
六七日其小便清者猶為在表是知頭痛属表者明矣¶
頭痛一切属三陽經也而隂病亦有頭痛乎太隂少隂¶
<pb:KR3e0067_WYG_135-2b>¶
二經之脈皆上至頸胸中而還不上循頭則無頭痛之¶
症惟厥隂之脈循喉嚨之後上入頂顙連目絲上出額¶
與督脈㑹於巔病亦有頭痛經曰乾嘔吐涎沫者呉茱¶
茰湯主之者是矣夫頭者精明之府也神明居之小小¶
邪氣作為頭痛者必曰發散而可也其或痛甚入連於¶
腦而手足寒者又為真病豈但發散而已哉嗚呼頭痛¶
為外病猶有不可治者又矧臓腑之疾乎又傷寒頭痛¶
者是外中風邪上注腦中三陽之脈受於風寒伏留不¶
<pb:KR3e0067_WYG_135-3a>¶
去則流傳於心肺故使上焦壅滯心煩鼻塞壮熱頭痛¶
也　歌括惡寒發熱太陽經惡熱頭痛胃氣蒸脈細而¶
强兼發熱少陽頭痛自分明又云三隂本没頭痛疼若¶
有頭疼属厥隂非次頭痛涎作病心煩鼻塞温家尋又¶
論云太陽惡寒發頭疼無汗麻黄湯有汗桂枝湯已發¶
汗未發汗頭疼如破者連鬚葱白湯不已者葛根葱白¶
湯陽明頭痛胃氣所蒸也調胃承氣湯少陽頭疼小柴¶
胡湯涎沫頭疼𤓰蒂搐鼻法温家鼻塞頭疼𤓰蒂搐鼻¶
<pb:KR3e0067_WYG_135-3b>¶
法去鼻中黄水即愈厥隂頭疼脈必㣲浮浮者欲愈也¶
不愈者小建中湯外症發熱似瘧者欲愈也宜桂枝麻¶
黄各半湯又云三隂無頭疼至呉茱茰症却云乾嘔吐¶
涎沫頭疼属少隂以此論之少隂亦有頭疼但稀少耳¶
孫真人云少隂傷寒不壮熱不頭疼其稀少可知少隂¶
身雖有熱而無頭疼厥隂有頭疼而無身熱而又頭疼¶
属陽症無疑矣歌括頭痛惡冷太陽先惡熱陽明脈細¶
弦濕鼻塞兮痰膈滿厥隂乾嘔吐清涎又頭痛属三陽¶
<pb:KR3e0067_WYG_135-4a>¶
陽明少陽皆有之而太陽則専主是也太陽専主頭痛¶
則頭痛之属表症者居多陽明少陽又次而輕耳隂經¶
絡上不至頭無頭痛惟厥隂循喉嚨之後上連目絲頂¶
巔有頭痛乾嘔吐涎可用呉茱茰湯一症却無身熱亦¶
與陽症不同也雖然太隂少隂其經從足至胸並無頭¶
痛是固然耳然風温病在少隂濕温病在太隂而頭反¶
痛至於隂毒亦然是又某病則又有某症脈絡相通不¶
可拘也若夫頭痛劇甚入連於腦手足俱寒此則真痛¶
<pb:KR3e0067_WYG_135-4b>¶
神丹在手其能救乎諸無熱頭疼如斧劈用生薑葱白¶
煎湯下若頭疼脈數發熱惡寒而身不痛左手脈平和¶
此名食積也傷食亦令人頭痛脈數發熱但驗左手人¶
迎脈平和身不疼痛者是也甲乙經云人迎盛𦂳傷於¶
寒氣口盛𦂳傷於食(左手闗前一分者人迎之位也/右手闗前一分者氣口之位也)葢¶
人迎主外氣口主中以此别之傷食之症由脾胃伏熱¶
因食不消發熱似傷寒却身不疼痛此為異耳若膈實¶
嘔吐食在上脘宜吐之若心腹滿痛者宜下之治中湯¶
<pb:KR3e0067_WYG_135-5a>¶
五積散黒神丸可選用也¶
　　　方¶
石膏散(出聖/恵方)治傷寒頭痛壮熱¶
　　石膏　桂心　細辛　白术　桔梗(去蘆/頭)乾薑(炮/製)¶
　　(剉/)薄荷(各半/兩)麻黄(去根/節)赤芍藥　附子(炮製去皮/臍各三分)¶
　　甘草(一兩炙/微赤剉)¶
　右搗羅為散毎服四錢以水一中盞入生薑半分葱¶
　　白七寸豉五十粒煎至六分去滓不計時候稍熱¶
<pb:KR3e0067_WYG_135-5b>¶
　　服¶
黄芩散　治傷寒頭痛心神煩熱四肢不利¶
　　黄芩　甘草(炙微赤剉/各半兩)赤芍藥　桂心　細辛(各/三)¶
　　(分/)麻黄(去根/節)前胡(去蘆頭/各一兩)石膏(二/兩)¶
　右搗篩為散毎服三錢以水一盞煎至六分去滓不¶
　　計時候稍熱服¶
治傷寒壅熱頭痛不可忍宜服此方(出聖/恵方)¶
　　石膏(二/兩)滑石(一/兩)黄芩　柴胡(去/苗)赤芍藥　前胡(去/蘆)¶
<pb:KR3e0067_WYG_135-6a>¶
　　(頭/)犀角屑　甘草(炙微/赤剉)杏仁(湯浸去皮尖雙仁/麩炒微黄各三分)¶
　右搗篩為散毎服五錢以水一大盞入淡竹葉三七¶
　　片煎至五分去滓不計時候稍熱服¶
厚朴散　治傷寒壮熱頭痛煩燥無汗¶
　　厚朴(去粗皮塗生姜/汁炙令香熟)甘草(炙微/赤剉)附子(炮製去/皮臍)陳橘¶
　　皮(湯浸去/白穰焙)麻黄(去根/節)川大黄(剉碎微炒/各一兩)呉茱茰(湯/浸)¶
　　(七遍焙/乾微炒)乾薑(炮製/剉)前胡(去蘆頭/各半兩)¶
　右搗羅為細散毎服三錢以水一中盞入生薑半分¶
<pb:KR3e0067_WYG_135-6b>¶
　　煎至六分去生薑不計時候和滓稍熱服以衣覆¶
　　取汗未汗再服¶
旋復花散(出聖/恵方)治傷寒頭痛心膈痰壅¶
　　旋復花　甘菊花　芎藭(各一/兩)甘草(半兩炙/微赤剉)皂莢¶
　　樹白皮(三兩塗酥/炙赤色)¶
　右搗羅為細散毎服二錢以水一中盞入荆芥七穂¶
　　煎至六分不計時候和滓熱服¶
甘菊花散　治傷寒痰壅頭痛心煩四肢拘急不得睡¶
<pb:KR3e0067_WYG_135-7a>¶
　卧¶
　　甘菊花　旋復花　蔓荆子　細辛　枳殻(麩炒/微黄)¶
　　(去/穰)甘草(炙微赤剉/各半兩)防風(去/蘆)芎藭　酸棗仁　葳㽔¶
　　(各一/兩)¶
　右搗麄羅為散毎服三錢以水一中盞入生薑半分¶
　　煎至五分去滓不計時候温服¶
治傷寒汗後頭痛不解宜服此方(出聖/恵方)¶
　　石膏　太隂𤣥精石(各一/兩)麻黄(二兩去/根節)甘草(半兩/炙微)¶
<pb:KR3e0067_WYG_135-7b>¶
　　(赤/炒)¶
　右㕮咀毎服三錢水一中盞入竹葉二七片煎至六¶
　　分去滓不計時候温服¶
通頂吹鼻散(出聖/恵方)治傷寒頭痛不止¶
　　黎蘆(一分去/蘆頣)𤓰蒂　馬牙硝(各二/分)龍腦(研/)麝香(研/各)¶
　　(半/錢)¶
　右搗羅為細散研龍腦麝香令勻用少許吹入鼻中¶
　　得嚏差¶
<pb:KR3e0067_WYG_135-8a>¶
黄芩湯(出䕶/命方)治傷寒頭痛不止¶
　　黄芩(去黒/心)石膏(研/)茵陳子蒿　柴胡(去/苗)桔梗(剉/炒)牡¶
　　丹皮　荆芥穂　梔子仁(各一/分)麻黄(去根節/半兩)¶
　右麄搗篩毎服三錢以水一盞煎至七分去滓食後¶
　　温服一方和滓服¶
呉茱茰湯(出金/匱方)治傷寒厥隂症乾嘔吐涎沫頭痛¶
　　呉茱茰(二兩/洗焙)人參(一兩/半)¶
　右㕮咀如麻豆毎服五錢以水一中盞半入生薑一¶
<pb:KR3e0067_WYG_135-8b>¶
　　棗大拍碎棗三枚去核同煎至八分去滓温服若¶
　　急者隂毒甘草湯白术散附子肉桂散迴陽丹反¶
　　隂丹至於隂盛隔陽霹靂散火熖散隨經部分選¶
　　用之¶
石膏丸(出聖濟/總錄)治傷寒頭痛痰盛¶
　　石膏(細研水飛/過四兩)烏頭(去皮臍生/用一兩)消石(研一/兩半)太隂𤣥¶
　　精石(研二/兩)¶
　右搗研為末和勻如粉以生薑自然汁煑麪糊和丸¶
<pb:KR3e0067_WYG_135-9a>¶
　　如梧桐子大毎服十丸至十五丸荆芥茶下甚者¶
　　不過三服¶
聖白散(出聖濟/總錄)治傷寒頭痛壮熱發汗化痰¶
　　附子(一枚大者炮/製去皮臍)白附子(生/)天南星(炮半/兩)白芷(一/分)¶
　　半夏(洗去滑為末生姜/汁和作解焙乾)麻黄(去根節/各五兩)石膏(碎研/一兩)麝¶
　　香(研半/錢)¶
　右搗羅六味為末入石膏麝香末同研令勻毎服半¶
　　錢以熱葱茶調下甚者連進三服¶
<pb:KR3e0067_WYG_135-9b>¶
太乙㪚(出王氏/博濟方)治傷寒頭疼¶
　　附子(大者炮製去/皮臍一兩)甘草(生/)石韋(去毛各/半兩)石膏(研/)滑¶
　　石(研各/二兩)¶
　右搗羅三味為細散入石膏滑石末同研勻毎服二¶
　　錢以葱白薄荷茶調下¶
白鮮皮湯(出聖濟/總錄)治傷寒頭痛¶
　　白鮮皮　菊花　石膏(研/)荆芥穗(各一/兩)桂(去粗皮/一分)¶
　　甘草(炙半/兩)麻黄(去節/二兩)¶
<pb:KR3e0067_WYG_135-10a>¶
　右麄搗篩毎服三錢以水一盞煎七分去滓温服¶
茶調散(出聖濟/總錄)治傷寒頭痛不止¶
　　石膏(碎研/二兩)羌活(去蘆頭/生用)蒼术(去/皮)甘草(半生/半炙)芎藭¶
　　茵陳蒿　荆芥穂(各一/兩)桂(去粗皮/半兩)¶
　右搗羅為散毎服一錢用臘茶一錢同葱白湯㸃熱¶
　　服¶
麝香雙丸(出聖濟/總錄)治傷寒頭痛目眩汗出¶
　　麝香(研/)龍腦(研各/一分)丹砂(一兩/半研)雄黄(研/)木香　赤箭¶
<pb:KR3e0067_WYG_135-10b>¶
　　(各一/兩)牛黄(研/)白花蛇肉　烏蛇肉(各酒/浸炙)乾蠍(炒去/毒)¶
　　羚羊角(鎊各/半兩)天南星(炮/)麻黄(去根節/各二兩)白附子(生/)天¶
　　麻(酒浸/焙)防風(去/叉)零陵香葉(三/分)藿香葉　天雄(炮製/去皮)¶
　　(臍各/三分)¶
　右搗羅十四味為末入麝香等五味研勻煉蜜丸如¶
　　小鷄頭實大毎服二丸細嚼温酒下不拘時候¶
天南星丸(出聖濟/總錄)治傷寒頭痛¶
　　天南星(末二/兩)石膏(末二兩/水飛過)¶
<pb:KR3e0067_WYG_135-11a>¶
　右填牛膽中用薄荷包更用荷葉外包於風道中掛¶
　　以清明節候入龍腦少許滴雪水丸如鷄子大毎¶
　　服一丸嚼薄荷湯下¶
石膏湯(出王氏/博濟方)治傷寒頭痛不可忍¶
　　石膏(研/碎)麻黄(去根節/各一兩)何首烏(去黒皮/半兩)葛根(剉三/分)¶
　右麄搗篩毎服三錢以生薑三片水一盞同煎至八¶
　　分去滓温服¶
石膏煮散(出聖濟/總錄)治傷寒頭痛¶
<pb:KR3e0067_WYG_135-11b>¶
　　石膏(研水飛過/一兩半)旋復花(一/兩)白蒺藜(炒/)甘菊花　山¶
　　梔子仁　茵陳蒿(各半/兩)芎藭(一/兩)太隂𤣥精石(研半/兩)¶
　右搗羅六味為細末入石膏等研勻毎服三錢以水¶
　　一盞入荆芥少許同煎至七分不去滓温服不拘¶
　　時候¶
一字散(出聖濟/總錄)治傷寒頭痛鼻塞¶
　　芎藭(一/兩)草烏頭(炮製去皮/尖一兩半)石膏(研二/兩)雄黄(二錢醋/浸一宿)¶
　　(焙/研)¶
<pb:KR3e0067_WYG_135-12a>¶
　右搗羅三味為散入雄黄末研勻毎服一字入臘茶¶
　　半錢以葱白一寸煎湯㸃服¶
𤓰蒂散(出聖濟/總錄)治傷寒頭疼胸中滿及發寒熱脈𦂳而¶
　不大者膈上有痰涎¶
　右用𤓰蒂一兩搗羅為散毎服一錢温熱水調下吐¶
　　涎愈¶
人參湯(出聖濟/總錄)治傷寒頭痛自汗壮熱身體拘急喘促¶
　骨節酸疼¶
<pb:KR3e0067_WYG_135-12b>¶
　　人參　甘草(炙各/二兩)桂(去粗/皮)陳橘皮(湯浸去/白焙)白茯苓¶
　　(去黒/皮)防風(去/叉)五味子　柴胡(去苗各/一兩)附子(炮製去/皮臍)¶
　　半夏(生姜汁浸一/伏時各半兩)¶
　右剉如麻豆大毎服三錢以水一盞入生薑二片棗¶
　　二枚劈破同煎至七分去滓熱服不拘時候¶
麻黄丸(出聖濟/總錄)治傷寒解表止頭痛兼治破傷風及一¶
　切諸風¶
　　麻黄(去根節湯煑/掠去沫焙乾)烏頭(水浸三日洗暴乾炮/製去皮臍各四兩)天南¶
<pb:KR3e0067_WYG_135-13a>¶
　　星(炮搗末/四兩)半夏(湯洗去滑/七遍四兩)白芷(三/兩)石膏(泥裹火煨/通赤研四)¶
　　(兩/)甘草(炙剉/一兩)龍腦(研半/兩)射香(研一/分)¶
　右將八味搗研為末水煑天南星和丸如小彈子大¶
　　毎服一丸葱茶或葱酒嚼下薄荷茶亦得連二三¶
　　服此本白龍丸後又加麻黄作六兩寒水石用石¶
　　膏末為衣治傷寒至佳小小傷風服之立差解表¶
　　藥中此尤神速¶
白雪丸(出聖濟/總錄)治傷寒頭痛三日以裏可服¶
<pb:KR3e0067_WYG_135-13b>¶
　　烏頭(去皮/臍)附子(去皮/臍)白附子　天南星　天麻¶
　　麻黄(去根/節)甘草(並生用/各等分)¶
　右搗羅為末水浸一宿炊餅和丸如櫻桃大火煅寒¶
　　水石粉為衣毎服一丸熱酒或葱茶嚼下良久以¶
　　熱粥投之¶
前胡湯(出聖濟/總錄)治初得傷寒頭痛壮熱¶
　　前胡(去蘆/頭)半夏(湯浸七遍去滑/生姜汁製切焙)𤣥參(堅/者)旋復花¶
　　甘草(炙/剉)桂(去粗/皮)黄芩(去黒/心)桔梗(剉炒各/一兩)生乾地黄¶
<pb:KR3e0067_WYG_135-14a>¶
　　(焙一/兩)¶
　右搗篩毎服五錢以水一盞半生薑五片煎至八分¶
　　去滓熱服不拘時候¶
四白散(出聖濟/總錄)治傷寒頭痛身熱百節疼痛¶
　　蒺藜子(炒去/角)白芷　白附子(炮/)白殭蠶(炒各/等分)¶
　右搗羅為散毎服二錢以清茶或酒調下不拘時候¶
太陽丹(出和/劑方)治頭痛傷寒感風氣積偏正夾腦一切頭¶
　疼風壅痰盛咽膈不利並宜服¶
<pb:KR3e0067_WYG_135-14b>¶
　　腦子(二兩/别研)川芎　甘草　白芷(各一/斤)石膏(别研/二斤)大¶
　　川烏(炮去皮/臍一斤)¶
　右為細末蜜同麪糊丸毎兩作一十八粒硃砂為衣¶
　　毎服一粒薄荷茶嚼下¶
乾葛湯(出經驗/良方)治傷寒頭痛不可忍者¶
　　石膏(二/兩)麻黄(去根/節)乾葛　川芎(各一/兩)¶
　右為細末毎服四錢薑三片水一盞煎至七分温服¶
治三陽頭痛(出濟生/拔萃方)¶
<pb:KR3e0067_WYG_135-15a>¶
　　羌活　防風　荆芥　升麻　葛根　白芷　柴¶
　　胡　川芎　芍藥　細辛(各等/分)¶
　右以連鬚葱白煎服分兩旋加若隂症頭痛只用温¶
　　中藥足矣乃理中薑附之類是也¶
石膏湯　治太陽病氣逆面赤頭痛目疼不可忍者¶
　　石膏(二兩碎/綿裹)防風(二/兩)葛根(一/兩)芍藥(一/兩)前胡(一/兩)葱白¶
　　(并根/三莖)生薑(二兩/切)¶
　右以水七升先煑葛根减二升去上沫内諸藥煮取¶
<pb:KR3e0067_WYG_135-15b>¶
　　三升去滓温服一升日三服¶
傷寒風温相搏身熱如火面赤頭痛口乾舌燥四肢拘¶
　急引飲¶
　　葛根(三/兩)防風(二/兩)甘草(炙/)獨活　括蔞根(各一/兩)五味¶
　　子(半/兩)¶
　右以水五升先煮葛根减二升去上沫内諸藥煮取¶
　　三升去滓温服五日三服未愈再作服¶
表裏湯　主太陽陽明合病中風皆大熱頭痛目疼身¶
<pb:KR3e0067_WYG_135-16a>¶
　重煩燥不大便小便少者¶
　　桂枝　麻黄(去/節)大黄(酒/浸)甘草(炙各/一兩)¶
　右水煎熱服¶
千秋丸　主少隂病頭痛不可忍者¶
　　芎藭(三/兩)天南星(三/兩)草烏頭(四兩/生)¶
　右搗篩以千年韭根汁和九梧子大白飲下三粒¶
治傷寒四五日頭痛壮熱胸中煩痛¶
　右用烏梅十四箇鹽五合水一升煎取一半服吐之¶
<pb:KR3e0067_WYG_135-16b>¶
和解湯　治少陽病頭痛面赤身體煩疼胸中滿脇下¶
　痞腹中痛¶
　　前胡　芍藥　厚朴　桔梗　枳實(炙/)甘草　黄¶
　　芩　半夏　生薑(各三/兩)葱白(四/莖)¶
　右以水一斗二升只煑取六升去滓再煮取三升温¶
　　服一升日三服欬者加五味子二兩¶
治傷寒頭痛四五日壮熱四肢煩痛不得飲食(出千/金方)¶
　　梔子仁　黄連　黄蘖　大黄(各半/兩)好豉(一/升)葱白¶
<pb:KR3e0067_WYG_135-17a>¶
　　(七/莖)¶
　右㕮咀以水八升煮上四物六七沸内後入葱白豉¶
　　煮得三升頓服一升日三服服訖被覆取汗出即¶
　　瘥得汗便止後服勿復再取汗不得汗者復服重¶
　　發此藥無忌特宜老小神良¶
青散(出千/金方)治春傷寒頭痛發熱¶
　　苦參　厚朴　石膏(各三/十銖)大黄　細辛(各二/兩)麻黄¶
　　(五/兩)烏頭(五/枚)¶
<pb:KR3e0067_WYG_135-17b>¶
　右治下篩覺傷寒頭痛發熱以白湯半升和藥方寸¶
　　匕投湯中熟訖去滓盡服覆取汗汗出温粉粉之良¶
　　久一服不除宜重服之或當微下利者有大黄故¶
　　也¶
治傷寒頭痛壮熱百節疼痛(出千/金方)¶
　　柴胡　梔子仁　芍藥　知母(各四/兩)升麻　黄芩¶
　　大青　杏仁(各三/兩)石膏(八/兩)香豉(一/升)¶
　右㕮咀以水九升煑取二升七合分温三服若熱盛加¶
<pb:KR3e0067_WYG_135-18a>¶
　　大黄四兩¶
藿香正氣散　治傷寒頭疼増寒壮熱上喘咳嗽五勞¶
　七傷八般風疾五般膈氣心腹冷痛反胃嘔逆藿亂¶
　吐㵼臓腑虛鳴山嵐瘴氣遍身虛腫婦人胎前產後¶
　小兒脾疳並皆治之¶
　　大腹皮　白芷　茯苓　枳殻　羌活(去/蘆)獨活(去/蘆)¶
　　川芎　防風　半夏　荆芥　薄荷　桑白皮(各/一)¶
　　(兩/)¶
<pb:KR3e0067_WYG_135-18b>¶
　右㕮咀如法脩製毎服五錢重水盞半生薑三片棗¶
　　一枚同煎八分去滓温服滓再煎不拘時如要汗¶
　　加連鬚葱白一根同煎¶
治傷寒頭疼至甚不解(出聖/恵方)¶
　　䔧蘆　&KR0797;&KR0803;皮(各一/分)¶
　右搗羅為細散吹少許入鼻中滴少黄水即愈¶
治傷寒頭痛并太陽頭痛及一切頭風(出本/事方)¶
　　川芎　防風　羌活(各一/兩)川烏(炮/)草烏(各半/兩)麻黄¶
<pb:KR3e0067_WYG_135-19a>¶
　　(一兩/半)地龍(去/土)全蝎(一/箇)雄黄(三/錢)¶
　右為細末毎服半錢食後清茶調下¶
連鬚葱白湯(出活/人書)治傷寒已發汗未發汗頭痛如破¶
　　生薑(二/兩)連鬚葱白(細切/半斤)¶
　右用水二升煮令减半去滓分三服服不差者服後¶
　　葛根葱白湯¶
惺惺散(出三/因方)治傷寒發熱頭疼腦痛¶
　　石膏　甘草(生/)麻黄(去根節/各等分)¶
<pb:KR3e0067_WYG_135-19b>¶
　右為末毎服二錢水一小盞茶半錢葱白三寸碎擘¶
　　煎三五沸先嚼葱白細嚼下去枕仰卧如發熱再¶
　　投一服出汗立愈¶
治傷寒及時氣温病頭痛壮熱脈盛(出肘/後方)¶
　右用乾艾葉三升以水一斗煮取一升去滓頓服取¶
　　汗愈不拘時候服¶
大安湯　治四時傷寒頭痛遍身壮熱口苦舌乾¶
　　麻黄(去根節煎/掠去沬)惡實(炒各/三兩)甘草(炙剉/二兩)人參　赤茯¶
<pb:KR3e0067_WYG_135-20a>¶
　　苓(去黒皮/各半兩)天門冬(去心/焙)麥門冬(去心焙/各一兩)¶
　右麄搗篩毎服三錢以水一盞生薑三片棗二枚同¶
　　煎七分去滓温服併三服取汗差¶
解表湯　治初得傷寒時氣壮熱頭痛¶
　　甘草(炙剉/二兩)生薑(二兩/半)黒豆(二/合)¶
　右㕮咀毎服五錢以水一盞半煎至八分去滓頓服¶
　　厚衣葢覆取汗¶
僧伽應夢人參散(出和/劑方)治傷寒體熱頭痛及風壅痰嗽¶
<pb:KR3e0067_WYG_135-20b>¶
　咯血等疾宜服¶
　　甘草(炙六/兩)人參　桔梗(微/炒)青皮(去/穰)白芷　乾葛¶
　　白术(各三/兩)乾薑(炮五/錢半)¶
　右為細末毎服二錢水一盞薑二片棗二枚煎七分¶
　　通口進如傷寒入豆豉同煎熱進大效不拘時崇¶
　　寜癸未米芾為太常博士始造待漏冒寒得痰痰¶
　　嗽如膠有血更三醫不退一日謁太尉蔡公取人¶
　　參散一帖并棗見授繼歸有客承議郎薛道至藥¶
<pb:KR3e0067_WYG_135-21a>¶
　　熟進一服良久痰嗽立止客怪問曰公氣色頓快¶
　　何藥也為道其由求方蔡公又送一帖越三日病¶
　　全除往見蔡公曰此僧伽藥也元祐中泗守劉士¶
　　彦病八日不汗女求僧伽甚確夜夢告曰翼日塔¶
　　中取藥遂於大缽中取得此藥題印云太平州楊¶
　　家人參散今太乙局中亦賣無乾薑乾葛兼無分¶
　　兩疑非真方¶
和解散(出和/劑方)治男女四時傷寒頭痛憎寒壮熱煩燥自¶
<pb:KR3e0067_WYG_135-21b>¶
　汗咳嗽吐利¶
　　厚朴(去粗皮/姜汁炙)陳皮(洗各/四兩)藁本　桔梗　甘草(各半/斤)¶
　　蒼术(去皮/一斤)¶
　右為麄末毎服三錢水一盞半生薑三片棗二枚煎¶
　　至七分不拘時候熱服熱盛加乾薑四兩頭痛甚¶
　　間以葱白湯下¶
十味和解散(出楊氏/家蔵方)治頭疼發熱散寒邪肢體倦怠¶
　　白术(一/兩)桔梗(一/兩)人參(去/蘆)當歸(洗/焙)陳皮(去/白)枳殻(去穣/焙)¶
<pb:KR3e0067_WYG_135-22a>¶
　　赤芍藥　防風　甘草(炙各/一分)厚朴(姜製/半兩)¶
　右㕮咀毎服四錢水一盞薑五片葱三莖煎熱服不¶
　　拘時候¶
治身熱頭痛昏重未辨隂陽夾食傷寒暑等疾名橘薑¶
　飲¶
　　陳橘皮(水洗不去/白二兩)生薑(搥碎不去/皮四兩)¶
　右以水四碗煎至一碗半毎服一盞通口併服吕侍¶
　　乾諱希哲居和州歳疫服者多安呉内翰家用之¶
<pb:KR3e0067_WYG_135-22b>¶
　　數效¶
崔宣武人參石膏湯(出宣明/倫方)治傷寒頭痛心煩悶風熱¶
　并汗後餘熱自汗多清頭目定喘嗽¶
　　人參(二錢/三分)石膏(一/兩)芎(二/兩)黄芩(二/錢)茯苓(三/錢)甘草(半/兩)防¶
　　風(三/錢)¶
　右為末毎服五錢水一盞半煎至六分去滓温服不¶
　　計時候¶
治傷寒初患二三日頭痛壮熱¶
<pb:KR3e0067_WYG_135-23a>¶
　右用葛根五兩香豉一升細剉童子小便六升煎取¶
　　二升分作二服取汗觸風食葱豉粥¶
附子丸　治傷寒頭痛壮熱不問隂陽二毒並宜服之¶
　　附子(炮製去皮/臍二兩)五味子(一/兩)¶
　右搗羅為末研飯和丸如桐子大毎服三十丸茶清¶
　　下良久吐得汁即差¶
五勝散(出本/事方)治傷寒頭痛壮熱骨節疼痛昏沈困倦咳¶
　嗽鼻塞不思飲食兼治傷寒夾冷冷氣慢隂毒¶
<pb:KR3e0067_WYG_135-23b>¶
　　甘草　五味子　石膏(各一/兩)乾薑(三兩/半)白术(一兩/半)¶
　右為細末毎服二錢入鹽少許煎至七分通口服如¶
　　冷相夾入薑棗煎若治隂毒入艾葉少許同煎¶
葛根葱白湯(出活/人書)治感風熱頭疼不止已發汗未發汗¶
　頭痛如故¶
　　葛根　芍藥　川芎　葱白(一/把)乾薑　知母(各一/兩)¶
　右㕮咀以水三升煎至一升半去滓毎服一盞一方¶
　　用生薑¶
<pb:KR3e0067_WYG_135-24a>¶
芎藭飲(出肘/後方)治傷寒頭疼不止¶
　　芎藭(半/兩)馬牙硝(研/)石膏(研各/一兩)¶
　右粗搗篩毎服二錢以水一盞入生薑三片好茶一¶
　　錢同煎至六分去滓温服不拘時¶
治傷寒及時氣温病頭痛壮熱脈盛¶
　右取生蘘荷根葉合搗絞汁服三四升止¶
人參順氣散(出活/人書)治傷寒頭痛憎寒壮熱四肢疼痛¶
　　乾葛　甘草(炙/)白术　桔梗(去/蘆)香白芷　人參(各/一)¶
<pb:KR3e0067_WYG_135-24b>¶
　　(分/)白薑(炮半/兩)麻黄(去根節/一兩半)¶
　右搗羅為細末毎服三錢水一大盞生薑三片葱白¶
　　二寸煎至八分通口服如要出汗連二服¶
人參敗毒方(出徳生/堂方)治傷寒時氣頭痛項强壮熱惡寒¶
　身體煩痛及痰壅咳嗽鼻塞聲重風痰頭痛嘔噦寒¶
　熱並皆治之¶
　　人參　赤茯苓　甘草　前胡　茈胡(去/蘆)桔梗¶
　　枳殻　羌活(去/蘆)川芎　防風　獨活(去/蘆)半夏　荆¶
<pb:KR3e0067_WYG_135-25a>¶
　　芥　薄荷　桑白皮(各一/兩)¶
　右㕮咀毎服五錢重水盞半生薑三片棗一枚同煎¶
　　八分去滓温服滓再煎不拘時如要汗加連鬚葱¶
　　白一根同煎¶
芎辛丸(出海上/名方)治傷寒非時頭痛常服清利眼目¶
　　大川芎(二/兩)華隂細辛(半兩/去葉)甘草(一分/炙)¶
　右為細末煉蜜和丸毎兩作八丸毎服一丸細嚼用¶
　　薄荷茶送下食後服¶
<pb:KR3e0067_WYG_135-25b>¶
太乙十神散(出廣南/衛生方)治症與本類六味和解散同¶
　　升麻　白芍藥　紫蘇葉　香附子　乾葛　白¶
　　芷　川芎　陳皮　青皮　甘草¶
　右等分為剉散毎服三錢用薑三片葱白二寸煎熱¶
　　服取汗為度¶
普救散　治四時傷寒週身發熱四肢疼痛頭重眼疼¶
　不問隂陽二症並皆治之¶
　　蒼术(一斤米泔水浸/三日切焙乾)乾薑(半斤/切焙)甘草(四兩炙赤/色切細)¶
<pb:KR3e0067_WYG_135-26a>¶
　右為粗末毎服二大錢水一中盞煎至七分去滓熱¶
　　服如要出汗加連根葱白二寸共煎併兩服滓再¶
　　煎一服不拘時候煎用砂銚不得銅鐡器初發傷¶
　　寒亦下此藥汗後勿服¶
麻黄湯(出鮑/氏方)治傷寒脈浮𦂳而數頭痛身痛發熱惡寒¶
　胸滿而㣲喘無汗用此得汗身疼發熱若中滿而嘔¶
　桂枝湯倍芍藥入人參茯苓半夏川朴¶
　　麻黄　桂心(各一/兩)甘草(半/兩)杏仁(二十/五箇)¶
<pb:KR3e0067_WYG_135-26b>¶
　右散毎服五錢水煎八分食前覆取微汗周匝至足¶
　　夏加知母半兩石膏一兩黄芩一分或汗出後無¶
　　大熱而喘去桂加石膏感濕兼寒加白术二兩得¶
　　微汗即住藥及濕仍不去腹脇氣動人勿服一方¶
　　無杏仁¶
𤓰蒂散(出御藥/院方)治太陽經頭痛寒熱方¶
　　𤓰蒂(十/枚)穿山甲鱗(一片瓦/上焙焦)¶
　右為細末毎用一剜耳許右鼻内㗜大有神效¶
<pb:KR3e0067_WYG_135-27a>¶
百餅丸(出御藥/院方)解内外傷寒頭痛壮熱増寒腹脹喘急¶
　　辰砂(研/)黄臘(各半/兩)硇砂(研二/分)巴豆(去皮心膜/油一錢)¶
　右除黄蠟外同研令勻次入蠟鎔開和成劑丸如菉¶
　　豆大每服二丸新水送下後少時用熱粥投之汗¶
　　出立愈¶
八解散(出楊氏/家蔵方)解利傷寒治頭疼發熱渾身拘急四肢¶
　疼痛¶
　　荆芥穂(三/兩)防風(去蘆/頭)人參　黄芩　麻黄(去根/節)肉¶
<pb:KR3e0067_WYG_135-27b>¶
　　桂(去/皮)蒼术(米汁水/浸一宿)甘草(炙各一/兩半)¶
　右㕮咀毎服五錢水一盞半生薑三片大棗一枚淡¶
　　豆豉三十粒同煎至一盞去滓温服併進三服汗¶
　　出即差不拘時候¶
葛根解肌湯(出和/劑方)治傷寒温病時行寒疫頭疼項强發¶
　熱肢體拘急骨節煩疼腰脊强痛膈胸煩悶¶
　　葛根(四/兩)麻黄(去節/三兩)肉桂(去粗皮/一兩)甘草(炙二/兩)黄芩(二/兩)¶
　　芍藥(二/兩)¶
<pb:KR3e0067_WYG_135-28a>¶
　右為麄末毎服三錢水一盞半入棗二枚剝破煎至¶
　　八分去滓稍熱服不拘時候取汗出為度¶
升麻葛根湯(出危/氏方)治傷寒時疫頭痛増寒壮熱肢體痛¶
　發熱惡寒鼻乾不得睡小兒大人瘡疹已發未發皆¶
　可服兼治寒暄不時人多疾疫乍煖脫衣及暴熱之¶
　次忽變隂寒身體疼痛頭重如石及解傷酒口瘡咽¶
　疼¶
　　升麻(一/兩)白芍藥(一/兩)甘草(一/兩)葛根(二/兩)¶
<pb:KR3e0067_WYG_135-28b>¶
　右剉散毎服四錢水一盞半不拘時潮熱頭疼生薑¶
　　三片葱白二根煎咳嗽涎盛生薑三片桑白皮七¶
　　寸煎上膈熱薄荷黄芩各少許煎瘡未出加紫草¶
　　楂根各半錢葱白二根煎挾熱酒後傷風感寒痰¶
　　盛氣促金沸草散合和用生薑三片薄荷七葉桑¶
　　白皮七寸烏梅一箇煎小兒量度多少老人加人¶
　　參倍芍藥各五錢大段寒即熱服熱即温服¶
加減葱豉湯(出肘/後方)治傷寒初覺頭痛内熱脈洪起一二¶
<pb:KR3e0067_WYG_135-29a>¶
　日便服此¶
　　葱白(一虎/口大)豉(一/升)¶
　右用綿裹水三升煮取一升頓服取汗若不出汗更¶
　　作加葛根三兩水五升煮取二升¶
中和湯(出楊氏/家藏方)治四時傷寒初得病惡寒發熱頭目昏¶
　痛肢節酸疼未分隂陽表裏並皆治之¶
　　蒼术　乾葛　桔梗　紫桂　白芷(各二/兩)麻黄¶
　　茱茰　厚朴　陳皮(各一/兩)甘草(半/兩)¶
<pb:KR3e0067_WYG_135-29b>¶
　右為細末酒湯任意調下粗末生薑葱頭水煎亦可¶
治四時傷寒頭重鼻多清涕神思不快胸中痰實語聲¶
　不出喉中非時間痒(出楊子建/䕶命方)¶
　　麻黄(去/根)蒼术　羌活　芎(各一/分)甘草(四/錢)細辛(三/銖)¶
　右細羅為末毎服二錢水一盞煎取八分食後熱服¶
獨活湯(出濟生/拔萃方)治傷寒汗下後頭疼起目眩者¶
　　防風　獨活　旋復花　當歸(各七/錢)¶
　右剉細毎服七錢生薑同煎¶
<pb:KR3e0067_WYG_135-30a>¶
石膏湯(出濟生/拔萃方)治傷寒汗下後頭痛不止不可再發汗¶
　　石膏　葛根　麻黄(各五/錢)黄芩　芍藥　甘草(各/七)¶
　　(錢/)¶
　右剉細毎服七錢生薑同煎¶
金沸草散(出王氏/博濟方)治傷寒著熱氣壅盛頭目心胷不利¶
　婦人血風潮發丈夫風氣上攻其状如中脘有痰令¶
　人壮熱頭痛項筋𦂳急時發寒熱皆類傷風有寒氣¶
　則汗出如風盛則解利¶
<pb:KR3e0067_WYG_135-30b>¶
　　荆芥穂(四/兩)旋覆花(三/兩)麻黄(去節/三兩)甘草(一兩/炙)半夏(一/兩)¶
　　(净洗姜/汁畧浸)赤芍藥(一/兩)¶
　右為末毎服三錢水一盞入生薑棗同煎至六分熱¶
　　服如出汗併三服效活人書用赤茯苓細辛無麻¶
　　黄赤芍藥¶
治傷寒熱毒攻心頭痛煩燥面赤舌强硬言語不快狂¶
　言妄語忽思狂走入水煩悶精神不足此為傷寒病¶
　氣在心診其脈左手寸脈一指偏大如衆脈即可服¶
<pb:KR3e0067_WYG_135-31a>¶
　此方若舌强硬説話不明急妙手針舌兩岸出惡氣¶
　血即減得病勢也切不可針舌心狂言惡口重加木¶
　通草狂走不住加硝石(出楊子建/䕶命方)¶
　升麻　黄芩　麥冬(去/心)𤣥參　貝母　桔梗　硝石¶
　　茈胡(去/毛)牡丹皮(去/心)連翹子　荆芥穂　羌活　麻¶
　　黄　木香　沈香　大黄　牽牛(一/兩)半夏(三/銖)木通¶
　　草(三銖若狂言/惡口用一兩)¶
　右先將牽牛半夏二味為末作一處入硝石同研令¶
<pb:KR3e0067_WYG_135-31b>¶
　　匀所餘衆藥只合作一處搗羅為末毎服五錢衆¶
　　藥末三錢以水一盞半生薑三片葱三枝候湯沸¶
　　方入薑并藥味煎一沸急㵼出取汁一盞用調牽¶
　　牛半夏等末二錢食後和滓服¶
金屑丸　治傷風寒頭痛肌熱大效¶
　　大天南星(五/箇)半夏(二兩洗/七遍)石膏(二/兩)甘草(半/兩)鬰金(一/兩)¶
　右為末以生薑自然汁為丸如鷄頭大毎服二丸傷¶
　　寒頭痛荆芥茶湯下四肢厥冷燈焰上燒存性四¶
<pb:KR3e0067_WYG_135-32a>¶
　　分服大便不通大㦸湯下小便不通大黄湯下破¶
　　傷風豆淋酒下常服茶清下並嚼嚥¶
神术散　治傷風寒濕頭昏鼻塞咳嗽四肢疼痛不喜¶
　飲食¶
　　刮皮蒼术(四/兩)川芎　細辛(去葉/半兩)藁本(去蘆各/一兩半)羌活¶
　　(去蘆/半兩)甘草(一兩/半炙)¶
　右為細末毎服二錢水一盞煎七分空心熱服¶
治傷寒頭疼渾身痛脚手厥冷隂症者方可服¶
<pb:KR3e0067_WYG_135-32b>¶
　　桂心　附子　椒　白术(各一/錢)豉(一/合)葱白(二/莖)¶
　右以水一升酒半升煮藥取半升分作二服服了葢¶
　　覆卧取汗一服愈如未瘥加生薑煎一分服不拘¶
　　時候¶
防風湯¶
　　防風(二兩去/蘆頭)芍藥(二/兩)羌活(一/兩)熟地黄(二兩/切焙)甘草(一/兩)¶
　　(半/)¶
　右為麄末毎服四錢以水一盞半生薑五片同煎七¶
<pb:KR3e0067_WYG_135-33a>¶
　　分去滓温服日三服夜一服取瘥為度¶
羌术湯¶
　　羌活(一/兩)獨活(一/兩)芍藥(二/兩)白术(二/兩)甘草(半/兩)¶
　右為麄散毎服四錢以水一盞半生薑五片同煎至¶
　　七分去滓温服不計時候¶
治傷寒頭疼并太陽頭疼及一切頭風¶
　　川芎(一/兩)細辛(半/兩)香附子(一/兩)羌活(一/兩)甘草(三/錢)白芷(二/兩)¶
　　甘菊(一/兩)蒼术(一兩/泔浸)薄荷(一/兩)荆芥(四/分)茵陳(五/分)¶
<pb:KR3e0067_WYG_135-33b>¶
　右為末毎服二錢茶清調下婦人產後傷風頭痛用¶
　　當歸末石膏末同調下¶
解傷寒頭痛¶
　右以升麻一兩細剉水一升煎煉取濃汁服之¶
療傷寒熱頭痛心下煩滿¶
　　柴胡　茯苓　桔梗　大黄　石膏　麻子仁¶
　　甘草　桂(各等/分)¶
　右為散以水一斗煮取四升入硝石三分方寸匕服¶
<pb:KR3e0067_WYG_135-34a>¶
　　　傷寒食毒(論/)¶
夫傷寒食毒者由其人脾胃氣弱宿食不化因外傷風冷¶
四肢不利身體雖不大熱心胷恒多壅悶吐逆上氣心¶
腹脹滿小便赤色下利頻併診其脈𦂳數三部俱有此¶
候乃其症也　又云傷寒兼食毒者此世所謂夾食傷¶
寒也甲乙經曰邪生陽者得之風雨寒暑邪中於隂者¶
得之飲食居處隂陽喜怒此病本由動勞汗出飲食失¶
節又傷冷食寒飲所致内外挾寒其状微熱惡寒心胷¶
<pb:KR3e0067_WYG_135-34b>¶
痞悶四肢痠疼頭痛吐逆上氣腹滿小便赤色泄利頻¶
併宜先治其裏¶
　　　方¶
人參散　治食毒傷寒初得病身體不大熱心悶吐逆¶
　上氣小便赤色下利不止水穀不化¶
　　人參(去蘆頭/一兩)赤茯苓(二/分)高良薑(半兩/剉)草豆蔲(半兩/去皮)¶
　　附子(半兩炮製/去皮臍)陳橘皮(半兩湯浸/去白穰焙)細辛(一/分)甘草(一/分)¶
　　(炙微/赤剉)子芩(三/分)訶梨勒皮(半/兩)厚朴(半兩去粗皮塗生/姜汁炙令香熟)¶
<pb:KR3e0067_WYG_135-35a>¶
　右搗細羅為散毎服四錢水一中盞入生薑半分煎¶
　　至五分去生薑不計時候和滓稍熱服¶
治食毒傷寒頭痛身不大熱心間駐悶大便下利宜服¶
　此方¶
　　乾薑(半兩炮/製剉)附子(三分炮製/去皮臍)甘草(半兩炙/微赤剉)訶梨勒¶
　　皮(一/兩)陳橘皮(半兩湯浸/去白穰焙)厚朴(三分去粗皮塗生/姜汁炙令香熟)¶
　右搗細羅為散毎服二錢水一中盞煎至五分不拘¶
　　時候和滓温服¶
<pb:KR3e0067_WYG_135-35b>¶
大腹皮散　治食毒傷寒心腹脹滿時復嘔吐増寒不¶
　下飲食大小便閉澀¶
　　大腹皮(一兩/剉)川大黄(一兩剉碎微/炒聖濟醋炒)木香(半/兩)桂心(半/兩)¶
　　白术(一/分)川朴硝(一兩聖濟/用半兩)厚朴(三分去粗皮塗生/姜汁炙令香熟)¶
　右搗篩為散毎服四錢水一中盞入生薑半分煎至¶
　　六分去滓不計時候温服一方無生薑名大腹皮¶
　　湯¶
桂心散(出聖/恵方)治傷寒食毒腹脹氣短壅悶不下食四肢¶
<pb:KR3e0067_WYG_135-36a>¶
　少力¶
　　桂心　當歸(剉微/炒)大腹皮(剉/)訶梨勒(煨用/皮)川大黄¶
　　(剉碎/微炒)木香(已上各/一兩)枳殻(三分麩炒/微黄去穰)甘草(三分炙/微赤剉)¶
　右搗篩為散毎服三錢水一中盞煎至六分去滓不¶
　　計時候温服¶
木香散(出聖/恵方)治傷寒食毒脾胃虛乏四肢少力不思飲¶
　食心腹氣脹或時下利向晚増寒¶
　　木香(半/兩)草豆蔲(半兩/去皮)桂心(半/兩)陳橘皮(半兩湯浸/去白穰焙)白¶
<pb:KR3e0067_WYG_135-36b>¶
　　术(半/兩)神麯(一分微炒黄色/聖濟用半兩)蓽撥(半/兩)人參(三分去蘆/頭聖濟用)¶
　　(半/兩)甘草(半兩炙/微赤剉)柴胡(半兩/去苗)桃仁(三分湯浸去皮尖/雙仁麩炒微黄)¶
　　厚朴(三分去粗皮塗生姜汁/炙令香熟聖濟用半兩)¶
　右搗篩為散毎服三錢水一中盞入生薑半分煎至¶
　　六分去滓不計時候稍熱服¶
㯽榔散(出聖/恵方)治傷寒食毒腹脹喘急¶
　　㯽榔(一/兩)白术(一/兩)木香(三/分)人參(一兩去/蘆頭)訶梨勒皮(三/分)¶
　　陳橘皮(一兩/湯浸)¶
<pb:KR3e0067_WYG_135-37a>¶
　右搗細羅為散毎服二錢水一中盞入生薑半分棗¶
　　三枚煎至五分去滓薑棗不計時候和滓温服¶
白术散(出聖/恵方)治傷寒食毒壮熱頭疼時復増寒四肢痠¶
　痛口苦¶
　　白术(三/分)附子(三分炮製/去皮臍)乾薑(半兩炮/製剉)桂心(三/分)甘草¶
　　(半兩炙/微赤剉)川大黄(三分剉/碎微炒)木香(半/兩)枳殻(半兩麩炒/微黄去穰)¶
　右搗細羅為散毎服二錢水一中盞入生薑半分棗¶
　　三枚煎至五分去滓薑棗不計時候温服¶
<pb:KR3e0067_WYG_135-37b>¶
赤茯苓散(出聖/恵方)治傷寒食毒腹脹虛鳴不能食¶
　　赤茯苓　陳橘皮(湯浸去/白穰焙)人參(去蘆/頭)白术　五味¶
　　子　木香　桔梗(去蘆/頭)厚朴(去粗皮塗生姜汁/炙令香熟各一兩)¶
　右搗細篩為散毎服二錢以水一中盞生薑半分煎¶
　　至五分去薑不計時候和滓温服¶
治傷寒食毒心腹脹氣急悶大小便不通宜服此方¶
　　川大黄(一兩剉/碎微炒)赤芍藥(一/兩)當歸(半兩去/尾焙)木香(半/兩)川¶
　　朴硝(一/兩)枳殻(半兩麩炒/微黄去穰)¶
<pb:KR3e0067_WYG_135-38a>¶
　右搗篩為散毎服五錢水一大盞入生薑半分煎至¶
　　五分去滓無時温服以利為度聖濟無枳殻名朴¶
　　硝湯¶
木香丸(出聖/恵方)治食毒傷寒心腹脹滿頭面遍身俱黄或¶
　時増寒壮熱吐逆不下飲食大便閉澀小便如血¶
　　木香(一/兩)桂心　川升麻(一/兩)白术(半/兩)川大黄(一兩剉/碎微炒)¶
　　知母(半/兩)厚朴(一兩去粗皮塗生/姜汁炙令香熟)㯽榔(一/兩)川朴硝(一/兩)¶
　右搗羅為末煉蜜和搗二三百杵丸如梧桐子大毎¶
<pb:KR3e0067_WYG_135-38b>¶
　　服不計時候以生薑湯下三十丸¶
人參湯(出聖濟/總錄)治傷寒食毒初得病身體不大熱心胷¶
　痞悶不思飲食吐逆不定上氣築心下利不止水穀¶
　不化¶
　　人參(一/兩)赤茯苓(去黒/皮)黄芩(去黒心/各三分)訶梨勒(炮去/核)高¶
　　良薑(剉/炒)厚朴(去粗皮生/姜汁炙剉)陳橘皮(去白/炒)甘草(炙/剉)草豆¶
　　蔲(去/皮)附子(炮製去皮/臍各半兩)乾薑(炮/)細辛(去苗葉/各一分)¶
　右㕮咀如麻豆大毎服三錢以水一盞生薑三片煎¶
<pb:KR3e0067_WYG_135-39a>¶
　　至七分去滓温服以粥飲投取汗¶
芎藭湯(出聖濟/總錄)治傷寒食毒壮熱頭疼時復憎寒四肢¶
　疲痛口苦¶
　　芎藭　附子(炮製去/皮臍)大黄(剉/炒)桂(去粗皮/各三分)乾薑(炮/)甘¶
　　草(炙/剉)木香(各半/兩)¶
　右㕮咀如麻豆大毎服三錢以水一盞生薑三片棗¶
　　一枚擘煎至六分去滓空心温服¶
續命丸(出聖濟/總錄)治傷寒食毒水癖不消及痰實¶
<pb:KR3e0067_WYG_135-39b>¶
　　大黄(剉醋/炒)黄芩(去黒/心)麻黄(去根/節)黄連(去鬚各/半兩)豉(半/分)¶
　　(炒/)甘遂(半分/炮)梔子仁　朴硝(研/)杏仁(去皮尖雙仁/炒研各一分)¶
　　巴豆(一分去皮心膜/研以紙壓去油)¶
　右搗羅七味為末與三味研者拌勻煉蜜和丸如大¶
　　麻子大毎服三丸空心温熱水下以利為度未利¶
　　加一二丸¶
大黄湯　治傷寒食毒心腹脹滿時復嘔吐憎寒不下¶
　食大小便祕澁¶
<pb:KR3e0067_WYG_135-40a>¶
　　大黄(剉/炒)白术　厚朴(去粗皮生/姜汁炙剉)大腹皮(剉各/一兩)木香¶
　　桂(去粗/皮)朴硝(研/)牽牛子(炒各/半兩)¶
　右麄搗篩毎服二錢以水一盞生薑三片煎至六分¶
　　去滓温服不拘時候¶
疎氣湯　治傷寒後食毒所傷心腹脹滿水穀不化大¶
　便不利¶
　　京三稜(煨/剉)牽牛子(炒各/一兩)乾薑(炮半/兩)陳橘皮(去白炒/一兩)¶
　右搗羅為末煉蜜和丸如梧桐子大毎服二十丸不¶
<pb:KR3e0067_WYG_135-40b>¶
　　拘時生薑湯下取利為度未利再服¶
㯽榔散　治傷寒食毒所傷腹脹氣急大小便不通¶
　　㯽榔(剉/)郁李仁(去皮各/一兩)大腹皮(剉/)陳橘皮(湯浸去/白炒各)¶
　　(半/兩)¶
　右搗羅為散毎服二錢以生薑湯調下¶
橘皮丸　治傷寒食毒惡寒腹脇急脹嘔吐不下食手¶
　足厥冷¶
　　陳橘皮(去白/炒)草豆蔲(去/皮)桂(去粗/皮)枳殻(去穰/麩炒)木香(各/一)¶
<pb:KR3e0067_WYG_135-41a>¶
　　(兩/)大黄(剉炒/二兩)鼈甲(去裙襴一兩半/用醋五合浸炙)硇砂(一分/研)¶
　右搗羅為末煉蜜和丸如梧桐子大毎服二丸空心¶
　　生薑湯下¶
乾薑湯　治傷寒食毒頭痛惡寒心腹虛脹大便泄利¶
　　乾薑(炮/)甘草(炙剉各/半兩)附子(炮製去/皮臍)陳橘皮(去白/炒)厚¶
　　朴(去粗皮生姜/汁炙各三分)¶
　右剉如麻豆毎服三錢以水一盞煎至七分去滓食¶
　　前温服¶
<pb:KR3e0067_WYG_135-41b>¶
茯苓湯　治傷寒食毒腹脹虛鳴不能食¶
　　赤茯苓(去黒/皮)陳橘皮(去白/炒)人參　白术　木香(炮/)¶
　　厚朴(去粗皮生/姜汁炙剉)五味子(各一/兩)乾薑(炮半/兩)¶
　右麄搗篩毎服三錢以水一盞生薑三片煎至六分¶
　　去滓空心温服¶
芍藥湯　治傷寒食毒心腹脹滿或時泄利¶
　　芍藥　白术　厚朴(去粗皮生姜/汁炙各一兩)白豆蔲(去/皮)桂(去/粗)¶
　　(皮/)乾薑(炮/)甘草(炙剉各/半兩)木香(三/分)¶
<pb:KR3e0067_WYG_135-42a>¶
　右麄搗篩毎服三錢以水一盞生薑三片煎至六分¶
　　去滓食前温服¶
蓽澄茄丸　治傷寒食毒心胸痞悶泄利頻併¶
　　蓽澄茄(一/兩)乾薑(炮三/分)陳橘皮(湯浸去白/焙一兩)桂(去粗皮/三分)¶
　　厚朴(去粗皮生薑/汁炙一兩)阿魏(半/兩)肉豆蔲(去皮/三枚)縮砂(去皮/半兩)¶
　　草豆蔲(去皮/三枚)甘草(炙三/分)附子(炮製去皮/臍一兩)蓽撥(一/分)白¶
　　术(半/兩)¶
　右搗羅為末煉蜜為丸如梧桐子大毎日空心酒下¶
<pb:KR3e0067_WYG_135-42b>¶
　　十丸至二十丸以知為度¶
麯桂湯　治傷寒食毒咳嗽¶
　　陳麯(剉/炒)桂(去粗/皮)百合　麻黄(去根/節)黄連(去/鬚)枳殻(去/穰)¶
　　(麩/炒)白石脂(各一/兩半)桑根白皮(炒/剉)地骨皮　附子(炮製/去皮)¶
　　(臍各/二兩)欵冬花　羚羊角屑　旋復花(微炒各/一兩)黄芩¶
　　(去黒心/半兩)杏仁(湯浸去皮尖/雙仁炒十枚)¶
　右搗麄篩毎服五錢以水一盞半入生薑三片同煎¶
　　至八分去滓温服¶
<pb:KR3e0067_WYG_135-43a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_135-43b>¶
　¶
　¶
　¶
　¶
　¶
　¶
　¶
　普濟方卷一百三十六¶
