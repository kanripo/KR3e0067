# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.925039
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百五十九
<pb:KR3e0067_WYG_359-1a>¶
欽定四庫全書¶
　普濟方卷三百五十九　　明　周王朱橚　撰¶
　　嬰孩門¶
　　　五臓伏敵喜傷(附論/)¶
肺所伏者心所敵者肝所喜者辣所傷者焦苦二變七¶
　　蒸之臓和則喜歡氣爽神清魄強疾主喘滿欬傷¶
　　風作熱虚痰壅盛¶
腎所伏者脾所敵者心所喜者醎所傷者甜五變十蒸¶
<pb:KR3e0067_WYG_359-1b>¶
　　之臓和主行坐嬉戱笑語疾主崩砂黒齒截齒咬¶
　　牙䁎耳膿汁¶
肝所伏者肺所敵者脾所喜者酸所傷者辣辛初變六¶
　　蒸之臓和則魂神壯意志生疾主風攣搐搦眼目¶
　　瘇赤疼痛¶
心所伏者腎所敵者肺所喜者苦所傷者醎三變八蒸¶
　　之臟和則情性悦樂疾主驚癎恐悸虚躁啼呌讝語¶
　　狂煩涎流口角¶
<pb:KR3e0067_WYG_359-2a>¶
脾所伏者肝所敵者腎所喜者甜所傷者酸釅四變九¶
　蒸之臟和則消榖氣美飲食疾主嘔噦疳積虚痢痞¶
　癖潮熱不思乳食¶
　　　五位分部定位(附論/)¶
肺部所主鼻孔井竈尖處名凖兩眼大角中央坎陷名¶
　曰山根若鼻孔黒如煤色主肺焦熱或黒燥如墨色¶
　主肺氣已絶鼻中赤癢疳盛或㵼白涕主肺寒或困¶
　寐流清涕主傷風肺熱或鼻塞呼吸艱澁有妨吮乳¶
<pb:KR3e0067_WYG_359-2b>¶
　闗竅閉塞乃感冒風寒邪熱之候鼻下生瘡潰爛者¶
　即疳鼻中常臭者積熱所致¶
腎部所主耳穴之前名曰耳花耳船名輪輪裏名廓輪¶
　廓焦黒腎家虚熱其黒如炭腎絶待旦耳門生瘡衛積¶
　非常耳中膿出腎熱疳極臭名停耳膿汁不止瘡癢¶
　如裂其候虚熱耳聽不聰心腎氣壅常作閧閧熱氣¶
　上攻或如蟲剖榮虚衛熱耳輪如氷痳痘相侵耳輪紅¶
　熱傷寒是則極熱内痛腫氣相攻清心凉膈闗竅通¶
<pb:KR3e0067_WYG_359-3a>¶
　塞兒孩兩腎常虚无病若有攻擊使令無益¶
肝部所主眼睛有穴内藏其神外究五輪眶䀭属脾熱¶
　即生眵兩眥屬心熱痛如針白屬肺家熱赤生砂¶
　黄属肝臓昏瞀翳障中心瞳人腎熱不明兒孩眼目¶
　痛即便哭良方對治更為忌毒或患丹瘡從裏為殃¶
　經效良藥速療無妨眼本属肝怕熱怯寒如有治法¶
　得愈何難眼或連眨驚風交雜忽然竄視驚風已至¶
　肝熱定晴或翻無神瞳出中䧟十無一生¶
<pb:KR3e0067_WYG_359-3b>¶
脾部所主唇即口門語言之明舌居其中飲食之宗齒¶
　牙咀嚼咽喉相約牙齒既剛角宫自若嬰孩未定唇口¶
　見病上則人中下乃承漿上下四旁皆屬脾鄉口内屬¶
　心心脾有熱舌燥唇裂三焦藴熱紅如血色紅重渴輕¶
　即流涎沫鵝口膜口木舌重舌脾肺熱就口内噴臭脾¶
　腎氣寒色如死肝大驚一嚇口乾唇白時時積驚漸¶
　漸𫝊心心氣不足令兒煩哭可知脾絶指甲皆黒目¶
　神無光醫者知亡五種撮口驚風最惡可醫論方¶
<pb:KR3e0067_WYG_359-4a>¶
　無路莫錯¶
心部所主眼睛直下髙骨之中名之曰顴顴下名面面下¶
　名頥属生則吉相反病乖相尅證失醫士喜之平常¶
　不動良士惡之其色反乖應病乖色九分不救心絶¶
　何因大呌數聲過関不作必作鵶聲夫人一身主事¶
　于心心不可病病即散神兒童心真纔熱傷神神既¶
　昏亂當與調榮心為身主常能安静忽然加熱譫讝¶
　驚汝邪干不寧心常昏沉醫工究心藥莫亂陳人之¶
<pb:KR3e0067_WYG_359-4b>¶
　五體以頭為首首中有靣靣中有睛睛中有神神者¶
　目中光彩是也或隠或顯或横或衝應衛而現病之¶
　順即順疾之逆即逆色者青黄紅白黒是也初𤼵¶
　則我生而侵之次則生我以臨之盛則我尅以交之¶
　重則尅我而入之侵即有犯臨即相干交即過位入¶
　即通度然其白色者白似枯骨又如烟霧空黒色者¶
　如冷灰又如竈尾塵埃紅色者紅若朽木又若赤霞¶
　照谷黄色者黄似晒竹又如敗葉紅霜青色者青如冬¶
<pb:KR3e0067_WYG_359-5a>¶
　𤓰又如荷葉盖水察之侵臨交入究之生平尅傷加¶
　以聽聲而應之一數圓長謂其如水&KR0737;渦漩洑流聲¶
　也二數鋭謂如焚薪爆烈之聲也三數散靸謂其如¶
　朽腐折蠧之聲也四數洪亮謂其如鍾磬之器擊響¶
　之聲也五數頽弊謂其有如牆傾岑䧟崩搨之聲也¶
　在病疾而有變于證而有應五行五脈一氣而更有¶
　滯者從㓜至長氣干犯者随受以𫝊或善或惡惟主¶
　五臓相叅百脉相領輕重相𫝊自然應見¶
<pb:KR3e0067_WYG_359-5b>¶
　　辨小兒脈法¶
分三部法¶
　　分三部但取掌後高骨為闗闗前為寸口闗後為尺¶
　　澤如小兒脉可以一指按其三関進退取之此法¶
　　甚明不湏疑惑也¶
論小兒脉¶
　　小兒脉三嵗以上五嵗以下然後可㸔與大人有¶
　　異者為呼吸常六至是也八至病十至困盖小兒¶
<pb:KR3e0067_WYG_359-6a>¶
　　純陽故脉息數促如大人者為不同也小兒周嵗¶
　　以前脉息難慿周嵗以後方有脉形寳鑑云五百¶
　　七十六日乃成人血脉骨肉皆堅牢方可診候也¶
審脉逆順¶
　驚搐脉(浮數順沉細逆/身温順身冷逆)　　夜啼脉(㣲小順洪大逆/身冷順身熱逆)¶
　心腹痛(沉細順浮大逆/身温順身冷逆)　　傷寒脉(洪弦順沉細逆/浮大順㣲伏逆)¶
　汗後脉(沉細順緊促逆/困倦順狂躁逆)　　温病脉(洪大順沉細逆/身熱順身冷逆)¶
　咳𠻳脉(滑浮順沉細逆/身温順肢冷逆)　　霍亂脉(浮洪順沉㣲逆/身温順身冷逆)¶
<pb:KR3e0067_WYG_359-6b>¶
　吐哯脉(浮大順沉細逆/身温順身冷逆)　　泄㵼脉(緩小順浮大逆/身温順身冷逆)¶
　諸痢脉(沉細順浮大逆/身温順身冷逆)　　諸渇脉(洪數順㣲細逆/身温順身冷逆)¶
　諸腫脉(滑大順沉細逆/臓實順滑泄逆)　　腹脹脉(浮大順虚小逆/臓實順泄㵼逆)¶
　痰喘脉(滑大順沉細逆/身温順身冷逆)　　寒熱脉(緊數順沉細逆/倦怠順強直逆)¶
　疳勞脉(緊數順沉細逆/臓實順脾泄逆)　　蟲痛脉(滑緊順浮大逆/身温順唇青逆)¶
　諸失血(沉細順浮數逆/身温順發熱逆)　　中惡腹脹(𦂳細順浮大逆/身熱順身冷逆)¶
　黄疸脉(浮大順沉細逆/腹寛順泄㵼逆)　　火癉脉(浮洪順沉細逆/身熱順身冷逆)¶
　已上脉是小兒五臓之根本若得其順則知其可治¶
<pb:KR3e0067_WYG_359-7a>¶
　若得其逆則知其不可治也縱有生者十無一二¶
七表應病¶
　浮(寸口風熱頭沉関上腹/脹胷痛尺中大便不通)　芤(寸口衂血吐血関上㵼/血痢血尺中少便出血)¶
　滑(寸口惡心吐逆関上胃/寒不食尺中渇飲不歇)　實(寸口胷中煩熱関上腹/滿痛切尺中小便淋澀)¶
　弦(寸口胷心結痛関上胃/寒不食尺中小便赤澁)　𦂳(寸口頭疼心痛関上腹/内刺痛尺中小便急痛)¶
　洪(寸口頭痛壮熱関上吐/逆不食尺中小便赤澁)¶
三部一脉¶
　三部俱數(身熱驚搐/忪竭心躁)　　　三部俱緩(脾熱口臭/吐逆寒熱)¶
<pb:KR3e0067_WYG_359-7b>¶
　三部俱弦(肝風拘急/欲發驚搐)　　　三部俱浮(心腹疼痛/急則驚癎)¶
　三部俱芤(又患㵼血/吐血溺血)　　　三部俱洪(發熱驚悸/大小便澁)¶
　三部俱實(胃不能食/胸膈不利)　　　三部俱急(巢氏云主/小兒驚癎)¶
脉應雜病¶
　數(為熱/属腑)　遲(為冷/屬臟)　陽數(主逆吐不/吐必發熱)　隂㣲(主泄㵼不/㵼必盗汗)¶
　沉數(寒熱寒多熱/少亦生骨烝)　𦂳數(寒熱熱多寒少/又主骨熱急)　　沉𦂳(心/腹)¶
　(疼痛短數同又/主咳𠻳有痰)　沉細(乳食不化亦/主疞痛不利)　　沉伏(為積聚/為霍亂)¶
　微緩(泄㵼乳不/化沉緩同)　㣲澁(瘈瘲筋攣/微主利血)　　㣲急(寒熱/吐血)¶
<pb:KR3e0067_WYG_359-8a>¶
　㣲浮(𠻳/)　浮滑(宿食不消/亦主咳𠻳)　　浮𦂳(疳氣/耳聾)　弦𦂳(潮/痛)¶
　浮弦(頭痛/身熱)　浮數(驚/熱)　緊滑(吐血/惡心)　心急數(驚癎不測/屡主疳淋)¶
　肺甚𦂳(顛癎風癎/痰涎流溢)　肺浮實(鼻塞大小/便不通)　　脾㣲細(不/吐)¶
　(則㵼/難治)　関𦂳滑(主蛔蟲/尺沉同)　尺㣲細(溏泄冷利/乳食不化)　尺㣲¶
　澁(便血無血/必盗汗)　脉過寸口入魚際(主遺/尿)¶
七表八裏脉乃是五臓六腑脉也盖小兒純陽有病多¶
　見七表脉為属陽脉故也主病有驗八裏脉所以不¶
　見者為属隂脉故也設是小兒有八裏脉者必發隂¶
<pb:KR3e0067_WYG_359-8b>¶
　癎孫氏云陽脉急甚必變陽癎急驚風也隂脉沉遲¶
　必變隂癎是慢驚風也是以八裏多不經見¶
　　(湯氏云凡脈浮數為熱風伏結為寒沉細為冷傷食/亦沉大小不匀者惡也○小兒脈大多風熱  沉)¶
　　(細因云乳食結弦長多是肝膈熱𦂳數驚風四肢/掣浮洪胃口似火燒沉𦂳腹中痛不徹虚㵼有氣)¶
　　(又兼驚脉芤多利大便血前大後小童男順前小/後大必氣咽四至洪末苦煩滿沉細肚中疼切切)¶
　　(滑主露濕冷所傷弦急客忤分明說五至夜甚浮/大晝六至夜細浮晝别息數平和八九至此是皆)¶
　　(人之𢙣疾前件所論童男脉訣乃舊訣也又况今/古不同然古書云小兒八至為平大人八至為𦂳)¶
　　(九至乃死今之小兒吾常指下審之只多大人一/至為平若八九至乃是數脉必發熱生驚若以八)¶
<pb:KR3e0067_WYG_359-9a>¶
　　(九至為平𦂳數之脉豈止此也若十至之餘乃是/雀啄病已危亟今之醫者宜審而切之)¶
小兒脉訣并歌¶
　　凡小兒脉當以大指按三部一息六七至為平和¶
　　十至為發熱五至為内脹脉𦂳為風癎沉緩為傷¶
　　食促息為虚驚弦急為氣不和沉細浮為風大小¶
　　不均為惡候為鬼祟浮大數為風熱伏細為物聚¶
　　單細為疳癆凢腹痛多喘嘔而脉洪為有蟲浮而¶
　　遲潮熱者胃寒也温之則愈○嬰孩有疾未能言¶
<pb:KR3e0067_WYG_359-9b>¶
　　筋骨肌膚尚未堅脉理未全難考据當觀形色定¶
　　由縁靣帶青色肝之病赤色心病因可必白為肺¶
　　病黄属脾黒色属腎斯為得黒死還生死可生紅¶
　　深時氣有疾停赤青已援脾風了青黒𫝊入變慢驚¶
　　發熱鼻冷是瘡疹耳冷應知風熱證通身皆熱是¶
　　傷寒上熱下冷傷食病更將虎口紋色㸔或紅或¶
　　紫傷風寒青驚白疳黒中惡黄困皮端皆可觀紋¶
　　直是驚曲傷損沉隠為風固可知曲外為冷内食¶
<pb:KR3e0067_WYG_359-10a>¶
　　傷紋得短少當安逸五臓部位怕相承更㸔禀受¶
　　有𧇊盈隂陽表裏不可亂補過㵼多須辨明五百¶
　　七十有六日大小變蒸數已畢血榮氣盛脉理全¶
　　診候方能無所失男左女右不相干湏臾一指盖¶
　　三闗浮洪驚熱須遲數滑冷沉虚食積然脈浮固知¶
　　感風候浮大傷寒宜審詳浮𦂳驚風不可當浮數風¶
　　熱應湏有浮遲之脉有潮熱乃知胃寒無所守浮¶
　　虚盗汗睡中多浮洪胃口如火炙㵼痢浮大不可¶
<pb:KR3e0067_WYG_359-10b>¶
　　醫口噤不食亦堪悲脉洪腹痛多嘔逆定知蟲動¶
　　不容説脉弦為風或為寒弦數之脉瘧未痊弦急因¶
　　知為客忤氣結下寒邪所干脉沉帶緊為腹痛𦂳¶
　　數為驚多瘈瘲脈牢而實大便難牢𦂳積聚何能¶
　　動脉浮沉濡為虚弱乆亦變驚上還作虚𦂳伏熱¶
　　致生風虚濡慢驚真可邈脈沉而實為有積¶
　　沉數骨間須極熱沉遲虚冷豈應無沉緩食¶
　　傷多嘔逆脈緩筋細皆為冷乳食不化兩相¶
<pb:KR3e0067_WYG_359-11a>¶
　　宜單細疳勞伏氣攻小大不均惡候省變蒸尺寸脈¶
　　不拘既曰變蒸何必驚脉如雀啄風癎疾直上直¶
　　下亦驚名額上多青色驚疼卧不安赤時身壮熱¶
　　黄燥汗難乾¶
　素問云心熱病者顔先赤心氣合火火氣炎上指象¶
　明候故候于顔顔額也¶
毛髮燥乾黄驚疳體似湯熱除湏有汗㣲渇意恓惶¶
　　毫毛畢直主傷寒作熱素問云寒客于人使人毛¶
<pb:KR3e0067_WYG_359-11b>¶
　　髮畢直皮膚閉而乃為熱當是之時可汗而發之¶
右臉連腮赤身軀發熱時肝弦筋脈急驚哭又攅眉¶
　　身熱攅眉主頭疼肝弦驚哭主下痢素問云肝熱¶
　　病者左臉先赤肝氣合木木氣應春南靣正理之¶
　　則其左臉也¶
左臉腮青白時時咳𠻳頻痰涎嘔多逆不食少精神¶
　　素問云合金之氣應秋南靣正理之則右臉也¶
兩臉㣲赤因潮熱夜間發作日間歇乆則令児氣血虚¶
<pb:KR3e0067_WYG_359-12a>¶
　骨肉如蒸四肢逆有一等小兒兩臉常赤氣壯實始¶
　然非熱所作也若臉赤有熱者色必憔悴養生道云¶
　氣虚則發厥謂手足冷也血虚則發熱謂肌肉熱也¶
兩臉腮青黒多啼勿奈何驚疼時進退腑臓不安和鼻¶
　息氣粗促兒孩衂血因黄時尿不利赤色熱多嗔鼻¶
　燥兒多哭皆因肺熱為白青連口鼻吐㵼食傷脾¶
目鮮目眨目青驚目直心肝熱已成二臓戰争風火盛¶
　漸看搐搦動雙睛錢氏云目赤兼青欲𤼵搐目直身¶
<pb:KR3e0067_WYG_359-12b>¶
　反强直生風又云肝風熱目連眨萬全方云目若睛¶
　青脈左脇下必硬多吐涎沫扁鵲云目睛青脈主癖¶
　凶也¶
有積眼睛黄春冬骨似湯夏秋多㵼痢胞腫嗽難當兩¶
　目皰浮腫皆因乆嗽為睛黄脾有積潮熱有瘡痍¶
　亦有目皰腫不嗽者因食積傷脾乆必虚腫腹脹者¶
　必痢無常¶
眼深㣲黒睛㣲赤必主耳聾腎受積眼稍如有細紅筋¶
<pb:KR3e0067_WYG_359-13a>¶
　内弔驚風是踪跡印堂多青黒腹痛夜頻啼卧睡時¶
　驚悸無歡日惨悽攅眉因下病疳積靣黄浮吐㵼形¶
　容白唇乾渇不休傷寒身熱攅眉者主頭疼¶
黄色人中畔兒因食物傷形青便澱沫脾胃不安康白¶
　唇兒湏吐兼成失血形(紅赤/亦同)唇乾唇皺掲夜熱不安¶
　寜乆渇㵼唇紅¶
已虚證不可用凉藥有積唇黄色㸔㸔作腫形脾虚多¶
　夜起糞白臭酸腥唇青脾胃怯腸冷痛非常畏食多¶
<pb:KR3e0067_WYG_359-13b>¶
　嫌乳増寒靣色黄¶
青肝木色唇主脾土木來剋土知脾弱不能食巢氏云¶
　小兒臓氣不和血氣為冷所乗即口唇青白亦有臓¶
　氣熱唇生瘡而風冷之氣入瘡雖瘥後血氣不復故¶
　令唇青¶
口臭(或作/燥)唇焦赤腸中糞不通氣粗多作熱睡卧不和¶
　同紫色唇間見流涎口畔垂蛔蟲攻刺痛乆則致尫¶
　羸¶
<pb:KR3e0067_WYG_359-14a>¶
涎流唇紫回蟲積痛作疼時汗出多虚痛若來脾胃冷¶
　蟲消積㵼保安和舌白乾焦燥烏黄並為小便難且¶
　澁心火漸蒸脾¶
　　如小便不澁必焦黄舌腫厚急欲乳不能吃者此¶
　　因邪熱客入兒臍流入心脾即舌厚唇燥不急治¶
　　殺人洗心散導赤散黒魚眼膏子貼舌上百草霜¶
　　塩等分和塗舌上下立消舌上出血舌腫舌裂舌¶
　　上芒刺舌焦舌黒舌赤並與地黄湯(方見舌胎/舌卷門)¶
<pb:KR3e0067_WYG_359-14b>¶
兩耳前㣲赤疳攻必耳聾㣲黄驚入腎戞齒睡魂中¶
　　頥下㣲黄亦主之或曰女子無腎素問云胞胎者¶
　　腎靣色形青白心煩㵼又驚躽身啼腹痛臓腑作¶
　　雷鳴靣色青兼赤驚來熱亦成色青腸胃冷腹痛¶
　　但啼聲赤紅傷寒靣心煩熱不安眼鮮驚必作風¶
　　盛變多端有一等小兒靣黄不赤&KR0077;發潮熱傷寒¶
　　壯熱者必唇乾燥或氣㣲促也¶
靣白黄皆見心煩㵼不調因傷常夜起乳食不能消靣¶
<pb:KR3e0067_WYG_359-15a>¶
　青兼黄色驚疳發病因睡中多呌哭潮熱損精神胃¶
　熱身金色脾蒸靣眼黄不利腸自利黄疸病難當頭¶
　靣青筋起嗞煎不肯眠身軀才發熱驚哭握雙拳唇¶
　紅靣赤睡難安頭黒青筋驚氣蟠冷氣入腸成内弔¶
　虚風在胃變多端曲身呌哭為非祟直頸啼聲欲作¶
　癎不乆自然驚搐候隂陽邪正互相干¶
弄色非時變胎氣客忤驚紅青湏發搐兼黒痛分明¶
　　錢氏云病重靣有五色不常不澤者死孫氏云弄¶
<pb:KR3e0067_WYG_359-15b>¶
　　色者為夭色夭色者死¶
下頥赤微微(亦主/耳聾)熱聚小腸中結澀膀胱内令兒溺不通¶
　素問云腎熱病頥先赤腎氣合水水性潤下指䝉明¶
　候故候于頥古書有一證靣青目兼黄小便澁異常¶
　亦主滑¶
喉中多哽氣噎飲欲生驚二證皆癎疾㸔㸔搐搦成便¶
　黄因内熱紅赤黒同㸔緑白青皆冷疳肥食臭酸有¶
　一等淡黄沫如蟹之黄如槐花者虚熱治法在後¶
<pb:KR3e0067_WYG_359-16a>¶
傷食酸餿臭兼疳㵼白肥積停物不化結實乆還稀小¶
　兒多要吐者傷胃中有宿食宜下之妙丸子下益黄¶
　散補若此吐唾者停飲在胃黄龍丸以白术橘皮煎¶
　湯送下孫氏云小兒飲乳吃水正乳吃食正食飲水¶
　並成痰飲錢氏云口中吐沫後心蟲痛¶
靣黄目白少精光多睡嗞煎被食傷嘔逆出聞酸氣息¶
時時腹痛實難當(先下後補/)¶
　右騐實積痛錢氏云凡積痛靣黄目白無精光多愛¶
<pb:KR3e0067_WYG_359-16b>¶
　睡畏食大便酸臭輕者磨去其積重者下去積腹痛¶
　亦去矣¶
時行瘡痘數日前狀似傷風靣臉光乍熱乍凉頭有汗虚¶
　驚虚悸手多牽唇紅體熱時加喘鼻清耳冷只貪眠¶
　目澁氣粗頻𡁲噴定知瘡疹有相𫝊¶
瘡疹多驚悸時行候一同増寒偏要水發熱又嫌風目¶
　澁雙睛白皰浮兩臉紅𠻳涎聲啞嗄呵欠睡朦朧瘡¶
　痘相𫝊染時行若感風唇乾唇縁白目澁目㣲紅疹¶
<pb:KR3e0067_WYG_359-17a>¶
　出眉先皺瘡來鼻不通皮毛寒聳立麩豆隠其中時¶
　氣行瘡豆形青靣臉鮮嗞煎頭有汗恍惚手多牽𡁲¶
　噴兼㣲𠻳嘘呵欠愛眠睡中驚起哭瘡疹欲相𫝊孩¶
　兒驚搐定體熱狀如湯班疹藏肌肉身凉出豆瘡身¶
　熱心煩躁驚來耳似氷指稍俱帶冷豆搐甚分明¶
　　　湯氏雜病形症歌¶
鬼病皮膚裏相𫝊臓腑間腫虚如水病瘈瘲似風癎發¶
　熱渾身澁痛連心腹攅小兒若有此服藥醫急㸔¶
<pb:KR3e0067_WYG_359-17b>¶
時氣皆因節令𧇊頭疼壯熱汗㣲㣲良工仔細㸔時候¶
　當作傷寒病治之(宜服羌活/散惺惺散)¶
熱氣流𫝊脾胃居致令黄色在皮膚湏知其病真如可¶
　何用燒錢問女師(此證宜服五苓/散煎茵蔯湯調)¶
熱氣還逢腑氣衝便成結毒在腸中身體若煩多燥渇¶
　更兼尿糞不能通(此証宜利下輕則利之用四/順飲重則下之用金星丸)¶
時氣還須早早醫變成敗氣急難差乍寒乍熱無時度或¶
　去或來體漸羸(小兒骨蒸者皆因時氣不治療漸成/敗氣羸寒熱往來是疳勞宜服地骨)¶
<pb:KR3e0067_WYG_359-18a>¶
　(皮散次服星/露膏鱉甲散)¶
隂陽邪氣兩相并臓腑隂陽各競争發作有時名是瘧¶
　早湏醫治莫留停(此疾宜服正氣散/并瘧藥草菓飲)¶
雖然吐下熱猶餘盖為元因臓腑虚熱盛虚時皮肉澁¶
　治令燥渇不能除(此候宜服五苓散以上俱是時氣/𫝊變有此等候初無治法學者當)¶
　(審其根源量其輕重/虚實用藥何患不痊)¶
時氣雖然瘥猶多餘熱停氣傾湏不食頰冷面皮青熱¶
　盛血兮血散行鼻出血兮人可驚皆因汗而不得汗¶
<pb:KR3e0067_WYG_359-18b>¶
　上壅喘兮聞有聲(大凡時氣與傷寒病相似初病在/表速宜汗庸醫恐誤失表漸入腠)¶
　(裏其熱昏于經絡血得熱即散從鼻中出故/其名紅汗也宜服小柴湯大便秘用大柴湯)¶
病未入而先下之乗虚入腹怎生醫痞滿喉中生喘急¶
　結胷之候切須知傷寒熱毒胃中存乆作班瘡發¶
　滿身若見舌唇渾似黒只因性命在逡廵¶
黄病皆由胃熱為痢加腹滿脈沉微見此候時須用意若¶
　言魂去定難醫百日孩兒或作黄非干温疫及時殃¶
　只為胎中遭熱盛勿令人炙作成瘡(此候乳母宜服/生料四物湯用)¶
<pb:KR3e0067_WYG_359-19a>¶
　(生地黄赤芍藥乃/是也兒亦服云)¶
瘧疾因何渇皆因臓腑虚熱餘多飲水結塊腹中居¶
小兒胎裏受風寒生下令兒不得安腹痛躽身頻哭泣¶
此候良工仔細看(此名躽啼宜服鈎/藤木香乳香等藥)¶
風冷傷筋脉四肢全不仁痛同風熱摶緩是熱傷筋寒¶
　客于喉裏啼聲似啞人温和用湯藥不爾損精神¶
小兒虚腫一似吹盖是風邪夾氣為若見皮膚如熟李¶
　此名疳水聽因依(此候宜服塌風散并五苓/散加木香青皮用燈心煎)¶
<pb:KR3e0067_WYG_359-19b>¶
脾為土壊不尅水便為腫滿入于脾腫痛行時還熱痛¶
　若居血氣即成之若㸔此候湏審細莫教差誤使傾¶
　危太陽入耳聼聦聦氣滯多因耳必聾鳴是風并氣相¶
　擊痛應腦户有邪風腎熱欝蒸停耳患漸深疼痛出¶
　稠膿不痛即非氣與熱縁因風水入其中熱氣薫肝¶
　眼必昏其有輕重必湏分輕疾熱多多熱淚重生白¶
　翳色如銀赤目眥頭成努肉朦朧睛上似浮雲洗肝¶
　飲與頻頻服只此良醫是異人¶
<pb:KR3e0067_WYG_359-20a>¶
小兒飲水乆停肝翳障全無辨物難夜裏不明為雀目¶
　青盲晝夜一般般小兒胃熱班瘡爛眼癢復疼發渴無¶
　盖為熱氣傷眼臉世人俗諺號胎風毒入喉中熱作¶
　癰名為喉痺食難通馬脾額間生腫痛重必心煩命¶
　必終(凡有此證急宜/吐出惡涎為佳)¶
胃熱皆因血氣強四肢温壯小便黄表裏熱時煩躁甚¶
　渇多身體熱如湯客忤多因人物衝更遭鬼氣亦相¶
　逢吐下青黄并白沫水榖開張痛又攻面色青黄時¶
<pb:KR3e0067_WYG_359-20b>¶
　變色脉弦急數不干風亦似驚癎無上是早湏醫治¶
　莫從容小兒氣弱命中衰魂魄多因被鬼持其候痿¶
　黄頻哭泣衡人冷氣早湏醫乗年衰兮逢月空失時¶
　和兮三虚中遇賊風兮還卒死一如鬼氣候湏同臓¶
　腑未絶兮湏存活急湏救療兮莫怱怱疝氣因何得¶
　邪風在腎經經𫝊并血聚如此漸成形冷氣結在臓因¶
　弦小腹疼本經無補法疏利藥通靈霍亂因風急忽然¶
　吐㵼并有時連風痛或即遶臍鳴乳母因傷冷孩兒¶
<pb:KR3e0067_WYG_359-21a>¶
　有宿癥夾風身發熱臓實更頭疼¶
小兒吐痢早湏醫早是腸虚胃逆為更有中他湯藥毒¶
　必知煩躁在心脾風冷傷于乳變壊汁湏凝孩童生¶
　嘔逆氣喘腹膨脝觧脱當風處洗浴向簷楹哭中還¶
　吮妳氣逆在胸停嘔吐從兹發良醫諳本經(當令乳母腹/強順醸乳藥)¶
血為榮兮氣為衛二氣相湏無阻滯忽然血被氣來侵¶
　所以妄行不安位血随氣上奔心來吐出鮮紅争忍¶
　視便湏服藥急醫㸔觧熱凉中依次第(偹急即服藕/汁及蘿蔔汁)¶
<pb:KR3e0067_WYG_359-21b>¶
　(治法當順其/氣次行血)¶
産母懐胎忌數般若令冷傷便憎寒生下嬰孩不吃乳¶
　更加腹痛肚皮堅乳哺寒温不著量致令壅滯在胸¶
　堂更兼新乳相投觸不得安和亂胃腸因成吐哯湏¶
　醫治診脉輕浮夀必長衣厚傷温損小兒熱蒸津液¶
　透膚皮致令身體連頭上汗出流珠汚濕衣小兒血¶
　氣未調和腠裏開踈易染疴将養傷温成盗汗早湏¶
　醫治莫蹉跎(此候有二般有虚汗有心血溢汗治法不/同切冝審詳虚汗乃脾虚不能尅制津液)¶
<pb:KR3e0067_WYG_359-22a>¶
　(當補脾心血溢汗兩膄/亦當歛心氣凉血為佳)¶
飲乳并傷水為痰結在胸令兒乳不下吐沫似癎同¶
　實則身烘熱譫言入夢中還須早醫療取久變驚¶
　風¶
三焦若不調胸寒氣極急煩滿喘氣麄噯出酸臭氣乳哺¶
　不能消結聚成癥癖有形名曰癥乳動為瘕積弦強¶
　癖之元分明記胸臆胸中熱兼實榮衛不通徹臓腑¶
　不調和經中名痞結氣滿腹肚脹時時及加熱不用¶
<pb:KR3e0067_WYG_359-22b>¶
　問神明此是分明訣¶
察形證神色¶
　　凡㸔小兒病疾先觀形證神色而切脉次之面青¶
　　睛青肝之病面赤心之病靣白肺之病靣黄脾之¶
　　病靣黒腎之病先欲别其五臓各有所主次㸔禀¶
　　受盈𧇊胎氣實虚隂陽二證補過㵼多當敕其失¶
　　兼五臓六腑表裏有各相應配若能明其標本則¶
　　神聖工巧自然有之¶
<pb:KR3e0067_WYG_359-23a>¶
察形證歌¶
　　搖頭揉目肝熱生風䏧淚减明三焦積熱鼻生清¶
　　涕肺受其寒頰赤靣黄風傷肺熱霍亂吐逆胃積¶
　　氣傷㵼痢不常氣攻腸滑靣青呵欠驚風𫝊肝盗¶
　　汗頻頻臟腑熱傷寒戰驚搐風盛發狂胃熱生斑氣¶
　　傷冷厥長吁齒齧風盛氣生上竄搖頭涎流胃熱肺¶
　　壅氣傷咳嗽咯血涎盛發&KR0732;積傷風熱小便淋瀝¶
　　熱聚膀胱疝氣因啼胎中積結妳脾痞癖因物所¶
<pb:KR3e0067_WYG_359-23b>¶
　　傷喉閉丹瘡肺之受熱愛吃泥土脾臓生疳嘔逆¶
　　痰涎蛔蟲上出鶴膝解顱因風腑熱熟審而用細詳¶
　　使藥病證疑難¶
逆證似順¶
　　順逆有别隂陽不均證候相加色脉致亂惟驚風¶
　　發作按脉察證以較之陽候證脉俱得其陽陽者¶
　　順也隂候證脉俱得其隂隂者逆也陽候有隂脉¶
　　者其證欲𫝊隂候得陽脈者其證反是也謂有急¶
<pb:KR3e0067_WYG_359-24a>¶
　　驚風乃是陽癎得脉浮數洪弦陽中之陽又¶
　　有得脉沉緩陽中有隂慢驚風乃是隂癎得¶
　　脉沉細遲弱隂中之隂又有得隂太隂中有陽所¶
　　言逆證似順乃謂隂中有陽助陽不醒囬陽不生¶
　　其候偏虧雖則隂中有陽其陽非真脉使疑二不¶
　　可攻理詳而知之察其可否而後已¶
隂證反陽¶
　　小兒傷寒惟察表裏而理之不以隂陽證候究竟¶
<pb:KR3e0067_WYG_359-24b>¶
　　者盖無関前関後之脉所謂純陽之孩合而言之¶
　　此説驚之隂候慢驚是也凡兒吐㵼疾作慢驚其¶
　　候無反證良由急驚𫝊來已成隂癎藥用寒凉證¶
　　入慢脾藥用燥熱其候反陽者反從陽也其脉愈¶
　　盛其證愈逆故云反也隂陽俱壊實謂難治醫工¶
　　不知所似但見其搐搦肆意退熱截風良乆怯不¶
　　引搐但只合眼即醒醒如睡證候有如此何藥理¶
　　之¶
<pb:KR3e0067_WYG_359-25a>¶
隂盛強陽¶
　　慢驚風候謂之隂盛及其欲絶之時虚痰上攻咽¶
　　喉引其呼吸粗大其脉浮數其證強陽得之醫工¶
　　將謂陽回以得其所宜與下痰藥用大迅痰涎随¶
　　藥而下兒命随藥化衆言醫殺之非也謂不識胃¶
　　絶而用之雖不下藥亦死矣¶
虚極生熱¶
　　疳疾有作斯證初發即證疳氣次第𫝊至疳極是¶
<pb:KR3e0067_WYG_359-25b>¶
　　謂虚極之後隂陽二氣不均上下氣不升降榮衛¶
　　兩虚臓腑滑泄豈可攻療善醫疳者随順藥餌以¶
　　助之淡薄飲食以扶之榮衛始得均勻氣脈方得¶
　　升降既而隂陽二氣已得調和臓腑已自充實肌¶
　　膚已自肥壯醫已知工疳𫝊虚候名作疳極遂與¶
　　補氣藥服之稍多及生大熱所謂虚極勿補熱盛¶
　　煩渇疾作疳勞名曰丁奚皆由藥助虚極生熱而¶
　　致之也¶
<pb:KR3e0067_WYG_359-26a>¶
冷極必寒¶
　　癥積已作證候所𫝊自是孩童飲食不化氣滯中¶
　　脘再食停氣復傷前積積之為病皆致其冷冷之¶
　　既乆脾胃虚怯既在隂陽相勝寒熱間發痞癖有¶
　　加脉氣無定醫工不理隂陽令其匀平但作疾瘧¶
　　治(或投磁/或投栁)利下大速疾不去根為患反重難施利¶
　　劑良由動利臓腑虚必復發作煩燥腹肚脹𦂳氣¶
　　喘短促難以調治此等證候究心無忽保全是幸¶
<pb:KR3e0067_WYG_359-26b>¶
熱多作燥¶
　　熱分内外身藉隂陽一氣受邪三焦致熱三焦者¶
　　本質無狀隠伏得名所通五臓六腑相𫝊血脉皮¶
　　毛温平由實燥熱由虚静則為一名動則分三所¶
　　上焦喉管至于中脘下焦至于丹田以大拇指展¶
　　中指作一掘自咽喉坎處分作三停則知上中下¶
　　三焦所寓也温極則熱熱盛則焦寄于其中矣大¶
　　人患猶尚不可况小兒三焦隠伏熱多作熱寒凉¶
<pb:KR3e0067_WYG_359-27a>¶
　　之藥所投不堪畢竟當從何劑調理若不早療疾¶
　　作無辜¶
理虚致虚¶
　　虚則作疾實亦是病按實理虚遣病去疾内知其¶
　　冷熱外審其證候三實兩虚神不安居三虚兩實¶
　　人有得失虚之為病其候則速實之為病其候則¶
　　緩實未致害虚則作禍迅矣肝心脾肺腎子母相¶
　　生肺肝脾腎心五臟相尅且如脾胃經虚嘔噦不食¶
<pb:KR3e0067_WYG_359-27b>¶
　　又心氣不足驚悸有所療子母俱虚小便閉澁利¶
　　之可乎所以知其内者母虚靠子實子虚藉母榮¶
　　又肺家有熱宜㵼之否大腸滑利宜温之可醫工¶
　　但究母虚理其子實若攻其子則母亦虚所謂母¶
　　能令子實子能令母虚脾病㵼心理實致虚矣¶
利表傷裏¶
　　傷寒豆疹皆論表裏二義不同所受及是傷寒所¶
　　𫝊從表入裏豆疹所發自裏出表作熱形證與傷¶
<pb:KR3e0067_WYG_359-28a>¶
　　寒頗似醫家不究輕重所受所干與服外麻葛根¶
　　湯或過劑餌飲其表裏已觧其汗不止出汗過多¶
　　裏虚作渇且熱乗熱悉化疹豆自然廻出縁逐其¶
　　熱利其表遍出雖多疹亦不成豆亦不是比比小¶
　　赤由其熱力且有限裏外不相續榮衛不加助于¶
　　中道而廢漸加黒䧟非食毒感風之咎自是助發¶
　　大過失其自然之理至死莫知其由是謂表裏傷¶
　　寒故也¶
<pb:KR3e0067_WYG_359-28b>¶
退熱作渇¶
　　小兒發熱一證與大人同熱在三焦方渇肺驚不¶
　　利虚煩方渴上盛下虚方渇水火不相濟方渇伏暑¶
　　藴熱方渇津液燥竭方渇渇證本無但有其熱熱¶
　　在于表攻動其裏裏自無熱受之以虚表熱𫝊裏¶
　　反致其渇表裏俱虚引飲入脾頭靣手足受濕虚¶
　　浮作腫醫工下之徒増其病宜與扶表救裏庶幾¶
　　有命¶
<pb:KR3e0067_WYG_359-29a>¶
痰驚發風¶
　　有痰者必有熱随之有驚者必有風繼之利其驚¶
　　風必有散其熱即痰不生此醫者流所得其宜調¶
　　理證候截風定搐以除其惡也常見豪貴家才見¶
　　孩童有熱不問元因便投驚藥日輙數粒月既積¶
　　多雖則驚悸不作忪恐無妨其兒所服寒凉藥多¶
　　脾胃虚弱不吐即㵼遂成慢風更與驚藥愈加其¶
　　疾調理醫工當究之也¶
<pb:KR3e0067_WYG_359-29b>¶
風痰隠乆¶
　　風者肝受之肝稍不和則風所由縱痰者脾受之脾¶
　　若不壯則痰所由盛痰之與風驚之與熱四證在¶
　　馳在流行則經絡𫝊變它疾風痰由襲乆而不化¶
　　隠在肝脾所由飲食冷熱相干不散雖則療理愈¶
　　而復作以至長成且風痰常在牙頰之間吐如無¶
　　盡生發有因或作䩓鞈或喘息或硬牙関或腫頥¶
　　頰臨于肺則咳𠻳干乎心則恍惚善術醫士未能¶
<pb:KR3e0067_WYG_359-30a>¶
　　速下其痰恐風猖狂者逐其風又疑痰作梗湏是¶
　　風痰並化妙藥竒方蒢漸减瘥可也食不禁戒服¶
　　藥無攻若療風痰可不致緩乆則發疾亦深究之¶
驚熱無時¶
　　因驚而得熱其熱常發不擊乎心而属乎血更加¶
　　氣血榮衛母得備還驚熱時常發作或生疥癬或¶
　　發瘡痍熱來神困心虚熱去唇焦口苦舌乾求飲¶
　　恍惚忘飢兒孩受此艱辛藥餌如何救療人参𦍑¶
<pb:KR3e0067_WYG_359-30b>¶
　　活蝎尾當歸之類緫不相関更尋妙餌可也¶
恐悸喘息¶
　　驚悸心属喘息得同而言否愚曰非心主之若心¶
　　所受其疾不作喘發是知肝藏䰟肺藏魄魂魄不安¶
　　恐悸傷乎肝肺受其驚而受其喘湏求水飲肝受¶
　　其驚發喘細細若張口大喘者肝肺俱不利鎮心¶
　　安神調氣定喘未必盡善當于損益魂魄丸散㵼¶
　　心補肝竟切効¶
<pb:KR3e0067_WYG_359-31a>¶
食噎咳逆¶
　　兒孩睡息魂魄恬逰擊響髙聲傷乎其神睡中不¶
　　穏乃心不寜乳㓜飢渇飲食宜細掇物觸志傷乎¶
　　其氣令肺作噎肝脾發噫其氣逆升降其志不分¶
　　伸舒隂陽差忒胸襟欝悶良乆取氣發聲含飯靣¶
　　黒啼哭聲焦輕則咳逆致燥盛則咽塞不通所受¶
　　之後常作欬逆者良由食噎觸擊悶挫関竅宣通¶
　　臓腑即宜升降榮衛乃利逆若不早治欬逆肝腸¶
<pb:KR3e0067_WYG_359-31b>¶
　　終其身致疾而難療矣¶
令子無辜¶
　　夫人所藉者隂陽而生所宜者氣血而長血氣不¶
　　順則五臓以違其和隂陽不均則百脉亂其體流¶
　　之於表裏相恭注之於經絡致急凡周晬乳兒等¶
　　閑捉拳又挖齦身體檢束頭目揺動此乃隂陽有¶
　　虧榮衛失正即名胡孫禁十二種無辜疾之一也¶
　　母情不識見之喜笑復作體態教令致其然也乆¶
<pb:KR3e0067_WYG_359-32a>¶
　　而不已則其病漸至風痰之所攻驚熱之所作也¶
　　當遍舒其氣調其脉均其隂陽適其洒淅¶
受氣不促三才降氣數成方謂為人萬象論功道合始¶
　知得志胞胎既偹心定神全血脉未充骨萎髓薄筋¶
　力藉乎骨體智謀出乎心神為人恍惚者斯可知多¶
　忘者應由是傴偻者乃然侏儒者必告此不及受之¶
　重者身負五軟大過受之深者身負五硬由其脾肺心¶
　肝腎所属者氣血脉筋骨所受者體舌臂項膝其或¶
<pb:KR3e0067_WYG_359-32b>¶
　有疾于證候不及議者往往無辜無辜形體必定受¶
　氣不足謂知五硬五軟只許聞名稍有永醫難著後¶
　進執謂堪與療理者野老付之一笑¶
飯多傷氣¶
　㓜㓜未降形處胞胎藉母氣血滋䕃由如養素已誕¶
　之後繼時吻之以乳乳者化其氣血敷養肌膚百脉¶
　流和三焦頥順身體漸舒骨力漸壯三周所庇一生¶
　為幸其或母因産得疾血竭氣耗乳不成汁當召妳¶
<pb:KR3e0067_WYG_359-33a>¶
　子㸔顧貧乏之家食不繼口奚能講此其乳少其食¶
　多不益兒體其有不産之婦抱㓜繼宗終夜號啼惟¶
　飼飯食初傷其氣次傷其神重傷其命萎羸聲靸躁¶
　皮皺項軟足垂唇焦骨劣再過半載時光則兒氣散¶
　神敗凢人生子吮乳為正獨以榖食扶持十中未保¶
　一二抑服圓散强為勉之急吮乳䕃始得死中半活¶
　矣¶
臍腫受熱¶
<pb:KR3e0067_WYG_359-33b>¶
　　初生未及䕃乳洗能便用斷臍帶留一掘綿褁三¶
　　重受氣根全者其臍自深成胎數闕者臍自突臍¶
　　者受質之根也為人之本也形體之基也元命之¶
　　夀也迭月之前一臘之後其兒臍紅髙腫不作水¶
　　濕亦無風候但將胸堂仰起呃呃作聲闔家無見¶
　　責之老嫗有傷臍帶致之非也召愚一觀察知心¶
　　氣受之胎熱與利丁火少頃不展胸堂呃聲遂止¶
　　越宿視之臍根復本醫工與𫝊及洗搃施謬妄故¶
<pb:KR3e0067_WYG_359-34a>¶
　　書于褚果其宜哉謾峯頥以誚之云耳治中受病¶
　　諸證¶
鬼胎¶
　　婦人産育有患病胎者痛鄙婦人納鬼之氣而受¶
　　實非也鬼胎者乃父精不足母氣衰羸滋育涵泳¶
　　之不及護愛安存之失調方及七八箇月已降生¶
　　又有過及十月而生初生胎氣血虚羸降誕艱難¶
　　所言鬼者即胎氣怯弱榮衛不充致子萎稍語猶¶
<pb:KR3e0067_WYG_359-34b>¶
　　如菓子結實之時有所䕃藉不到灌溉失注為物褊¶
　　小其形猥襄無有可援如此之謂胎氣怯萎常與丸¶
　　散扶挾乳哺勻調氣血充䕃腸胃固壮筋骨即保其¶
　　盡善盖由受氣不足禀賦不全忽爾横殤非可惜邪¶
魃病¶
　　小兒有患病魃者非五臓𫝊變亦非六腑所主也¶
　　縁兒生後方及周晬母復有孕血氣所䕃分之兩¶
　　端是故胚胎漸傷乳汁成毒虚邪相攻兒吻致疾¶
<pb:KR3e0067_WYG_359-35a>¶
　　歛率其氣欝傷其神魄令兒疳虚尫羸枯悴煩躁¶
　　朝昏嘔噦日夜啼哭不可得療但速斷其乳温平胃¶
　　氣和順血脉自然而愈其有萎怯致痰乃成無辜¶
　　證(巢氏病源云小兒被鬾病者婦人懐姙有鬼神/導其腹中盖嫉妬所致或服邪藥令小兒鬾病)¶
　　(也姙娠婦人不必悉熊致鬾人時有此耳鬾之為/疾頻下痢寒熱往来毛髪&KR0034;鬡情思不悦是其證)¶
　　(也千金又論鬾曰小兒鬼也凢婦人先有小兒未/能行母繼有胎姙鬼未節乳漸覺羸痩骨立毛髪)¶
　　(稀黄不長時作壯熱大/便不勻乃鬼之症也)¶
胎氣¶
<pb:KR3e0067_WYG_359-35b>¶
　　初生牙兒三朝之後滿月之前所受諸証作疾輕¶
　　重不同者盖由胎氣禀賦有强弱其母飲食恣令飢¶
　　飽起止無忌坐卧不擇令兒得疾不寒即熱不虚¶
　　即怯熱乃作壅寒乃作泄虚即作驚怯即作結寒¶
　　則温之熱則凉之虚則壯榮怯則益衛驚用安神¶
　　結用利詳審用之不必過劑¶
胎病¶
　　牙兒胎病謂月數將滿母失護愛或勞動氣血相¶
<pb:KR3e0067_WYG_359-36a>¶
　　干或坐卧飢飽相役或冷熱飯食相制或恐怖血¶
　　脉相亂胎氣有傷兒形無補或因動土興工或由¶
　　榮葺房卧或移安居或更薦席雖不犯㓙神惡煞¶
　　終干礙子體兒身有因如此得疾者乃成終身疾¶
　　者斷不可醫初生㓜㓜又被干邪即時和順調理¶
胎病作熱¶
　　兒在胎中母多驚悸或因食熱毒之物生育之後¶
　　兒多虚痰氣急短滿眼目眵涙神困呵欠不發伸¶
<pb:KR3e0067_WYG_359-36b>¶
　　舒呃呃作聲狀小便不利或通利即有血水盛則¶
　　手常拳緊脚常搐縮眼常斜視身常掣跳皆因胎¶
　　中受熱宜速與大連翹飲子觧散諸熱次與消風¶
　　散數服無恙¶
胎氣藴熱¶
　　兒在胎中母多惱怒欝悶之情不散又因胎氣燥¶
　　濕兒生艱難母生驚悸是致乳汁不可兒吻成毒¶
　　故作熱令兒食即嘔吐眠不定席神不安穏聞響¶
<pb:KR3e0067_WYG_359-37a>¶
　　即掣若不觧藴毒熱相干乆作無辜成疾害生先¶
　　宜順氣次服四順若不安愈葱根必効¶
胎病風熱¶
　　兒在胎中母常喜食動風之物熱毒流𫝊致兒之疾¶
　　隠在經絡則手足拳攣注入血脉則肌體枯槁其¶
　　兒眼常喜竄血不䕃心神不守舎怯人怕物視作¶
　　定目若不早療恍恍惚惚形體雖長情性乖拙為¶
　　人多荒朝記夕忘雖乆受病不如無生盖父母但¶
<pb:KR3e0067_WYG_359-37b>¶
　　知惜其嬌姿安養無用之兒如此者凡胎氣服藥¶
　　須用詳細若以常方難治¶
胎病驚熱¶
　　兒在胎中母因驚悸驚氣入胎兒當受之生育之¶
　　後其兒精神不爽顔色虚白初則温温有熱其後¶
　　頰赤饒驚物動則恐響即悸若不綳抱安床取次¶
　　難為調適既有胎驚將傳胎風之候産母謹謹忌¶
　　食一切熱毒之物若作尋常畢竟難治是盖血脉¶
<pb:KR3e0067_WYG_359-38a>¶
　　柔弱臓腑虚怯不堪重劑何可攻擊是使智者怯¶
　　懼若輕受熱已有散即於項上生癤其大如拳名¶
　　曰驚癧湏當破之而後合之勿傅毒藥恐傷肌體¶
　　不惟傷壊深恐為禍¶
胎病風痰¶
　　兒在胎中母喜食熱毒之物熱即生風脾肺不利¶
　　遂有風痰雖不能損肌傷體其痰與風相襲痰多¶
　　風不散熱盛痰復生風痰能作熱更加暖被紅爐¶
<pb:KR3e0067_WYG_359-38b>¶
　　母食炙煿淹藏動風之物即時害生藥非不驗乳¶
　　汁之咎也如兒或患風痰不必下截風化痰藥但¶
　　清心肺凉膈利順三焦則自然安愈亦不可太凉¶
　　恐寒傷臓腑宜以消風散吞下白丸子至凉冷小¶
　　作丸¶
胎病結熱¶
　　兒在胎中母失調理恣縱飲食不加將護藴熱頗¶
　　乆及至生育熱氣隠蔽𫝊入於裏遂作悶結由熱¶
<pb:KR3e0067_WYG_359-39a>¶
　　極得之大便不通熱衝心腹脹臍突撮口努力停¶
　　欝急以三黄丸或四順七寳以通為度不必過劑¶
　　切不可下積丸子藥不惟無益恐反為害¶
胎病寒邪¶
　　兒在胎中母因感受寒邪熱氣煩蒸𫝊入胎臓兒¶
　　當受之及至生育令兒関竅不通精神昏濁作熱¶
　　加蒸啼聲不響號呌駭人未知之者將謂驚風妄¶
　　動臓腑或妄鎮心良由所受寒邪初只在表乆則¶
<pb:KR3e0067_WYG_359-39b>¶
　　傳裏邪氣亂真血脉皮毛皆不得其便腠理所拘¶
　　邪不得觧變蒸有違氣血致傷煩懆益増無能自¶
　　暢但與小柴胡湯服稍輕次以人参𦍑活散然胎¶
　　中所受未分表裏既生䕃庇當議和觧為良¶
胎病榮熱¶
　　兒在胎中母喜啖薑𤓰古人有云修竈缺唇食薑¶
　　餘指盖薑性至熱又是燎藏攻及血脉𫝊入於經則¶
　　令兒遍體生蛆瘡延毒熱瘡丹瘡之類經年發作¶
<pb:KR3e0067_WYG_359-40a>¶
　　或於頭額生核重則大發癰癤潰則爛壊皮膚十¶
　　死一生何堪忍見初生㓜㓜毒氣加盛肌肉柔弱¶
　　参术托裏互相扶持常與清心平調血脉母慎其¶
　　口父抱令暖醫工順理與扶其危¶
胎病衛熱¶
　　兒在胎中母傷和氣飢飽勞役神疲力倦否則憂¶
　　愁思慮役乎其中動乎其氣攻以隂邪干亂心魂流¶
　　入胎臓兒乃受之既生之後兒常昏困腹急氣粗¶
<pb:KR3e0067_WYG_359-40b>¶
　　重則喘急睡卧不穏狂啼煩哭肌肉不滋遍生瘡¶
　　痍身熱早晩精神少具宜平調臓腑臓腑既正熱自¶
　　散止¶
胎病臓寒¶
　　兒在胎中不理其身母喜食諸生冷物過度冷盛¶
　　既寒腸鳴泄利時時有作生育之後兒腹青脉膨¶
　　脹虚緊乃是虚氣入腹呃呃作聲日夜不禁雖則¶
　　漸長終是臓腑隂陽二氣受不匀調若不温平分¶
<pb:KR3e0067_WYG_359-41a>¶
　　氣長成痞結陽結易治冷結難醫誠宜母服藥¶
　　庶乳温令子調和¶
胎病潮熱¶
　　兒在胎中母曽發作子瘧或是因患瘴氣母或飲¶
　　酒無厭或是胃風傷暑經絡榮衛為熱所傷母雖¶
　　分娩以脱其難兒襲其氣隂陽不分初生嫩弱血¶
　　氣不和作熱潮來先寒関𦂳身體作顫庸工未識¶
　　其理即以艾炷灸之未免有傷經絡但與調中均¶
<pb:KR3e0067_WYG_359-41b>¶
　　其隂陽便可漸安¶
急驚風候醫云陽癎也手足搐搦涎潮大熱醫家下之¶
　往往利以輕粉或水銀巴豆此等毒藥雖已㽔省精¶
　神猶尚昏沉未快乳食者或有餘熱其候欲得安痊¶
　平和只可用平穏藥調胃氣不可便與燥熱藥若與¶
　服之其候復作矣¶
　　(小兒驚風之後胃虚不食助胃生氣以截風藥移/狂生胃散或觀音散中加用全蝎天麻殭蚕白附)¶
　　(防風𦍑活之類生薑&KR0037;子同煎自然胃壯㵼止諸/風不作雖則驚熱及搐搦皆去其精神未爽不可)¶
<pb:KR3e0067_WYG_359-42a>¶
　　(便謂無事若用補藥助虚乾薑豆䓻硫黄附子之/類則熱復來其候又發凡治急驚之候正謂醫療)¶
　　(豈可&KR0205;云調理用藥乃在一時之乆若少寛緩症/候轉加深重醫者既知當下即可量其輕重如病)¶
　　(五六分只下三四分許随通且利熱去痰消則病/徐徐减差不揣度一槩并湯下之太過傷害臓腑)¶
　　(痰轉隂候乃作驚風候/豈可臨時生胃囬陽)¶
慢驚風候醫云隂癎也良由急驚用寒凉之藥太過轉¶
　加深重𫝊作慢驚或因吐痢不止而成慢驚或因澡¶
　浴感風不觧而作慢驚或因風食二癎不治而變成¶
　慢驚或因咳嗽下痰轉虚而成慢驚因由甚衆槩而¶
<pb:KR3e0067_WYG_359-42b>¶
　舉之病家怕驚不怕㵼良醫怕㵼不怕驚其㵼不止¶
　驚風愈盛若與治驚更用寒凉之藥且㵼轉多病加¶
　進重矣¶
　　(小兒脾胃虚怯方作吐㵼其証有五有熱吐冷吐淹/虚吐痰吐食所言熱食吐者謂母飲酒吃肥炙&KR1020;)¶
　　(藏或胃風傷暑致熱兒吻乳入胃遂成熱吐冷吐/者謂兒胃冷加以宿冷之物與食即吐虚吐者其)¶
　　(兒肌熱神困疳積未消胃堂久虚即吐痰吐者/其兒胃氣本虚復感寒邪生痰作熱留滯胸膈)¶
　　(故吐食吐者其兒胃弱飲食不節強食傷脾作熱/神困吐後即逆病家但知其吐不明所以且吐兼)¶
　　(㵼作其名曰霍亂其吐後又推輕重有五初則乳/自流出謂之哯哯之不已即謂之吐吐之不已即)¶
<pb:KR3e0067_WYG_359-43a>¶
　　(作嘔嘔之不已即作噦自嘔逆噦皆冇出聲動氣/嘔者口開而作逆者心胸上下氣逆欝築噦者無)¶
　　(物可出即膈虚胃寒引噦噦作聲此等候惡湏臾/證變即慢脾風熱者吐先去風痰冷吐虚吐與生)¶
　　(胃氣痰吐即與下之次與正氣食吐宜與禢氣豈/可一槩理之吐㵼不止脾虚風生眼開慢驚眼合)¶
　　(慢脾治之不當更下驚藥旋腫而死豈可得而塌/療兒分長㓜病察虚實有吐㵼三五日發風者有)¶
　　(一日半日而發者大抵女孩以吐為急男以㵼為/速若虚暴吐才作便得之惟有疳㵼不成風候乆)¶
　　(則患無辜証終于虚乏驚藥及寒凉之藥切不/可用亦不可用大熱藥其候乃属隂證)¶
小兒熱證古分十種為緫例有驚熱疳熱風熱潮熱傷¶
　寒熱瘧熱積熱丹熱瘡&KR1028;熱餘毒熱¶
<pb:KR3e0067_WYG_359-43b>¶
　　(十種熱證病各不同已有觸類而作潮熱者即痞/癖熱也類近積熱證先腹肚熱脚冷者是傷寒熱)¶
　　(與瘡&KR1028;熱亦相類且傷寒有三種皆從表發入裏/瘡&KR1028;随五臓所受從裏入表故不同根風熱與驚)¶
　　(熱亦相近疳熱與餘毒熱類疳有五證瘧有五候/皆由脾家隂陽不順若驚熱盛即風熱作丹毒熱)¶
　　(有類種皆五臓熱毒所作自上發下曰毒自下發/上曰丹毒各随輕重又有一種名曰龍帶横腰過)¶
　　(肚上或至胸前相交者重有如火燔其候亦同丹/治病候餘毒熱諸證皆有之適輕重類諸證而調)¶
　　(觧不可越前病用藥如傷寒後有餘毒熱則於傷/寒調理下而觧餘皆倣之大抵驚熱凉之風熱化)¶
　　(之疳熱補之潮熱散之傷寒熱觧之瘧熱分之積/熱利之丹熱消之瘡疹熱甚表之諸證餘熱皆和)¶
　　(凡證不可便下盖小兒得病皆由身體柔弱中/来雖有外感冝先和脾調胃令其充實後以藥)¶
<pb:KR3e0067_WYG_359-44a>¶
　　(下之方保無虞若積症已作可先下而後與調/胃藥服之然下藥一應即止不可太過太過則)¶
　　(傷脾胃反致病重也惟痞癖證定宜先去寒熱/寒熱已去方可用下總以通為度下之太過反)¶
　　(生重熱雖有重熱即不宜用凉藥/宜以調理胃氣藥與之尤宜深究)¶
小兒傷寒正受夾驚夾食¶
　　(正受傷寒所由冷邪感于胃傷于腠理輕則傷風/重則壯熱頭疼鼻塞流涕斯乃正傷寒候又有傷)¶
　　(風傷暑傷冷傷濕皆能作熱困乏但不咳𠻳又有/因驚之時而傷寒故云夾驚又有因食之時而感)¶
　　(寒氣者故下曰夾食大抵傷寒或有它證以積之類/切不可妄  者下之太早表裏俱虚難以調理謂之)¶
　　(壊證大人壊證由尚可藥小兒壊證救療無門凢/傷寒有驚候亦不可下藥雖夾驚又有不可用驚)¶
<pb:KR3e0067_WYG_359-44b>¶
　　(藥㓜㓜傷寒只可觧表雖曰用表不可令兒汗出/如王氏曰杜薄苛散和劑方四人参𦍑活散之類)¶
　　(若熱在裏讝語煩躁于證當下只用散末藥七寳/洗心散四順飲犀角飲之類不可用丸子或以取)¶
　　(積藥下之其熱不去反成無辜夾食者于理用下/宜以紫霜量虚實兒用湏問先傷寒後夾食後傷)¶
　　(寒然傷寒夾食乃在于食時之間惟母覺知其先/後多是不覺若知之以後受者先調理之既不明)¶
　　(其先後即解表可以扶裏此法為尤善也且下/與表二不可並行且如三日前在表三日後在)¶
　　(裏斯乃犬槩約而言之恐後人傳之不當反為/其後凡傷寒在表即觧在裏則下不可以日限)¶
　　(為拘其或有在表裏之間亦宜和觧如又不愈/小柴胡湯治之又不愈候𫝊裏下為良大者讝)¶
　　(語小即煩啼切不可意急/取愈宜在用心明究表裏)¶
<pb:KR3e0067_WYG_359-45a>¶
小兒積證¶
　　(積證最為要𦂳病家將作尋常醫者不急治之反/至𫝊變方覺困重東漢王氏不言疳與㵼及痢即)¶
　　(還證而已所以治未病之病凡小兒自㓜及長不/患驚風癎痙癲痙有之矣未聞無患積證者五臓)¶
　　(之所積名曰積六腑之所聚名曰聚且小兒只理五臟/受病故不有大聚證者六腑属陽雖有疾不治而自)¶
　　(愈且骨属腑氣生于漸乃脾胃主有疾當治之臓/属隂治之尤難調治四季有積欲調理之皆可用)¶
　　(藥但當究其虚實然後利之既有積氣不能全實説/量其輕重故古人有拔積療積消積化積無積之)¶
小兒有患驚風痰熱四證如何用藥¶
　　(小兒有熱熱盛生痰生驚驚盛發搐又盛牙関𦂳/急及盛及眼上竄痰涎擁牙関𦂳風熱極閉經絡)¶
<pb:KR3e0067_WYG_359-45b>¶
　　(即作搐搧涎擁胃口悶亂不省才入中脘手足拳/攣関竅不通百脉凝滯有退熱而愈者有治驚)¶
　　(而愈者有袪風而愈者有化痰通関而愈者皆是/依證用藥不可不究其所以凡病在熱不可妄治)¶
　　(痰病在驚不可妄治風病在痰不可便治驚病在/風不可治搐凡治小兒病在驚由痰熱痰只可退)¶
　　(熱化痰其驚自止病在風風由驚作只可利驚化/痰其風自散病在痰涎急湏退熱化痰若有搐湏)¶
　　(用截風散驚若意急雖治驚痰不化熱何以退驚如/何自止化其痰熱若不退風亦不散痰如何去是)¶
　　(知不治之治/所以治之)¶
小兒泄㵼除疳㵼為虚熱餘㵼皆臓腑虚寒怯弱得之¶
　　(小兒臓寒腑冷大腸不禁緫謂之㵼分别輕重究/竟緩速者有溏泄有滑有利有洞五者不同豈可)¶
<pb:KR3e0067_WYG_359-46a>¶
　　(一槩而理溏者糟粕不聚由其尚濃似㵼非㵼泄/者無時而作或出不知利者直射濺溜氣從中脱)¶
　　(滑者穀食直過腸胃不化洞者頃然下之如桶散/潰餘更不留即知其兒臓寒腑冷㵼之作疾其來)¶
　　(緩速輕重可知凢児㵼糞出青色者盖脾受肝經/所制肝属乙木能尅土所勝之氣故見本質由其)¶
　　(臟之虚寒非謂驚也又㵼初黄良乆變青色乃臓/之㣲又㵼藥物直過尤寒滑凡虚滑三五次即困)¶
　　(乏若不急與温其臓調其胃平順三焦和正榮衛/不爾即慢驚證候𫝊變𫝊如此之急欲以止㵼藥)¶
　　(次苐理之往往不及惟務温其臓腑臓腑既温寒/何能留于腸胃之間或以熱藥頓止則熱及為他)¶
　　(疾湏先投澁腸藥然後生胃正氣與服切不可意/急過劑投之熱藥也稍或臓腑至虚孩童困乏四)¶
　　(肢軟冷者是胃逆證當用黒附子白术乾薑/量輕重而用凡投熱藥㵼止則痢作無疑)¶
<pb:KR3e0067_WYG_359-46b>¶
小兒痢疾醫云五疳八痢究其理種數多端輕重不一¶
　　(痢者利也痢之為痢無積不成反至積化成痢且厚/脾胃亦虚即不可便下善治痢者生其胃温其脾)¶
　　(其腸和其氣無不愈也若成痢疾故不可下下之/反虚作渇浮腫痞滿脹急不食亦未可便補補則)¶
　　(傷熱能令脱肛切與禁却一切毒食之物頻與生/胃謂赤或氣或白即是冷熱不調或受暑知温即)¶
　　(與分隂陽氣利水榖道若裏急即與厚腸胃肚痛/即與和順氣温臓或化白者乃積冷毒加之即挨)¶
　　(其毒却與温其脾胃其痢自止凡痢疾能飲食可/治不能飲食疾名噤口主不食而死又有毒氣侵)¶
　　(胃口亦不飲食或急痢疾因食毒物下攻腸頭觧/血頞汗肛脱㵼下惡物可畏腹肚㽲痛裏急後重)¶
　　(名曰滑腸此三種痢疾最為惡疾乃是十二種中/皆能𫝊受而作此疾凡言小兒美飲食者飲謂飲)¶
<pb:KR3e0067_WYG_359-47a>¶
　　(乳食謂食飯若病中能飲水漿喜食菓子魚肉之/類者亦助其虚不能令臓腑充实湏是白粽子爛)¶
　　(煮飲可矣若以葱粿䊦粘膩不堪脾胃之物尤其/增困㓜者吻乳尅化漸安五臓平和六腑調貼然)¶
　　(後隂陽自均氣脉自壯丸散湯劑不必抑之或有/餘毒宜以順調緩助不可攻之又有時氣作痢薫)¶
　　(習相染而或由天氣晴雨不常隂濕冷熱相干腸/胃糟粕不聚遂成其疾腸肚疞痛裏急後重他藥)¶
　　(莫治者宜服木香黄連地榆川當歸白芍藥赤肉/豆&KR0371;為末蒸烏梅肉丸&KR0037;子湯下三五十丸如麻)¶
　　(子大加/减神良)¶
小兒疳疾證數端其後不同發作不常治療不一方論¶
　不等輕重斟酌随宜設方必有可理者¶
<pb:KR3e0067_WYG_359-47b>¶
　　(疳者甘也疳因脾家有積虚而致其積不可復食/粘膩甘甜生冷炙&KR1020;之物故名曰疳初作名疳氣)¶
　　(皆飲食不莭生冷相投積傷乆滯不化而得之乆/則疳氣𫝊于五臓𫝊足名疳極候腹大候雖食)¶
　　(不生肌肉作渇煩燥名虚候時發潮熱盗汗常有/名疳勞候如手足無肉者多名丁奚候自丁奚翻)¶
　　(食吐蟲虚熱來去名曰哺露十嵗以下曰疳以上/曰疳勞治勞之理悉不用疳藥盖疾作傳足非常)¶
　　(治疳之法理其氣虚助其血弱調令脉壯消其蟲/子散去疳熱和順三焦無由用急力攻治不可勉)¶
　　(強投藥只可對候而設不得過劑若冷藥易動臓/腑躁藥易損三焦審察端的丸散随其輕重無所)¶
　　(失/矣)¶
小兒諸證悉皆着載方藥調理發度惟有咳嗽一證究¶
<pb:KR3e0067_WYG_359-48a>¶
　莫能盡月内牙兒難醫百日嬰孩亦難調理¶
　　(所言牙兒及嬰孩咳嗽難治者盖為初生血氣㣲寒/弱五臓未充身體未周應變應蒸未周之兒所感)¶
　　(邪攻及腠理表裏相干邪正相勝隂陽未和不可/強主攻治妄主吐妄下妄汗補皆令兒疾轉盛不)¶
　　(惟無益甚有害傷㓜㓜咳嗽乳母之過丸散狼虎/醫人之罪豈特牙兒及孩童難為調理小兒有咳)¶
　　(嗽未許一二服藥便見安樂雖傷寒傷風證候已/歸半復且咳𠻳尚作大抵究竟小兒咳嗽先㸔有)¶
　　(無熱與痰有熱在表無熱𫝊過是未𫝊痰稠熱盛/痰壅即吐宜服補肺散人参伏苓麻黄白术杏仁)¶
　　(甘草阿膠訶子地骨皮桑白皮桔梗有痰加半夏/風熱加防風天麻服之自然痰化熱散咳嗽漸愈)¶
　　(未可直用麄澁藥白礬南星石膏雄黄砒粉之類/宜先滋潤脾肺次用王氏金華散少少時時與服)¶
<pb:KR3e0067_WYG_359-48b>¶
　　(或以白丸子加雄朱腦子随大小作丸凡兒患嗽/湏究表裏未可以動手便攻若用金石藥直入胃)¶
　　(脘乃成提脾風候手足勿曲又何所益巴荳輕粉/砒霜藥下之腸胃不禁湏㬰成風亦何所益只用)¶
　　(温平與表順助其氣滋潤腑經和順三焦其痰漸/化其熱自退不必攻醫所謂理𠻳宜且補氣化痰)¶
　　(即生胃氣胃開氣壯即𠻳漸减胃正即痰不生肺/滋即嗽不有然小兒氣弱其嗽作熱與大人一同)¶
　　(而用藥調理實不同又有時氣咳嗽謂天時冷熱/不同㓜㓜虚怯受患者表其𠻳曰夜不輟或吐或)¶
　　(喘痰熱壅盛至重者利之即愈謂用大黄朴消枳/實陳皮半夏人参厚朴柴胡心神煩悶胸膈不快)¶
　　(方冝與服無熱/與痰亦可不下)¶
　　　審小兒得病之源¶
<pb:KR3e0067_WYG_359-49a>¶
大喜後乳食多變驚癎¶
　　喜属心大喜後乳食則傷心錢氏云心主驚驚是¶
　　癎也素問云暴¶
大飲後迎風多成暴厥¶
　　大飽則食氣上衝心肺之間未散卒被風冷所傷¶
　　故暴厥不醒如中風之狀脩真秘訣云熱食汗出¶
　　盪風發痙頭疼多腫¶
大驚後乳食嘔吐心痛¶
<pb:KR3e0067_WYG_359-49b>¶
　　大驚後乳食則手少隂經受邪多成心痛抱扑子¶
　　云夾驚便食多成心痛心主驚故也大驚飲食氣¶
　　節不通或吐逆翻胃¶
大驚後飲水乆成不語¶
　　心主驚驚後飲水則傷心心氣通于舌舌本無力¶
　　故不語也亦能成水痢癖寳鑑云小兒水痢癖者¶
　　因飲水兒被驚則成也¶
當風乳食兒成吐嗽腹膨¶
<pb:KR3e0067_WYG_359-50a>¶
　　倉公云小兒飲乳迎風風冷入肺則令咳嗽又經¶
　　云形寒飲冷則傷肺肺傷則咳嗽肺主氣氣傷則¶
　　腹脹¶
當風飲水成雀目青盲¶
　　素問云風氣通於肺當風飲水則水停於肝肝氣¶
　　通於目故成青盲雀目也寳鑑云小兒飲水乆停¶
　　肝翳障全生辨物難夜裏不明為雀目青盲晝夕¶
　　一般般¶
<pb:KR3e0067_WYG_359-50b>¶
夜露下乳兒多成嘔吐¶
　　夜露下乳兒隂氣入咽冷乳不散多生嘔逆脩真¶
　　秘訣云夜露食其上有邪氣¶
夜露下飲水多成洩㵼¶
　　素問云濕勝在内攻於脾胃脾胃受濕則水糓不¶
　　分水榖不和故大腸𫝊道而乃注㵼也¶
正食便乳成疳黄口臭¶
　　王氏云正食便乳令兒口臭牙中血出通真子云¶
<pb:KR3e0067_WYG_359-51a>¶
　　乳食並食令兒面黄口臭又能生痰癖巢氏云飲¶
　　乳食哺不能無痰癖¶
正汗便乳成心疳壯熱¶
　　葛洪云汗者心之液正汗便乳則傷其心心傷則¶
　　液散液散則皮膚苦燥成心疳壯熱錢氏云心疳¶
　　面黄臉赤身體壯熱脩真秘訣云大汗脱衣得徧¶
　　風半身不遂¶
食熱麫乳兒多成龜胸¶
<pb:KR3e0067_WYG_359-51b>¶
　　聖恵方云小兒龜胸縁肺熱脹滿所生又乳母盗¶
　　食五辛熱麫令兒龜胸也孫兆云母食五辛令兒¶
　　龜胸¶
食酸鹹炙&KR1020;乳兒成渇¶
　　聖惠方云乳母盗食五辛多味酸鹹夜飱炙&KR1020;心¶
　　胸停滯便即乳兒致臓腑生熱熱則燥煩致令渇¶
　　不止也又兒食醤肉渇飲水則成渇痢¶
母醉卧當風乳兒失音¶
<pb:KR3e0067_WYG_359-52a>¶
　　抱朴子云乳母飲酒過度當風取凉仰卧乳兒風¶
　　冷酒毒氣亂之乳干入喉咽之間故令兒失音不¶
　　語也¶
母飽便乳兒身熱喘急¶
　　孫氏云乳母大飽胸膈停滯氣息未調便即乳兒¶
　　遂令身熱喘急怒傷隂暴喜傷陽孫真人云傷隂¶
　　則㵼傷陽則驚¶
大喜後飲水多成喘息¶
<pb:KR3e0067_WYG_359-52b>¶
　　喜後飲水則停於上膈令胸喘急通真子云喜後¶
　　飲水水傷于三焦令氣息喘急聖惠方云汗後飲¶
　　水必成喘也盖喜属心汗亦属心故也¶
大哭後飲水多成𠻳噎¶
　　哭属肺大哭後飲水則氣道不通成痰𠻳氣噎聖¶
　　惠方云飲水積結不散故成痰也又云肺水氣乗¶
　　之則多咳𠻳也倉公云哭人飲成氣噎嘔吐咳𠻳¶
　　痰水¶
<pb:KR3e0067_WYG_359-53a>¶
大飢後乳食多成腹痛¶
　　飢後飲水則冷濕傷於脾脾氣受濕則冷腹痛素¶
　　問云濕盛則㵼聖惠方云飲冷過多結在心下故¶
　　令心腹滿痛也¶
大飽後飲水多成氣逆¶
　　素問云飲多則肺布葉故是氣逆而上奔故能生¶
　　痰疾道書云飲食過多成痰癖氣逆養生云飲水¶
　　莫急嚥乆成氣病¶
<pb:KR3e0067_WYG_359-53b>¶
　萬全云醉飽傷勞便乳兒者多成疳病¶
飲水便乳積痰成驚風¶
　　寳鑑云飲水并傷乳為痰結在胸令兒上吐下㵼¶
　　與癎病實則身多熱虚則身多寒早湏醫治如乆¶
　　則變驚風脩真秘訣云渇飲過多則成痰癖¶
飲酒食肉乳兒成天弔¶
　　聖惠方云乳母食飲無常酒肉過度熱毒氣流入¶
　　乳中即便乳兒心肺生熱毒既盛風邪所傷則令¶
<pb:KR3e0067_WYG_359-54a>¶
　　心神驚悸眼目反張壯熱不仁四肢抽掣故成天¶
　　弔¶
嗽後飲乳成乳驚喘噎痰¶
　　𠻳者肺也𠻳後飲乳痰聚不㪚氣道不利関膈不¶
　　通関膈不通則成痰噎痰噎即驚喘¶
𠻳後飲水成鼻&KR1604;多涕¶
　　嗽主肺肺氣通於鼻𠻳後飲水則傷於肺氣肺氣¶
　　受寒則鼻&KR1604;多涕寳鑑曰清涕出肺受寒¶
<pb:KR3e0067_WYG_359-54b>¶
悲喜未定便乳成涎𠻳¶
　　悲喜未定便乳兒者涎𠻳引風此孟氏云小兒悲¶
　　喜未定便飲乳者則傷肝心風火交急則化成痰¶
　　𠻳¶
悲喜未定飲水成吐血¶
　　悲喜未定氣血不和飲水則逆其氣氣逆則勝血¶
　　血随氣行故令吐血萬全方云渇飲水多停心下¶
　　故令喘𠻳甚則唾血¶
<pb:KR3e0067_WYG_359-55a>¶
兒啼未定便乳生癭氣¶
　　聖惠方云兒啼未定以乳乳之令氣不得消散故¶
　　結聚成癭氣也孟氏云兒啼未定肺竅開便即乳¶
　　兒與氣相逆氣結停積多成瘰癧¶
兒啼未定飲水成胸髙¶
　　孟氏云兒啼未定飲水則痰結痰結則脹肺肺脹¶
　　則脑髙巢氏云痰者水飲停結胸膈之間故結成¶
　　痰也又云再若為風冷所加即氣聚於肺肺脹則¶
<pb:KR3e0067_WYG_359-55b>¶
　　脑髙氣結急¶
拭浴未乾乳兒生瘡疥¶
　　寳鑑云小兒癬是母於風中浴後拭之未乾和水¶
　　飲乳及夏月汗出而不收生瘡細星星是也修真¶
　　秘訣云炊湯洗靣無光彩作甑哇瘡¶
拭浴未乾飲水成頭疼¶
　　拭浴未乾便飲水者則内外傷冷故令身熱頭疼¶
　　葛氏云濕體飲水則内外寒冷交攻遂發頭疼身¶
<pb:KR3e0067_WYG_359-56a>¶
　　熱仙經曰炊湯洗浴則多成痺¶
喜乳涎喘生驚¶
　　孫兆云令兒上氣㒹狂亦令兒生痰喘急或生驚¶
怒乳疝氣腹脹¶
　　千金翼云怒乳令兒疝氣扁鵲云女子則腹脹¶
寒乳妳片不化¶
　　華陀云乳氣寒虚冷故令便青而啼千金翼云令¶
　　兒咳𠻳¶
<pb:KR3e0067_WYG_359-56b>¶
熱乳靣黄不食¶
　　千金翼云令兒嘔吐張氏云熱乳則傷肺氣令兒¶
　　龜胸¶
氣乳吐㵼腹脹¶
　　寳鑑云令兒面黄白乳哺減少腹脹滿¶
病乳能生諸疾¶
　　令兒黄痩骨蒸盗汗嗞煎夜哭孫氏云病乳則致虚¶
　　羸及生諸疾¶
<pb:KR3e0067_WYG_359-57a>¶
壅乳吐逆生痰¶
　　靈秘云壅乳成痰涎涎壅生驚寳鑑云壅乳成妳¶
　　癖又吐逆生痰¶
鬾乳腹急臟冷¶
　　寳鑑云腹急而㵼脑皆熱夜啼肌痩又有積塊¶
醉乳恍惚多驚¶
　　千金翼云令小兒熱腹急痛扁鵲云醉滛情亂兒¶
　　恍惚多驚¶
<pb:KR3e0067_WYG_359-57b>¶
滛乳心發驚癎¶
　　寳鑑云乳母滛泆情亂乳兒令吐㵼身熱啼呌如¶
　　吐㵼不治即變驚故乳兒者不可不禁忌也凡¶
　　喜怒氣亂未定乳兒則成吐㵼腹痛疳黄不食寒¶
　　熱壅積不散兒即成痰癖涎𠻳腹脹龜脑醉滛喘¶
　　乳多吐發驚癎聖惠方云醉滛喘乳能殺小兒聖¶
　　濟經論乳者夏不可熱熱則逆冬不可寒寒則咳痢¶
　　母不可怒怒則令上氣顛狂母不可醉醉則令身¶
<pb:KR3e0067_WYG_359-58a>¶
　　熱腹滿母方吐下而乳則致虚羸母有積熱而乳¶
　　則變黄不能食親房而乳則致痩悴交脛不能行¶
　　大抵母乳食不便則生疾病¶
　　　病源歌¶
胎風腹痛¶
　　胎病變胎風胎驚變不同胎癎寒腹痛胎熱搐弩¶
内弔夜啼百日外多有此證¶
　　盤腸内弔躽身哭氣弔疼時曲臍腹每夜多啼直¶
<pb:KR3e0067_WYG_359-58b>¶
　　至明胎中有毒腸間搐¶
盤腸内弔十嵗上下多有此證¶
　　盤腸弔痛令兒哭氣刺攻衝聲漉漉臍上如蛇隐¶
　　見形發歇無時因積毒¶
只吐不㵼惡候¶
　　傷乳停胸膈生痰作吐頻不宜尿糞澁尤忌燥紅¶
　　唇¶
壅乳生吐惡候¶
<pb:KR3e0067_WYG_359-59a>¶
　　孩兒何嘔逆壅乳為脾傷脾觧腸因冷頻頻吐不¶
　　宜素問云食則嘔者物盛滿而上溢巢氏云小兒¶
　　哯者乳哺冷熱不調則令停胸膈因乳哺前後相¶
　　觸氣不宣流故令兒吐哯也¶
吐乳發搐惡候¶
　　吐乳頻頻必發驚脾虚困弱失精神精神既失涎¶
　　潮盛顖腫青筋不救因¶
哯乳生涎¶
<pb:KR3e0067_WYG_359-59b>¶
　　哯乳非為涎結生甚可疑闘精防掣搐咂口必驚危¶
食停中脘急利大便¶
　　食停中脘内嘔逆氣難通不㵼時為痛生痰必引¶
　　風¶
嗞煎生驚¶
　　嗞煎無體熱風生五臓中靣青因腹痛不爾變驚¶
　　風¶
呵欠生驚¶
<pb:KR3e0067_WYG_359-60a>¶
　　呵欠若頻頻睛邪撮口唇雖然驚未發啼哭動心¶
　　神¶
搖頭生驚¶
　　揺頭頻擦靣抝頸亦因風目助青鮮綻牽身搦若¶
　　弓¶
悲喜莫乳¶
　　悲喜令兒乳痰涎𠻳不通停留胸膈上吐逆未生¶
　　風巢氏云小兒食乳因冷熱不調停積胸膈之間結而¶
<pb:KR3e0067_WYG_359-60b>¶
　　成痰痰多則令飲不下吐痰沫變痰結癥壯熱痰¶
　　實壯熱不止則發驚癎¶
肺穴傷風¶
　　肺穴傷風冷痰涎喘𠻳聲嗞煎因有熱恍惚自然¶
　　驚¶
傷暖傷風¶
　　傷暖傷風冷令兒鼻不通乳多咽不利痰聚引驚¶
　　風¶
<pb:KR3e0067_WYG_359-61a>¶
咳𠻳因風¶
　　咳𠻳因風肺受寒痰涎喘急眼難安時時發熱心¶
　　煩躁臉赤唇紅口鼻乾鼻内流涕亦然錢氏云𠻳¶
　　而不吐痰熱在上焦甘草桔梗身熱𠻳受邪重身¶
　　凉受邪輕¶
胃冷欬逆治用香南散¶
　　咳逆寒生胃連聲最損人衛虚榮不順撁引痛頻¶
　　頻肺冷𫝊於脾胃素問云噫巢氏云風冷傷於肺¶
<pb:KR3e0067_WYG_359-61b>¶
鼻塞不通¶
　　邪客皮毛為中風致令鼻塞氣難通寒停顖户流清¶
　　涕息肉生成滿鼻中¶
鼻流清涕¶
　　鼻内流清涕元因肺感寒寒停𫝊腦戸臭涕不曽乾¶
喘臭聲嗄惡證¶
　　寒邪傷肺咽啼哭啞無聲氣結停胸膈痰涎喘自¶
　　驚¶
<pb:KR3e0067_WYG_359-62a>¶
驚喘痰噎¶
　　驚喘痰潮噎風驚又食傷盖因三種作發熱體如¶
　　湯¶
驚痰壅滯¶
　　痰涎壅乳滯胸中膈節令兒氣不通𠻳吐正喘息急¶
　　急精神恍惚變驚風¶
驚後成癎¶
　　慢驚雖瘥後涎唾溢難收發歇成痰疾精神不自¶
<pb:KR3e0067_WYG_359-62b>¶
　　由¶
驚後肢軟¶
　　慢驚雖瘥後神思一如痴不語因痰滯湏防軟四¶
　　肢¶
驚風不語惡候¶
　　驚風得病不能言只被風邪五臓綿涎滯肺心関¶
　　氣道致令聲語不相連¶
癎病潮歇¶
<pb:KR3e0067_WYG_359-63a>¶
　　癎來朴地口流涎嚼舌唇青眼鼻牽頭顫手揺痰¶
　　壅噎朝昏退息復依然¶
痙病強直惡¶
　　強直反如弓神昏似中風涎流唇口動瘈瘲與癎¶
　　同¶
顛狂嗔喜¶
　　重隂相勝必為顛嗔喜無時靣目鮮陽盛兩争強¶
　　目作或歌或哭妄驚眠¶
<pb:KR3e0067_WYG_359-63b>¶
傷寒驚狂¶
　　傷寒身發熱狂顛臉赤唇紅目又鮮氣促生涎多¶
　　渇燥畨睛牽動不能眠¶
傷寒結胸惡候¶
　　傷寒因下早腫痛結胸間痞悶時為喘皮膚作錦斑¶
時氣𫝊變仲景云寒毒藏于肌骨至春即發病¶
　　時氣因邪觸春秋及夏冬受邪肌肉内傷客衛榮¶
　　中頭痛渾身熱心煩兩頰紅鼻清涎𠻳𡁲傳變似¶
<pb:KR3e0067_WYG_359-64a>¶
　　傷風¶
夜熱日凉¶
　　夜熱身如火才明依舊凉非於邪氣作盖為客風¶
　　傷疳熱尿多赤脾蒸糞帶黄汗來方始退肌體漸¶
　　羸尫¶
頭熱身凉六傷合¶
　　頭熱却身凉隂虧不順陽隂沉陽不降病作必為¶
　　殃¶
<pb:KR3e0067_WYG_359-64b>¶
頭疼頭熱同前法¶
　　諸病傷腦尸熱痛只攻頭隂被陽相隔衛行榮不¶
　　流¶
身熱發厥乆㵼利多此虚熱¶
　　氣熱多發厥血虚湏作熱氣血若俱虚身熱手足¶
　　厥¶
乆熱筋疼¶
　　乆熱傷筋骨伸舒痛若風亦能成軟弱血氣不能通¶
<pb:KR3e0067_WYG_359-65a>¶
乆熱頭暈¶
　　乆熱主頭暈心虚卧不寜骨蒸㣲有汗憔悴减形¶
　　容¶
風熱相兢驅風膏宣風散¶
　　風熱互相競風攣不自由疼牽腰脊曲痛引熱攻¶
　　頭¶
掩靣驚哭袪風膏琥珀散¶
　　掩靣藏頭哭心虚怕見人驚潮肝腎作戞齒及牽¶
<pb:KR3e0067_WYG_359-65b>¶
　　唇¶
伏熱生驚¶
　　伏熱生涎燥多嗔見食悲向明曽不樂入暗稍相¶
　　宜或即鮮雙目無時腫四肢渇煩尋冷地暑毒作¶
　　驚危¶
中暑似驚惡候¶
　　暑伏傷心壯若驚頭疼熱渇燥無聲昏沉喘噎涎¶
　　無汗手足掣抽眼鬬睛¶
<pb:KR3e0067_WYG_359-66a>¶
傷寒鼻衂¶
　　傷寒何鼻衂盖為熱𫝊心合汗應無汗陽邪氣受¶
　　身¶
吐血氣逆¶
　　血虚氣盛不和同熱毒流心引肺風忽爾氣虚¶
　　榮衛逆吐出鮮明㸃㸃紅¶
痰中有血¶
　　咳𠻳痰中忽有紅風傷氣血不和同痰中濃血因頻¶
<pb:KR3e0067_WYG_359-66b>¶
　　𠻳脉損聲粗必引紅¶
大便下血¶
　　風冷傷癎有熱攻交相繫作糞湏紅疳傷臓腑令¶
　　便血(錢氏云筋疳傷血而痩姚/氏云疳傷心肺腸中血)濕暑兼停在胃中¶
　　(古書云腸中兼温/毒血下如赤豆汁)¶
血淋尿血¶
　　乆熱膀胱内脬中積聚成小便時下血澁少痛肝¶
　　心¶
<pb:KR3e0067_WYG_359-67a>¶
熱淋血澁¶
　　三焦因有熱熱聚入膀胱結澁隂中痛淋漓渃色¶
　　黄¶
石淋沙石¶
　　膀胱并腎熱少尿脬中結似石或如沙澁痛難沉¶
　　㵼¶
氣淋頻澁¶
　　寒氣膀胱内尿難澁又頻腎虚脬受冷尿道不藏¶
<pb:KR3e0067_WYG_359-67b>¶
　　精¶
寒淋如膏¶
　　淋瀝脂膏水脬寒腎氣虚若頻清夜耗白濁又難¶
　　除¶
尿泉不止¶
　　尿泉頻不止脬内不收藏冷滑溺難禁亡津耗小¶
　　腸¶
脬囊疼通¶
<pb:KR3e0067_WYG_359-68a>¶
　　脬轉尿時疼尿時却似常非干淋瀝病氣壅結膀胱¶
遺溺¶
　　膀胱因受冷夜卧必尿床乆則遺便溺淋瀝滑小¶
　　腸¶
疳蝕女隂有疳深者自然生䖝亦用董法¶
　　疳蝕隂中腫浸滛漸作瘡白膿如帶下乆耗即痿¶
　　黄香蟾丸加附子龍骨各半兩外用蟾酥膏傅之¶
蟲攻下部¶
<pb:KR3e0067_WYG_359-68b>¶
　　疳回攻下部侵蝕至肛門痒痛蟲來嘔疳深病在¶
　　根(粟房散遣蟲/丸又有董法)¶
肛腸脱出¶
　　肛腸頻自下因利滑難收秋後經時日令腸痛不¶
　　休¶
臍濕生瘡¶
　　臍濕成瘡腫風傷冷氣攻腹膨膿作痛荏苒必生風¶
尿難糞結¶
<pb:KR3e0067_WYG_359-69a>¶
　　結熱在腸中尿難糞不通外加身壯熱内必引驚¶
　　風¶
大小便澁四順散八正散¶
　　氣壅生風熱大便不踈泄小水澁難通頃刻成驚¶
　　掣¶
吐㵼因暑¶
　　吐㵼因傷暑腸鳴痢色黄(扁鵲云傷暑吐泄㵼腸/鳴便黄水乆則青白千)¶
　　(金云寒則腸中鳴泄㵼腸滿痛千金方云/腸虚則如雷鳴泄青白痢食不化腹臍痛)渇多煩¶
<pb:KR3e0067_WYG_359-69b>¶
　　不食尿少熱如湯困頓精神慢嗞煎意思長氣粗¶
　　頻腹痛面色减精光¶
疳脾泄㵼¶
　　小兒泄㵼精神少乆患脾虚食不聞碧綠眼睛生¶
　　白膜青黄面臉見紅筋有時揉鼻撏眉額或即撁¶
　　唇擦齒齦渇飲停留脾受濕致令水榖不能分¶
疳㵼進退¶
　　疳㵼膨臍腹肌膚日漸衰脾虚難化食腸滑又經¶
<pb:KR3e0067_WYG_359-70a>¶
　　時糞雜腥多臭頭垂冷四肢唇紅因渇熱進退極¶
　　難醫¶
疳痢雜色¶
　　大便膿血色青黄乆患成疳必滑腸下部脱肛情¶
　　倦怠上焦煩渇意悽惶疼來冷熱相干作因為寒¶
　　温理失常體熱湏宜多進食豈愁憔悴少精光¶
糞中雜色¶
　　糞雜元因積醙酸是食驚傷深青澱沫疳白臭非¶
<pb:KR3e0067_WYG_359-70b>¶
　　常¶
五臓糞色¶
　　肝冷𫝊脾肺緑青焦黄脾熱土之形肺腸寒積膿¶
　　粘白赤黒因心腎熱成¶
驚肝相傳¶
　　驚病兼疳病相傳心與脾嗞煎多啼哭憔悴漸尫¶
　　羸驚熱便黄沫疳寒尿白脂睡中眠不穏遍體有¶
　　瘡痍¶
<pb:KR3e0067_WYG_359-71a>¶
驚疳食傷¶
　　作㵼不甚㵼或吐或不吐乍熱乍温涼多嗔多喜¶
　　怒小水□難通大便物不聚驚疳與食傷嗞煎兼¶
　　乳食¶
乳食頻傷¶
　　乳食若頻傷為痰亦為積吐出臭酸酸㵼多𢙣氣¶
　　息腹痛腹膨脝痩黄疳痩脊或倦或嗞煎不眠不¶
　　安跡(柴丸子下/益黄散)¶
<pb:KR3e0067_WYG_359-71b>¶
食物不化¶
　　食物難消化脾間有積停腸疼須作㵼進退不安寧¶
堅積癖塊¶
　　堅積癖塊有多端元因乳食聚脾疳或積横臍連¶
　　腹痛無時隠見脇間安¶
瘰&KR0659;核塊¶
　　瘰&KR0659;本因肝連珠核數般項邉筋結塊膿潰卒難¶
　　安¶
<pb:KR3e0067_WYG_359-72a>¶
靣覆地睡¶
　　傷暑傷疳食心煩覆地眠腹膨疼渇燥吐與㵼相¶
　　連¶
腹大非飽嗜食不知飢飽不生肌肉腹大大便頻洩腸¶
　胃不守故也因飢傷飽苦参丸¶
　　因飢傷太飽氣脹腹膨脝渇汗疳黄熱嗞煎不喜行¶
虚實腹脹¶
　　腹脹皆因食氣𫝊虚而喘滿㵼相連朝寛暮急湏¶
<pb:KR3e0067_WYG_359-72b>¶
　　為實虚脹宜温實可宣¶
寒熱因積¶
　　壮熱來時又却寒皮膚燥澁髮毛乾非干神鬼為¶
　　邪祟取下脾間積始安¶
冷熱為瘧¶
　　寒熱徃來頻傷脾是病因連朝勞血氣逐日損精神¶
頭靣生瘡四順散¶
　　五臓不和同六腑氣難通瘡癤生頭靣流傳必至¶
<pb:KR3e0067_WYG_359-73a>¶
　　癰¶
血熱生瘡¶
　　血熱生瘡疥膿窩綻若珠痒時搔不已痛過腫皮¶
　　膚¶
腮腫咽痛¶
　　腮腫喉中痛咽乾嗞物難有痰風熱作涎喘不安¶
　　寜¶
風疹火丹四順散¶
<pb:KR3e0067_WYG_359-73b>¶
　　熱盛生風疹忽然發遍身火丹身赤腫疼痛亦驚人¶
膿耳成聾¶
　　腦户停風熱熏蒸耳作膿腫疼因熱聚氣聚亦成¶
　　聾(用白礬火燒通赤如桃/花色入麝香納耳中)¶
心疳臉赤¶
　　心疳臉赤少精光壮熱唇紅靣色黄才卧皮膚流¶
　　盗汗睡中驚哭意悽惶¶
肝疳白膜¶
<pb:KR3e0067_WYG_359-74a>¶
　　肝疳白膜眼中瞞怕日羞明泪不乾咬齒搖頭肌¶
　　體痩腹中堅癖塊多端¶
脾疳腹脹¶
　　脾疳腹脹體萎黄食物難消又滑腸揉鼻揉眉多¶
　　受吐蛔䖝和糞㵼非常¶
肺疳咳𠻳¶
　　肺疳咳𠻳體尫羸喘急痰涎氣力衰疥癬皮膚生¶
　　瘙癢頻頻吃食只嫌飢¶
<pb:KR3e0067_WYG_359-74b>¶
腎疳骨熱¶
　　腎疳骨熱生偏墜齒黒唇焦瘡匿鼻憎寒壮熱手¶
　　如氷每夜嗞煎不穏睡¶
時時吐唾¶
　　時時頻吐唾腎氣冷之因日漸亡津液萎黄作痩¶
　　人(地黄丸/加附子)¶
偏墜腫硬¶
　　隂核腫如炊兒啼怒氣為因疳積作痛或被暑邪侵¶
<pb:KR3e0067_WYG_359-75a>¶
　　傳注膀胱内侵陵外腎垂停留堅硬大結聚一邉生¶
疳熱肢冷¶
　　渾身熱似火手足冷如氷腹大時加渇皮膚盗汗¶
　　蒸(寳鑑云渾身似火渇飲/水以無時手足如氷氣)攻心而又至¶
骨熱膚燥¶
　　骨熱皮膚燥時時盗汗多又能津液竭血氣不安和¶
疳眼羞明¶
　　疳眼最羞明才開淚又傾心肝俱積熱膜翳遮白睛¶
<pb:KR3e0067_WYG_359-75b>¶
雀目青盲¶
　　雀目氣薫肝黄昏見物難睛雖無翳膜内陣若雲¶
　　幔¶
盗汗如珠¶
　　才睡汗如珠夜多日晝無亡津添骨熱面色燥皮¶
　　膚¶
渇變成腫¶
　　渇頻因乆㵼脾胃乆亡津水飲無乾舌咽焦又燥唇¶
<pb:KR3e0067_WYG_359-76a>¶
　　眉攅多困倦髮竪少精神荏苒經時日成虚遍腫身¶
脾冷流涎¶
　　脾冷流涎唾經云是滯頥不宜頦下濕濕乆損傷¶
　　皮(乾薑白术為丸小豆/大三十丸米湯下)¶
疳腫明亮¶
　　虚黄如熟李疳水定無疑聚氣膀胱内隂囊腫若¶
　　吹¶
風腫多痒¶
<pb:KR3e0067_WYG_359-76b>¶
　　體腫時時痒風邪客肺脾搔之成㾦㿔痰熱盛相¶
　　為¶
氣腫因𠻳¶
　　乆𠻳身浮腫因勞肺氣為痰停胸膈滿涎喘不相¶
　　宜¶
積腫悞脾¶
　　因食悞傷脾肌膚腫若吹腹膨多氣促暴腫積無¶
　　疑¶
<pb:KR3e0067_WYG_359-77a>¶
虚腫煩渇惡候¶
　　久痢損傷脾脾虚腫四肢渇煩多畏食臍凸滿將危¶
痘毒停留¶
　　豆毒停留熱有餘䟽𫝊臓腑結癰疽攻脾㵼利腸¶
　　中滑衝肺痰涎𠻳轉虚侵腎耳疼膿易聚薫肝眼¶
　　痛翳難除心經苦也邪干犯驚哭精神不自居¶
痘毒生熱¶
　　痘毒多生熱攻衝氣血虚薫肝睛上瞞入肺𠻳難除¶
<pb:KR3e0067_WYG_359-77b>¶
　　𫝊腎瘡猶累傳脾腫有餘𫝊心驚恍惚眠卧不能舒¶
痘後結癰¶
　　痘後結癰疽肌膚熱未除瘡瘢重再出膿胞起如¶
　　初嗞煎無歡意驚眠不自如腸疼元有積毒氣腸¶
　　中居¶
痘毒攻肝¶
　　痘毒攻肝膽羞明眼澁昏赤筋生息肉白翳結瘢¶
　　㾗¶
<pb:KR3e0067_WYG_359-78a>¶
瘡痘如珠¶
　　瘡痘如珠綻肥紅正得宜瘢焦湏觧利有熱速凉¶
　　之¶
痘毒未盡¶
　　痘毒熱未盡瘡瘢再出瘢身凉重發熱癰重必為殃¶
痘毒發驚惡候氣實者可治¶
　　痘後驚來逆瘡前搐亦危吐痰真可畏哽氣不相宜¶
痘後牙疳¶
<pb:KR3e0067_WYG_359-78b>¶
　　痘後亡津液生疳食齒齦侵唇連口鼻損肉又傷筋¶
瘡後肚疼¶
　　發熱腹中痛班㿀腹中攻出多防不透出少更防癰¶
瘡痘逆候不治¶
　　吐㵼班瘡逆便難疹亦為黯瘡因走氣厭豆血之衰¶
瘡痘變證不治¶
　　嚥物時時噎喉中搶錯聲喘痰頭有汗腹脹氣虚鳴¶
瘡痘便難¶
<pb:KR3e0067_WYG_359-79a>¶
　　痘毒熱交咬尿難糞不通數朝湏鼻衂或㵼若腸風¶
瘡痘青黒不治¶
　　瘡痘欲出先青黒半在皮膚帶紫色昏沉黙黙又¶
　　増寒困頓𠖇冥都不食心煩涎盛㵼膿頻體熱喘¶
　　粗癰腫極渇吐戞牙時顫發毒結咽喉聲啞塞¶
　　　湯氏惡候形證歌¶
孩兒形候細消詳背母揺頭各一相鼻額汗珠魚口呷手¶
　挐胸膈命遭殃白睛灌入瞳人裏四肢重軃痛聲強五¶
<pb:KR3e0067_WYG_359-79b>¶
　硬五乾并五軟下痢頻頻亦不良顖門腫起難醫¶
　療忽作鴉聲便即亡小兒形證卒難别滿口頑涎喉¶
　中噎吐㵼無時加咳嗽身體皮膚色無血汗出如油頭¶
　抑後眼青鼻黒無光潔浮胸心凸兼撮口足面直垂冷¶
　如鉄搐搦睛斜連唇口渾身揺頭難捉拽舌黒如墨喘¶
　又逆飲水百杯猶未歇啼哭無淚鴉聲出喉次之間¶
　痰壅塞此疾誠難治療之免被時人道醫殺肝風揺¶
　頭諸家古今方不載¶
<pb:KR3e0067_WYG_359-80a>¶
　　　不治候歌(全生方云一病未巳一病復/生五行相勝相尅其人必死)¶
顖腫或䧟¶
　　初生小孩嬰惟怕顖門開胎風憂顖腫顖䧟亦多灾¶
腹脹内弔¶
　　初生小嬰孩腹脹目瞪開内弔疼難止驚風搐再來¶
青㸃口噤¶
　　初生小兒孩著噤口難開臍内流鮮血肌膚碧似苔¶
重舌無聲¶
<pb:KR3e0067_WYG_359-80b>¶
　　嬰孩患重舌啼呌哭無聲面色頻更變驚疼命必傾¶
弄舌生驚¶
　　弄舌驚之極牽睛引皺眉涎流空嘆氣唇撮口如吹¶
顖門低䧟¶
　　顖䧟形容痩頻傷乳所為㵼青黄白水嘔吐困難醫¶
顖門開大¶
　　顖大頭成縫胎中母氣衰父精困不足肢體致虚羸¶
顖門腫起¶
<pb:KR3e0067_WYG_359-81a>¶
　　顖腫青筋露嗞煎又怕驚吐涎并嘔乳風引動雙¶
　　睛¶
顖腫頭大¶
　　顖腫頭皮急風攻腦縫開縫開頭必大筋緩頸難¶
　　&KR0913;¶
咳𠻳氣粗大(忌腹滿/)¶
　　百日孩兒𠻳涎鳴肺臓虚喘粗心腹脹咽哽命難¶
　　居(聖恵方云老人小/兒熱而脹者死)¶
<pb:KR3e0067_WYG_359-81b>¶
胃熱身黄¶
　　胃熱遍身黄薫蒸體似湯㵼頻心腹脹亂嚷定知¶
　　亡¶
客忤吐沫(入房喘息未定便乳兒/者則成客忤殺小兒)¶
　　客忤畏生人或衝鬼共神吐黄青白沫㵼緑黒紅¶
　　新白眼睛垂下唇青色變頻若傷滛喘乳爰痛命¶
　　逡巡¶
三虚卒中¶
<pb:KR3e0067_WYG_359-82a>¶
　　乗年逢月失時和此是亡虚被鬼魔賊氣中心兒¶
　　暴死隂陽未絶免沉疴¶
孩兒發驚¶
　　孩子發驚時唇紅汗濕肌瞪睛雙直視體躽四肢¶
　　垂腹脹頻頻喘精神漸漸衰吐涎非易治爪甲黒¶
　　難醫¶
急驚握拳¶
　　急驚欲發先握拳盖為胸中有毒涎隂錯陽差為¶
<pb:KR3e0067_WYG_359-82b>¶
　　逆候男左女右搐湏全目白唇紅應少睡口喎舌¶
　　捲更驚眠大忌腹髙頭手汗神昏氣促豈能痊¶
啼哭無泪¶
　　啼哭無泪或無聲下氣時時又發驚齧齒粘痰魚¶
　　口動瞳人昏暗翳遮睛¶
發搐面白¶
　　發搐面白唇中黒滿身皮膚無血色汗出如油沾體¶
　　滑頑涎滿口喉中塞¶
<pb:KR3e0067_WYG_359-83a>¶
驚風指黒¶
　　驚風指黒爪如烟手足多垂軟似綿咬妳多啼無¶
　　泪下暫時停息又撁纒¶
再發驚風¶
　　再發驚潮搐涎流臉目斜烏青連口鼻啼哭類如¶
　　鴉¶
面冷腮紅眼閗睛手青足㸃指如丁朝朝嘔吐時時㵼¶
　日日嗞煎夜夜驚舌腫風涎牽据響唇焦氣喘水雞¶
<pb:KR3e0067_WYG_359-83b>¶
　鳴齒噤戛牙偏咬妳頻吹魚口作鴉聲¶
逆危衰脱¶
　　面白唇紅逆晴昏力困危驚風嫌有汗痢熱怕攅¶
　　眉吐㵼防咽噎痰涎忌氣痿顖低脾胃脱頸軟骨¶
　　筋衰¶
喘嗽變驚¶
　　粘痰作𠻳發連綿喘急時時面臉鮮外被客風傷¶
　　肺穴内縁冷氣入喉咽㸔看抝頸雙眸直漸漸畨¶
<pb:KR3e0067_WYG_359-84a>¶
　　身兩手牽口角流涎心肺脹鴉聲齕齒必難痊¶
感風氣喘¶
　　邪客脾肺感風濕忽然喘急氣難通睛斜汗出唇¶
　　青逆尤忌痰涎滿腹中¶
虚陽生風¶
　　虚脱變虚風虚陽必上攻下焦隂氣盛中脘食難¶
　　通¶
上熱下冷¶
<pb:KR3e0067_WYG_359-84b>¶
　　虚陽上熱口生瘡下㵼頻頻為滑腸渇飲唇乾咽¶
　　若火四肢冷逆似氷霜¶
天柱骨倒¶
　　天柱骨倒為亡津所得元因吐㵼頻肝受賊風難¶
　　俯仰脾傷冷氣損精神頭垂頸軟身憔悴筋緩皮¶
　　寛項不伸面色痿黄胸腹脹渇多畏食命逡廵¶
歴驗不治¶
　　顖腫數日忽病不治或風攻顖門頭骨開觧或時¶
<pb:KR3e0067_WYG_359-85a>¶
　　面赤如酒色少時即愈必發驚不可治兒百日内¶
　　外發搐愈而必復作并愈後顖腫不可治病愈後¶
　　復作面黒神昏雖不吐㵼大便如常身熱口瘡嗞¶
　　煎兒自指口内者胸中有痰乆必發驚¶
乆痢不治¶
　　身熱膿青身熱血黯潮熱腹痛憎寒汗出頭熱足¶
　　冷壯熱手冷形羸頭軟睛昏赤脉眼澁白膜口臭¶
　　生痰面腫作喘舌頭紅黒口唇焦赤喉中鳴響膈¶
<pb:KR3e0067_WYG_359-85b>¶
　　滿氣喘飢不能食渇欲思酒痢如血蠶或如癰膿¶
　　神昏項硬¶
雜色不治¶
　　青赤從眉入目者死青色連眉入耳者死青色如¶
　　斜目下者死青黒色入口鼻者死青黒色多遶口¶
　　鼻者死黒色從眉遶耳者死鼻上青色腹痛者死¶
　　鼻上白色諸血出者死耳目口鼻起黒或白色者¶
　　死汗不出出不止者死熱病不得汗者死¶
<pb:KR3e0067_WYG_359-86a>¶
　　　不治證¶
目赤脉貫瞳人胸腫及䧟鼻朝黒魚口氣急吐虫不定¶
　㵼不定精神耗大渇不定止之又渇吹鼻不噴病重¶
　口乾不睡時氣唇上青黒㸃頰深赤如胭脂鼻開張¶
　喘急不定¶
　　　聽聲音驗病¶
驗五臓正聲¶
　　脾属土應宫音(其聲緩/大而漫)　肺属金商音(其聲促而/清次于宫)¶
<pb:KR3e0067_WYG_359-86b>¶
　　肝属木應角音(其聲悲而/和次于商)　心属火應徴音(其聲雄而/清次于角)¶
　　腎属水應羽音(其聲沉而/細次于徴)¶
亂聲音主病¶
　　聲雄而重大(主傷風身熱頭/疼驚悸上焦熱)聲雄而實澁(主身熱大便/不通及口瘡)¶
　　聲悲而焦躁(主肝風拘急眠/卧不安或恐悸)聲濁而沉重(主疳氣/并耳聾)¶
　　聲哭而不啼(主驚睡/卧不安)　　　聲哭而不哭(主腹/中疼)¶
　　聲促而躁急(主肺經感風/邪咳𠻳身熱)　聲長而細小(主下利腹疼/或大便下血)¶
　　聲嗄而不響(主肺熱/乆則虚)　　　聲嗄而輕顫(主乆病/發驚癎)¶
<pb:KR3e0067_WYG_359-87a>¶
　　聲短而㣲細(主小便/澁)　聲短而遲緩(主㵼瘧/耳鳴)¶
　　聲前促而後緩(主吐逆惡/心不思飲)聲嗞煎不定(主心煩躁/眠卧不定)¶
有小兒聲嗄咳𠻳眼目澁者是欲出瘡豆有瘡豆盛出¶
　或出後豆毒咽喉聲啞者死候也又有初生嬰孩兒¶
　患重舌啼聲不出者死¶
　　　辯疑¶
一兒患隂癎其脉浮數洪弦是隂中之陽非真陽也¶
一兒患慢驚得脉浮數呼吸粗大是其絶證非陽囬也¶
<pb:KR3e0067_WYG_359-87b>¶
　一兒患痘疹作熱非傷寒也但㸔耳後赤縷者是¶
一兒患身支張非驚也肺肝不足或投凉寒亦愈¶
　一兒聞響即掣跳者非驚也乃肺肝不足身有未安¶
　一熱在筋脉亦發搐非真搐也如或過劑變假為真¶
　　　撮要¶
一凡兒在胞胎必湏飲食有常起居自若使神全氣和¶
　胎氣安生子必偉¶
一懐娠之後最忌食熱毒等物庶免孩兒生有臍突¶
<pb:KR3e0067_WYG_359-88a>¶
　瘡癰等患¶
一乳母常湏養和血氣樂以忘憂使乳汁温平縱兒疾¶
　作自安平過半矣¶
一兒平常無病不必服藥恐遇疾不即為効¶
一初生小兒必忌外客所觸庶免致客忤熱古人所以¶
　忌客¶
一兒孩不宜食肉大早傷及脾胃免致蟲積疳積¶
一兒孩變蒸作熱非謂其病不藥自愈¶
<pb:KR3e0067_WYG_359-88b>¶
一小兒有病在腑有自愈者故先賢惟理其臓未言其¶
　腑腑陽臟隂如麻子一證乃是腑病¶
一小兒顱顖未合視為尋常¶
一兒生榖道無穿多至不救藥無速驗必假物透以通之¶
一兒風發搐手足不宜熱捉恐風癎逆入經絡廢害肢體¶
一小児無容入神廟中恐神情閃爍必生怖畏¶
一小兒笑極與和樂睡思既濃母使咀嚼¶
一小兒患吐㵼女吐男㵼最為急證急宜療之¶
<pb:KR3e0067_WYG_359-89a>¶
一小兒患瘡疹發驚不可下驚藥有熱不可用退熱藥¶
　有汗不可止汗或吐不可理吐或下亦有可不可¶
　　　論髮際穴¶
仁齋直指方論云小兒初誕收生者多於頭額前髮際¶
中間灸之盖取其可以截風路也諸風篤證藥力不及¶
昏迷沉絶嘿然無聲於此灼艾每有扶危之功然亦¶
顧其善後之劑何如耳百㑹一穴在頂心端正旋毛間¶
亦濟危困者以是哉¶
<pb:KR3e0067_WYG_359-89b>¶
　　　灌藥服藥法¶
小兒煎藥以銀盞約水半盞藥多焉其或不能灌藥則¶
以匙送下服藥未盡旋旋與之藥性温熱乳食前服藥¶
性寒凉乳食後少頃服和平之疾随意無拘¶
　　　論腦麝銀粉巴硝等不可輕用¶
仁齊真指方論云小兒驚風古人以其内外熱熾風氣¶
暴烈而無所泄故用腦麝麻黄以通其関竅銀粉巴硝¶
以下其痰熱盖不得已而用之其實為風熱盛實者設¶
<pb:KR3e0067_WYG_359-90a>¶
也世俗無見不權輕重每見發熱發搐輙用腦麝蟾酥¶
鉛霜水銀輕粉巴豆芒硝等劑視之以為常惟其不當¶
用而輕用或當用而過用之是以急驚轉為慢驚吐㵼¶
胃虚荏苒時月驚風之所謂難療者正在此也萬一¶
發熱驚搐本為傷風傷寒傷食瘡痘而作誤藥至此其¶
為害豈淺淺哉以理觀之能用細辛𦍑活青皮乾薑荆¶
芥之類以為發散如腦麝能用獨活柴胡山梔枳殻大¶
黄之類以為通利勝如銀粉膏硝殻或當用酌量可與¶
<pb:KR3e0067_WYG_359-90b>¶
不可無之亦須酌量勿可過劑㓜㓜書謂㵼青丸導¶
赤散乃醫用之上藥蜈蚣有毒惟風氣暴烈者可以當¶
之然其風氣暴烈非蜈蚣能截擒亦不自止但用之貴¶
乎藥病相當弗容固執或半字或一字或桐子半丸或¶
桐子一丸尤在酌量而作劑也設或過焉當以蚯蚓桑¶
皮為觧觧巴豆毒以龍腦薄荷汁調沙糖服或巴焦根¶
汁服凡㓜兒欲發驚風先神志不定恍惚悸人搭眼上¶
視左顧右盻伸手握拳悶欝拿氣情態不若尋常如此¶
<pb:KR3e0067_WYG_359-91a>¶
者有驚即散驚有熱即退熱壅實即去壅實退熱則不¶
生痰熱全未有風癎搐搦顫引之状則只與退熱化痰¶
如参蘇飲之類可也謹勿妄投通利勝等劑惡或透其¶
熱流入絡及成風此又小兒無病不可服藥之戒世俗¶
玩習以為小兒體熱或遇澡浴即與乆坐湯水之中風¶
冷外傷水濕内渗頃刻間&KR0205;成風搐或惡呌頻吐驚散¶
則不生風壅滯通則氣得其平病無由作是故當以小¶
劑治之若夫患在或昏迷失音或洞泄或已勢如暴風¶
<pb:KR3e0067_WYG_359-91b>¶
疾雨難以支吾不可不戒¶
　　　小兒四時用藥(㧞粹/)¶
假令春分前風寒也宜用地黄當歸𦍑活防風或地黄¶
丸㵼青丸相間服是也春分後風熱也𦍑活防風黄芩¶
或㵼青丸用導赤散下之立夏之後宜三黄丸導赤散¶
夏至後温熱也導赤散㵼黄散合而服之或黄芩丼草¶
白术茯苓之類為勝濕去熱也立秋後宜益黄散陳皮¶
厚朴人参木香之類是也秋分之後地黄丸主之謂腎¶
<pb:KR3e0067_WYG_359-92a>¶
下受㵼也¶
　　　新生兒戒火¶
嘗有北人居于南方新生小兒多與灸顖其害非淺古¶
書云河洛土地寒多兒生三日灸顖以防驚今者東南¶
地土多温新生牙兒無病不宜逆灸聖濟經云前世之¶
書執小兒論者不知南北之異而專於灸焫大抵察其¶
地寒温虚實　仁齋直指方論云小兒初誕收生者多¶
於頭額前髮際中間灸之盖取其可以截風路也諸風¶
<pb:KR3e0067_WYG_359-92b>¶
篤證藥力不及昏迷沉絶嘿然無聲於此灼艾每有¶
扶危之功然亦顧其善後之劑何如耳百㑹頃石頂心¶
端正旋毛間亦濟危困者以是哉¶
　¶
　¶
　¶
　¶
　普濟方卷三百五十九¶
