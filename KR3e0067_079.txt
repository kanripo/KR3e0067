# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.839288
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷八十
<pb:KR3e0067_WYG_079-1a>¶
欽定四庫全書¶
　普濟方卷八十　　　　明　周王朱橚　撰¶
　　眼目門¶
　　　目生膚瞖(論/)¶
夫目生膚瞖者以腑臟氣血虚實不調加以風邪斂鬱¶
于膈上薰烝既久衝發于目乃生膚瞖其睛上及有物¶
如蠅飛然是為膚瞖也(龍木論云黒瞖如珠外障此眼/初患之時忽然疼痛難忍有瞖)¶
(如珠子在黒睛上如是大人患者毒風入眼如此疾狀/不宜針灸宜服補腎丸如小兒患者即是實熱宜服羚)¶
<pb:KR3e0067_WYG_079-1b>¶
(羊角飲子詩曰黒瞖珠排黒水間醫工㑹者始知難如/神藥㸃翻為咎服藥湯丸即得完不用强看將手撥恐)¶
(因手重出青涎遇瞖挑撥并燒炙要見三光路更難凡/水瑕瞖深外障此眼初患之時或痒痛發歇不定致令)¶
(黑睛上膜久後為患全損眼目此疾不可挑撥摩去鉤/割切宜服茺蔚散除熱人參湯㸃退瞖散立效詩曰黒)¶
(暗横豎㸃睛瑕似瞖沈沈少與多醫者細看如此狀根/深入厚莫挑摩老憂久後深為患除消風熱蔑以加出)¶
(入不防須省謹志心瞖療別無他膜因他患後生瞖外/障此眼初患之時或赤爛漸生瞖  生睛盖即無所見)¶
(若不赤黄猶見光明宜令鉤割熨烙後㸃爛瞖散服細/辛散謌曰忽因他患後漸漸失光明初覺微生膜經年)¶
(瞖便成遍遮睛上白日久赤黄生火燒銅筯烙用意手/輕輕稍覺凝脂爛細辛散服平初時如少痛不用此求)¶
(徵肝逆順生瞖外障此眼初患之時皆因五肝虚勞衝/上  膈之間漸漸生瞖或生下向上或生上向下名曰)¶
<pb:KR3e0067_WYG_079-2a>¶
(逆順之障不宜鉤割宜服知母飲子立效詩曰一般眸/瞖有逆順要先知從上生為逆名醫效亦遲消停經日)¶
(月湯藥至還離熨烙并摩割四者揔非宜從下/生名順治法亦如之效速非同逆忌者即依依)¶
　　　方¶
決明散(出聖濟/總録)　治眼生膚瞖遮覆瞳人¶
　　決明子(炒/)地骨皮　元參　黄連(去/須)桔梗(炒/)柴胡¶
　　(去/苗)茯神(去分各/三)山梔子仁(五/錢)羚羊角屑(一/兩)¶
　右粗搗篩每服五錢水一盞入淨淡竹葉十片煎至¶
　七分去滓放溫食後臨臥再服¶
<pb:KR3e0067_WYG_079-2b>¶
墜瞖丸　治眼疾日月深及白瞖大者¶
　　人參　川當歸(各一/錢)甘菊花(一錢/五分)北細辛　北五¶
　　味　川芎　旋復花(各二/錢)黄連(二錢/五分)荆芥(三/錢)甘草¶
　　(七錢/五分)黄芩　防風　羌活(各三/錢)柴胡(三錢/五分)知母(四/兩)¶
　　赤芍藥　白蒺蔾(炒各/五錢)木賊　已上剉散晒乾為¶
　　末不要火焙然後入後藥料¶
　　石膏(三/錢)真珠(一/)鵬砂(二錢/五分)琥珀(二/錢)生石決明(一个/火炙)¶
　　生麝香(硫黄氣者不可用/大黄氣者不妨)磁石(一錢五分火燒淡/醋浸三次出火氣)¶
<pb:KR3e0067_WYG_079-3a>¶
　右為末前藥一處粳米糊丸如龍眼大用硃砂三錢¶
　半別研為衣取日氣隂乾臨睡及食後細嚼三丸白¶
　湯下鹽&KR0037;燈心湯三樣皆可¶
決明子丸(出聖濟/總録)　治久患膚瞖遮覆瞳子兼肝腎虚¶
　目黑暗¶
　　決明子(炒/)蕤人(去/皮)地骨皮　白茯苓(去/心)防風(去/义)澤¶
　　瀉　麥門冬(去心/焙)茺蔚子(各一兩一/方用兩半)枸杞子　五¶
　　味子　青葙子(各一/兩)細辛(去苗/三分)車前子　兔絲子¶
<pb:KR3e0067_WYG_079-3b>¶
　　(酒浸別𢷬/各三分)生地黄(焙乾各/二分)黄芩(去/心)杏仁(湯浸去皮/炒一兩)¶
　　桂(去皮五錢一/方用一兩)¶
　右為末煉蜜和丸如梧桐子大每服二十丸食後以¶
　米飲下臥再服此藥加兔肝一兩一分至二月停尤¶
　妙¶
還睛丸(出直/指方)　治眼目昏瞖¶
　　蟬殻(洗/晒)熟地黄(洗/焙)川芎　蒼术(童尿換浸/二宿焙)白蒺䔧¶
　　(各一/兩)茺蔚子　羌活　木賊(去節童尿/浸三宿)防風　甘¶
<pb:KR3e0067_WYG_079-4a>¶
　　菊　荆芥　蔓荆子(一方/不用)杏仁(浸去/皮炒)兔絲子(研酒/浸)¶
　　石決明(煅存/半生)蛇皮(酒浸洗淨/各五錢)¶
　右為細末煉蜜丸如彈子大每服一丸食後細嚼清¶
　茶下¶
黄連丸(出聖濟/總録)　治眼熱生暈瞖覆瞳人¶
　　黄連(去/須)秦皮(去/皮)澤瀉　瞿麥(各一/兩)車前子　地骨¶
　　皮(去/土)黄芩(去/心)沙參　茯神(去/)決明子(炒/)甘草(焙各/一兩)¶
　　(五/錢)蕤人(二兩/去皮)¶
<pb:KR3e0067_WYG_079-4b>¶
　右㕮咀焙過𢷬羅為末煉蜜丸如梧桐子大每服三¶
　十丸食後溫熟水下臨臥再服¶
朱僧熱瞖方(出直/指方)¶
　　蟬殻(洗晒/五錢)蒺蔾(炒五/錢)防風　羌活　川芎　木賊¶
　　(去節童尿/浸一宿晒)細辛　秦皮　枳實　荆芥　藁本¶
　　甘菊(各二錢/五分)¶
　右為末每服一錢茶調下¶
石決明散(出聖/惠方)　治眼生膚瞖昏暗頑熱疼痛¶
<pb:KR3e0067_WYG_079-5a>¶
　　石決明(一兩搗碎/水飛過)葳蕤(一/兩)黄連(去須/三分)菥冥子(一/兩)決¶
　　明子(三/分)秦皮(三/分)川升麻(三/分)犀角屑(一/兩)梔子人(三/分)甘¶
　　菊花(一/兩)細辛(五/錢)甘草(五錢/炙)¶
　右為末每以食後以竹葉湯下二錢¶
白鮮皮湯(出聖濟/總録)　治目瞖睛及瞳人上有物如蠅狀¶
　令人視物不明¶
　　白鮮皮　款冬花　柴胡　車前子　枳殻(去穰/麩炒)¶
　　黄芩(去心各/一兩)甘草(五/錢)百合(二/兩)菊花　蔓荆實(各一/兩半)¶
<pb:KR3e0067_WYG_079-5b>¶
　右粗𢷬篩每服五錢水一盞半煎八分去滓食後溫¶
　服再服¶
仙木飲(出直/指方)　治眼中瞖膜¶
　　蟬殻(去/土)白蒺蔾(炒去/角)榖精草　白蛇皮(皁角作/水洗焙)蒼¶
　　术(一/兩)羌活　川芎　杏仁(去/皮)木賊(去節童尿浸一/宿晒各一分)¶
　右為末每服一錢食後蜜湯調下¶
琥珀方　治目瞖¶
　　用琥珀為細末㸃目中¶
<pb:KR3e0067_WYG_079-6a>¶
療眼瞖方¶
　　用胡粉注瞖上以療三年瞖¶
白蜜方　㸃目中熱膜¶
　　以家養白蜜為上木蜜次之崖蜜又次之¶
通明散　治眼生瞖膜赤脉弩肉疼痛有热(方見本門/去爛類)¶
治眼瞖生膜(出仁/存方)¶
　　天竺黄　井泉石　石決明　蟬退(洗去足/各一兩)蠶退¶
　　(一/兩)蛇退(須足全/者一條)鬱金(去皮/炒切)木賊(去節各/二兩)¶
<pb:KR3e0067_WYG_079-6b>¶
　右為細末丸餅煮雄猪肝以苦竹作刀切片食後用¶
　三四片蘸藥末二錢細嚼以肝水潄口咽下更加羌¶
　活當歸各一兩¶
五退散(出危/氏方)　治目瞖膜漸并上下瞼俱赤或翻一瞼¶
　在外者¶
　　蟬退(洗/)蛇退(醮/煮)荆芥　猪退蹄(一分/微炒)穿山甲(燒存/性)¶
　　川烏(炮去/皮)粉草(各五/錢)蠶退(二錢/五分)¶
　右為末鹽湯調下二錢¶
<pb:KR3e0067_WYG_079-7a>¶
空青丸(出危/氏方)　治沈瞖細看方見其病最深¶
　　空青(二錢一方/用一銖)五味子　細辛(各一/兩)防風(二/兩)車前¶
　　子(一/兩)生乾地黄　知母(各二/兩)石決明(一兩/別研)¶
　右為末煉蜜丸如梧桐子大每服十丸空心茶湯下¶
曾青散(出聖/惠方)　治眼生膚瞖及消赤脉¶
　　曾青(一/兩)貝齒(五錢/炮)烏賊魚骨(一/兩)銅碌(一/分)輕粉(一/分)蕤¶
　　人(三分湯浸/去赤皮)龍腦(一/錢)馬牙硝(五/錢)¶
　右並細研如粉每取少許㸃瞖上可二度㸃之¶
<pb:KR3e0067_WYG_079-7b>¶
青鹽膏(出聖/惠方)　治眼生膚瞖及赤脉努肉¶
　　青鹽(一/分)輕粉(五/錢)蕤人(三分湯浸/去赤皮)硼砂(一分以水化/淨或青銅照)¶
　　(子塗硼砂水在上却穿地作坑子可容照子懸面/向下上以物蓋如此七日滿出之當有青碌刮取)¶
　　(細研/之)雄雞糞(一/分)烏賊魚骨(五/厘)貝齒(一分/燒灰)龍腦(一/分)¶
　右相和研令極細以牛酥調如硬膏每用丸如黍米¶
　大㸃安瞖上合目便臥候藥化盡以鹽湯洗之¶
蘆薈丸(出聖濟/總録)　治眼熱赤痛及生膚瞖¶
　　蘆薈(五錢/研)鯉魚膽(七枚/取汁)熊膽(一分/研)石決明(一兩/刮淨)牛¶
<pb:KR3e0067_WYG_079-8a>¶
　　膽(乾者半兩濕/者汁一合)麝香(半分/研)車前子(一/兩)¶
　右除膽外𢷬研細末後入膽汁同和勻煉蜜丸如梧¶
　桐子大米飲下二十丸漸加至三十丸¶
菊花散(出聖濟/總録)　治眼中膚瞖侵及瞳人如蠅翅狀¶
　　菊花　防風(去/叉)木通(剉/)仙靈脾(剉/)木賊(剉/)荆芥(去/根)¶
　　甘草(炙各/一兩)¶
　右為散每服一錢食後用茶半錢同㸃溫服¶
真珠散(出聖/惠方)　治眼生膚瞖宜服祛風毒消瞖障¶
<pb:KR3e0067_WYG_079-8b>¶
　　真珠末(一/兩)蕤人(炒三分湯/浸去赤皮)秦皮(三分/剉)石決明(一兩/水飛)¶
　　(過細/研)車前子(一/兩)細辛(三/分)枳殻(一兩麩炒/微黄去穰)羚羊角屑¶
　　(一/兩)甘草(三分炙/微赤剉)¶
　右𢷬細羅為散每於食後以甘豆湯下二錢忌炙油¶
　　麵¶
萎蕤湯(出聖濟/總録)　治眼膚瞖¶
　　萎蕤(去/皮)地骨皮(去/土)赤芍藥　犀角屑　黄芩(去黑/心)¶
　　茯神(去/水)甘草(炙/)升麻(各一/兩)¶
<pb:KR3e0067_WYG_079-9a>¶
　右粗𢷬篩每服五錢以水一盞煎八分去滓溫服臨¶
　臥再服¶
前麓㸃瞖膏(出直/指方)¶
　　硃砂(二/錢)南朋(一錢/五分)真珠　爛石膏(各五/分)熊膽(一/)麝¶
　　香(少/許)蕤人(二十一粒炒/糹去油皮)¶
　右為末用冬蜜研和於䂪内蒸候黏入角礶收用時¶
　煎秦皮汁調銅筯㸃于眼眥頭淚出為効¶
墜瞖丸　治沈瞖細看方見其病最深(方見本門/内障眼類)¶
<pb:KR3e0067_WYG_079-9b>¶
蘆根湯(出聖濟/總録)　治脾肺熱薰目赤生瞖(方見本門五/藏皆熱眼類)¶
爛瞖散(出龍/木論)　治因他患後生瞖外障¶
　　硃砂　石決明　真珠末(各五/錢)曾青　硼砂　龍¶
　　腦(各一/分)¶
　右研細末每夜少㸃眼中¶
石謄散(出聖/惠方)　治眼膚瞖赤痛痒澀¶
　　石謄(五/錢)石鹽(一/兩)硃砂(一/兩)鹽緑(五/錢)龍腦(一/分)膩粉(一/分)¶
　右同研如粉每以銅筯頭取如小豆大㸃目中日三¶
<pb:KR3e0067_WYG_079-10a>¶
　四度¶
清涼散(出龍/木論)　治冰瑕瞖深外障¶
　　馬牙硝　白礬　曾青(各五/錢)龍腦　青黛(各三/分)¶
　右研細末令勻至臨臥用散乾㸃半字在眼内¶
硃砂散(出聖/惠方)　治眼生膚瞖目赤時痛風淚宜㸃此¶
　　硃砂(五/錢)貝齒(五枚/燒灰)乾薑(半/分)衣中白魚(二十/枚)膩粉(半/分)¶
　右同研如粉每以銅筯頭取如豆大㸃目中¶
珍珠退瞖散(出直/指方)¶
<pb:KR3e0067_WYG_079-10b>¶
　　白澤石膏　烏賊魚骨　真蚌粉(等/分)小朱(少/許)¶
　右為末每一錢用米泔調食後臨臥常服¶
如神飲子(一名如/神餅子)　治目生瞖膜(出百一/選方)¶
　　烏魚骨(去皮/細研)木賊(去節/為末)硃砂(各一/錢)南硼砂(四皁子/大研細)¶
　右同研三千遍湯溶蠟少許以栁枝子攪四十九遍¶
　入腦子少許更多尤妙于五月五日合丸作餅子每¶
　用一餅子臨臥安目眥中來早淨水洗于盞内臨臥¶
　再用一餅可使三四次¶
<pb:KR3e0067_WYG_079-11a>¶
通光丸(出御藥/院方)　治瞖昏暈赤隐難開¶
　　蒼术(去/心)黄芩(去/心)朴硝(各二/兩)甘草(七錢/五分)¶
　右為細末乾柿為丸每兩作五丸每服二丸冷水送¶
　下食後服¶
真珠散(一名湯/風散)　治白瞖覆瞳睛不見物(方見本門目/風淚出類)¶
龍腦膏(出聖/惠方)　治目生膚瞖明目¶
　　龍腦(五/分)硼砂(一豆/大)蕤人(三顆湯浸/去赤皮)出雞子殻(一枚/以乾)¶
　　(沙上磨雞子殻面斑㸃令滑為度/去雞子膜用炭火炙冷乾研如粉)¶
<pb:KR3e0067_WYG_079-11b>¶
　右同研令細用牛酥和銅筯攪勻以磁瓶盛每一日¶
　三四度取少許㸃之¶
貝齒散(出聖濟/總録)¶
　　貝齒(七枚燒/末研細)真珠(一分𢷬羅/末細研)龍腦(研五/分)¶
　右合研如粉每㸃如黍米大於瞖膜上日三四度¶
摩瞖膏(出聖濟/總録)　治目生膜膚瞖逆順者¶
　　空青(二/錢)片腦(三/錢)蕤人(一兩口含/去皮殻)¶
　右於乳鉢内研合盛全㸃之¶
<pb:KR3e0067_WYG_079-12a>¶
療眼黑瞖覆瞳子膚起方¶
　　貝子(四/枚)空青　礬石(一兩熬/汁盡)¶
　右為末取如黍米注上日二次¶
療瞖五十年不瘥(出聖/惠方)¶
　　貝齒(一枚/燒)豆䜴(三十/枚)三年苦酒(三斤一作/三年醋)¶
　右先漬貝齒三宿消盡方内䜴微火煎如膏取三合¶
　藥置筒中夜臥時取如小麦大内於眥頭明日以湯¶
　洗之¶
<pb:KR3e0067_WYG_079-12b>¶
又方(出聖/惠方)　治眼生膚瞖¶
　　馬琦(三/分)白龍腦(五/分)白礬(灰一/錢)¶
　右同研如粉每銅筯取如米許㸃之¶
羚羊角散(出寶/命集)　治水瞖久不去者主之¶
　　羚羊角　升麻　細辛(各等/分)甘草(半/枝)¶
　右為細末一半為散一半蜜丸如梧桐子大每服五¶
　七十丸以羚羊角散下之食後臨臥米泔水煎服¶
㸃眼方　治眼生膚瞖(方見本門一切/眼疾雜治類)¶
<pb:KR3e0067_WYG_079-13a>¶
治目生瞖方(出本/草)¶
　　以貝子十枚燒灰治篩取如胡豆著瞖上日二次¶
　　令仰臥人𫝊之炊久乃拭之佳如炊一石米久乃¶
　　滅息内者加真珠以與貝子等分一方以貝子燒¶
　　作細屑末以吹眼中良又真馬琦𢷬末亦可療膜¶
　　瞖¶
人乳方(一名刮/瞖膏)　治目熱生膚赤白膜目瞖障(出龍/木論)¶
　　取雄雀屎細直者人乳和熟研傅之當漸消爛¶
<pb:KR3e0067_WYG_079-13b>¶
治瞖如重者(出本/草)¶
　　用猪膽白皮暴乾合作小繩子如粗釵股大火燒¶
　　作灰待冷便以灰㸃瞖上不過三五度即好¶
楮實方(一名楮/白皮散)　治肝熱生瞖亦治氣瞖細㸃及生花¶
　澀痛(出龍/木論)¶
　　以楮白皮暴乾合作一繩子如釵股大火作灰待¶
　　冷細研每㸃於瞖上三五度漸消一方用實子研¶
　　細蜜湯調下食後服亦治小兒瞖眼¶
<pb:KR3e0067_WYG_079-14a>¶
治赤眼後生瞖膜¶
　　以蘭香子洗淨晒乾每用一粒以筯㸃大眥頭閉¶
　　目即覺藥在目内旋轉藥力過即不轉須臾隨淚¶
　　出瞖膜在上如魚眼然再易一粒以病退為度一¶
　　方為末每服如黍米大㸃眼眥頭昔蘆州知録彭¶
　　大辨父在臨安暴得此疾醫僧以此治之坐間瞭然¶
　　因得此方屢以治之¶
又方(一名枸/杞煎)　療眼中瞖小輕者兼眼澀痛(出十便/良方)¶
<pb:KR3e0067_WYG_079-14b>¶
　　取枸杞及車前子葉等手中使汁欲出又別取桑¶
　　葉兩三重裹之懸於隂地經宿仍摘破桑葉取汁¶
　　㸃目中不過三五度¶
梣本方　治膚瞖¶
　　以方注梣苦歴木浸皮青用洗眼即効¶
白魚方(出龍/木論)　治眼瞖¶
　　用白魚末注少許瞖上白者佳¶
去瞖方(出肘/後方)　治眼瞖¶
<pb:KR3e0067_WYG_079-15a>¶
　　以東壁土亦可單用性平削末細篩㸃目中涙出¶
　　即效¶
又方(出本/草)　治目中一切浮花瞖及眼中熱淚¶
　　以烏賊魚骨細研水飛澄下比去水日乾之熟蜜¶
　　和得所㸃目中緩取效¶
又方(出龍/木論)　治眼中一切浮瞖¶
　　以雊&KR0008;目睛和乳汁研滴目瞳子能見雲外之物¶
治眼生膚瞖及積年瞖不退方(出聖/惠方)¶
<pb:KR3e0067_WYG_079-15b>¶
　　取著風烏驢大肚子内虫三五七枚晒乾入石膽¶
　　半錢同研令細於瓷合内盛之勿見風每日於瞖¶
　　上㸃三五上其瞖自消¶
𫝊信方(出龍/木論)　所著法最竒云眼疾痒或生瞖赤並皆¶
　治之¶
　　用宣州黄連搗篩末蕤仁拭去皮研為膏等分和¶
　　合取無蟲病棗三枚割頭少許留之去殻核以二¶
　　物滿填於中却將割下頭&KR0037;依前合定以少綿裹¶
<pb:KR3e0067_WYG_079-16a>¶
　　之惟薄為佳大茶碗量米半碗於銀器内用文武¶
　　火煎取一雞子大以綿濾待冷㸃眼前後試數人¶
　　皆應今醫家用亦多得效故附之萬萬不失有驗¶
麝香方(出龍/木論)　治風毒目中膚瞖¶
　　用麝香須子日開之不用苦細研篩服之良若孕¶
　　婦不可服¶
白龍散(出御藥/院方)　治瞖膜昏澀¶
　　用川芒硝五兩除黑黄脚不用要真白如雪者銷¶
<pb:KR3e0067_WYG_079-16b>¶
　　金銀鍋内盛用新瓦蓋口又用熟炭火約及秤用¶
　　小磚大内存放光燒磚熱然後下藥在鍋磚上四¶
　　面有火慢慢微近前攛蓋良久鍋内有聲定先去¶
　　頂上火并瓦鍋中戲不滯顯青白汁外用鐵器或¶
　　金銀器亦好用鐵鈐出鍋傾藥汁在器凝結如玉¶
　　色成也若用時研細膩入片白龍腦各等任用通¶
　　頂㸃眼一方單用芒硝一兩置銅器中急火上煉¶
　　之放冷後細羅㸃眼角中夜臥時㸃妙每用少許¶
<pb:KR3e0067_WYG_079-17a>¶
　　鼻内搐如㸃少用大有神效¶
治風瞖方(出千/金方)¶
　　取死猪鼻燒灰治下篩每旦向日水服¶
又方(出本/草)　去膚赤有蟲如絲線者¶
　　用蓬虆葉挼絞取汁滴目中有蟲出如絲線便效¶
石蠏丸(出衞生/家寶方)　退瞖明目去肝熱¶
　　地骨皮(一/兩)枳殻(一兩/麩炒)石蠏(三/兩)牛膝(三兩/酒浸)防風(一/兩)破¶
　　故紙(五錢/炒)甘草(五/錢)木賊(五/錢)枸杞子(五/錢)甘菊花(五/錢)生¶
<pb:KR3e0067_WYG_079-17b>¶
　　地黄(三/兩)¶
　右為細末煉蜜丸如梧桐子大每服二十丸熟湯送下¶
㸃瞖眼方(出衞生/家寶方)¶
　　石蠏(二錢無煅蘆/肝石代之研)蜜陀僧(一錢/研)白丁香(一字/研)碙砂¶
　　(一字研/如粉)銅青(半/錢)乳香(半錢/研)蕤人(取白肉/半錢)¶
　右一處入乳鉢研細入於宻器收如用時旋取一二¶
　錢入片腦少許研勻別入小器中盛之一日兩三次¶
　㸃之神效¶
<pb:KR3e0067_WYG_079-18a>¶
又方(出東坦/蘭室方)　治眼中白瞖¶
　　柴胡(二/錢)羌活(二/錢)防風(一錢/五分)黄芩(酒炒/五錢)黄連(酒洗/三錢)甘¶
　　草(三/錢)五味子(二/錢)黄栢(五錢/酒炒)芍藥(五/錢)升麻(二/錢)黄茋(三/錢)¶
　　當歸身　草龍膽(五錢/酒洗)石膏(一錢/五分)¶
　右㕮咀煎法如常入酒少許臨時熱服忌言語¶
退瞖膏(出東坦/蘭室方)　治黑白瞖¶
　　荆芥穗(五分水半/盞另漫煎)黄連(三/錢)生地黄(一/錢)當歸身(六/分)甘¶
　　草(五分水一碗熬三/味至半碗入下藥)連翹(四/分)柴胡(二/分)升麻(二/分)防風¶
<pb:KR3e0067_WYG_079-18b>¶
　　(二/分)蕤人(四/分)青皮(四/分)¶
　右再熬至一盞去滓更上火煎至半&KR0678;入荆芥水兩¶
　匙入蜜少許再上火熬勻㸃之¶
補陽湯(出試/效方)　治陽不勝其隂乃隂盛陽虚九竅不通¶
　令青白瞖見于大眥及足太陽少隂經中鬱遏足經¶
　氣不得上通於目故青白瞖内阻也當於太陽少隂¶
　經中九原之下益肝中陽氣衝天上行此乃先補其¶
　陽後于足太陽太隂標中瀉足厥隂肝經火下伏于¶
<pb:KR3e0067_WYG_079-19a>¶
　陽中乃次治也經云隂盛陽虚則當先補其陽後瀉¶
　其隂此治法是也每日清晨中宿食服補陽湯臨臥¶
　服一隂丸若天色變大寒大風并勞役過日飲食不¶
　調精神不足或氣弱俱不得服候時氣和平天氣如¶
　常服之乃先補其陽使陽氣上升通于肝經之末利¶
　竅於目矣¶
　　羌活　獨活　甘草　人參　熟地黄　黄茋(一/用)¶
　　(黄/芩)白术(各一/兩)澤瀉(研為/末)陳皮(各五/錢)生地黄(炒/)白茯¶
<pb:KR3e0067_WYG_079-19b>¶
　　苓(去/皮)知母(各三/錢)柴胡(二錢/去苗)防風　白&KR0410;藥　肉桂¶
　　(去皮/一錢)當歸身(三錢/去尾)¶
　右同為粗末每服五錢水三盞煎至一盞去滓空心¶
　宿食消盡服之¶
連蘖益隂丸(出蘭室/秘方)¶
　　羌活　獨活　甘草　當歸身(依前/製)防風(去/蘆)五味¶
　　子(各五/錢)石決明(燒存性/三錢)草決明　細黄芩　黄蘖¶
　　　知母　黄連(酒内先製或酒/拌潤炒各一兩)¶
<pb:KR3e0067_WYG_079-20a>¶
　右為細末煉蜜為丸如豆大每服五十丸漸加至百¶
　丸止茶清送下常多服補隂湯少服此藥為不可勝¶
　補陽湯恐妨飲食¶
升陽柴胡湯(出蘭室秘藏方名升陽/泄隂羌活紫胡湯補陽)¶
　　羌活　獨活　甘草根　當歸身　熟地黄(各一/兩)¶
　　人參　黄茋　白术(各半/兩)澤瀉(三/錢)白&KR0410;藥(一/兩)白茯¶
　　苓　陳皮　防風(各三/錢)生地黄(五錢/酒炒)肉桂(五/分)柴胡¶
　　(去苗一/錢五分)楮實(五錢/酒拌)知母(三錢製夏/月加五錢)¶
<pb:KR3e0067_WYG_079-20b>¶
　右㕮咀每服五&KR0678;煎至一&KR0678;去粗稍熱服食後另合¶
　一料煉蜜為丸如桐子大食逺茶清送下五十丸每¶
　日與前藥合一服天氣暑加五味子三錢或五錢天¶
　門冬去心五錢更加&KR0410;藥五錢楮實五錢¶
撥雲湯(出試/效方)　戊申六月徐總管患眼疾於上眼皮下¶
　出黒白瞖二箇癮澀難開兩目無疼痛兩手寸脉細¶
　緊按之洪大無力足太陽膀胱為命門相火煎逆行¶
　作寒水瞖及膜遮睛証訶欠喜悲健忘嚔噴眵多時¶
<pb:KR3e0067_WYG_079-21a>¶
　自淚下面赤而白能食不大便而数欠氣上而喘以¶
　此方治之¶
　　黄茋(一/分)細辛葉(五/分)柴胡(七/分)生薑(五/分)荆芥穗(一/錢)羌活¶
　　(一錢/五分)防風(一錢/五分)藁本(一/錢)生甘草(一/錢)升麻(一/錢)葛根(五/分)¶
　　川芎(五/分)知母(一/錢)黄蘖(一錢/五分)當歸身(一/錢)¶
　右㕮咀作一服水二大&KR0678;煎至一&KR0678;去滓稍熱服食¶
　後¶
治眼疾去膚瞖(出本/草)¶
<pb:KR3e0067_WYG_079-21b>¶
　　以貝母末㸃眼¶
治目膚瞖(出本/草)¶
　　用井花水洗之¶
主明目去膚瞖(出本/草)¶
　　以仙人草挼汁滴目中¶
去瞖¶
　　用石胡荽熟挼内鼻中瞖自落¶
治膚瞖障膜¶
<pb:KR3e0067_WYG_079-22a>¶
　　以真珠粉㸃明目中¶
治目中熱膜明目¶
　　以石蜜飲之¶
治眼消瞖膜及筋弩肉¶
　　以珂刮㸃之¶
　　　目生釘瞖(論/)¶
夫肝心二臟久積毒熱攻發于目能生釘瞖蓋肝木也¶
在竅為目心火也於肝為子令心臟積熱熱乗於肝熏¶
<pb:KR3e0067_WYG_079-22b>¶
發結聚故為釘瞖　釘瞖根深外障此眼初患之時眼¶
中疼痛作時赤澀淚出怕日忽然治療失時致令睛上¶
有瞖如銀釘頭子相似此眼不宜鈎割熨烙欲得痊效¶
宜令服藥此是熱毒發於肝心致使然也宜服除熱飲¶
子鎮心丸即瘥(龍木論歌曰滯留偏熱在肝心疼痛生/瘡詎可任毒熱既深開得后銀釘瞖入)¶
(黑睛深萬藥雖然摩不盡能除發歇解愁/襟若乖忌省無堅固恐怕癈瘢轉更侵)¶
　　　方¶
青葙子丸　治肝毒熱釘瞖入黑睛¶
<pb:KR3e0067_WYG_079-23a>¶
　　青葙子　藍實　枳殻(去穰/麩炒)大黄(剉/炒)菊花　甘草¶
　　(炙各/二兩)草決明　黄連(去/須)茺蔚子　細辛(去苗/葉)麻黄¶
　　(去梗/節)車前子(各一兩/五錢)鯉魚膽　雞膽(各一枚/隂乾)羚羊¶
　　子(鎊二/錢)¶
　右為末煉蜜丸如梧桐子大每服二十五丸食後溫¶
　水下兼治内外瞖障一切眼病¶
青葙子湯　治肉瞖風邪釘瞖¶
　　青葙子　蕤仁　白茯苓(去黑/皮)萎蕤　黄連(去須/各一)¶
<pb:KR3e0067_WYG_079-23b>¶
　　(兩五/錢)秦皮(二/分)山栀子仁　秦艽(去/苗)甘菊花(擇/)黄芩¶
　　(去黒/心)甘草(炙各/一兩)車前子(一兩/五錢)¶
　右粗搗篩每服三錢用水二盞煎至八分去滓食後¶
　服¶
黄芩湯　治白膜赤侵睛生瞖横衝瞳人久成釘瞖¶
　　黄芩(去黑/心)黄連(去/須)木通(剉/)柴胡(去/苗)赤&KR0410;藥(各二/兩)地¶
　　骨皮　山栀子(各一兩/五錢)大黄(蒸三/度焙)萎蕤　甘草(各/三)¶
　　(兩五/錢)石膏(碎六兩/五錢)朴硝(研五/兩)¶
<pb:KR3e0067_WYG_079-24a>¶
　右粗搗篩每服五錢以水二盞煎至一盞去滓溫服¶
　日再¶
萎蕤丸　治頑瞖釘瞖眼¶
　　獨活(去蘆/頭)萎蕤　芎藭　青葙子　黄連(去/須)黄芩¶
　　(去黒/心)防風(去/叉)赤&KR0410;藥(各一兩/五錢)車前子(二/兩)地膚子¶
　　乾藍　甘草(各一/兩)¶
　右為末煉蜜和丸如梧桐子大食後溫熟水下四十¶
　丸日再¶
<pb:KR3e0067_WYG_079-24b>¶
退膜丸　治陽氣炎上血脉貫赤衝痛瞼眥生瘡暴生¶
　釘瞖漸染睛輪視物羞澀緊急難開兼倒睫拳攣¶
　　熊膽(五錢/研)牛膽汁(一/合)猪膽(五枚/取汁)牽牛子(炒/)黄連(去/須)¶
　　栀子仁　甘草(各一/兩)車前子　決明子(炒/)枸杞子¶
　　(各五/錢)¶
　右除牛膽猪膽汁外八味同為末用二膽汁和丸梧¶
　桐子大每服五十丸食後荆芥湯下一方用溫熟水¶
　下三十丸隨膽下汁以丸得為度如硬入煉蜜少許¶
<pb:KR3e0067_WYG_079-25a>¶
　神效¶
羚羊角散　治眼生釘瞖風熱上攻淚出赤澀¶
　　羚羊角　防風(去蘆/頭)川升麻　茯神　地骨皮¶
　　蕤仁(湯浸去/赤皮)麥門冬(去心/焙)決明子(去心/焙)甘草(五錢/炙微)¶
　　(赤/剉)¶
　右粗搗篩為散每服三錢以水一盞煎至六分去滓¶
　每於食後溫服¶
除熱飲子　治釘瞖根深外障¶
<pb:KR3e0067_WYG_079-25b>¶
　　黄芩　黑參　桔梗　知母　芒硝(各二/兩)防風¶
　　大黄　茺蔚子(各一/兩)¶
　右為末每服散一錢水一盞煎至五分每日空心食¶
　後去滓溫服¶
鎮心丸　治釘瞖根深外障¶
　　逺志　人參　茯苓　栢子仁　細辛　乾山藥¶
　　　茺蔚子(各/兩)　車前子(一/兩)¶
　右為末鍊蜜如梧桐子大空心茶下十丸¶
<pb:KR3e0067_WYG_079-26a>¶
決明子散(出聖/惠方)　治肝膈熱毒眼生釘瞖¶
　　決明子　川升麻　地骨皮　柴胡(各一兩/去苗)犀角¶
　　屑　葳蕤　元參　甘草(炙剉各/五錢)¶
　右𢷬粗羅為散每服四錢水一中煎至六分去滓每¶
　於食後溫服¶
逺志丸(出聖/惠方)　治眼生釘瞖日月深久¶
　　逺志(去/心)人參(去蘆/頭)白茯苓　栢子仁(各/兩)　車前子¶
　　(一/兩)決明子(二/兩)細辛(五/錢)茺蔚子(二/兩)¶
<pb:KR3e0067_WYG_079-26b>¶
　右為末煉蜜和𢷬三百杵丸如梧桐子大每於空心¶
　及夜臨臥時以粥飲下二十丸¶
抵聖散(出聖/惠方)　治眼生瞖釘¶
　　烏賊魚骨　馬牙硝　定粉(各五/錢)食鹽(一/分)白龍腦¶
　　(一/分)蕤人(一兩/去皮)¶
　右同研令細每以銅筯頭取半小豆大日三四度㸃¶
　之¶
升麻湯(出聖濟/總録)　治膀胱熱肝膈中風毒生釘瞖¶
<pb:KR3e0067_WYG_079-27a>¶
　　升麻　黄耆　犀角(鎊/)萎蕤(湯浸去/赤皮)元參(各一/兩)¶
　右剉如麻豆大每服五錢用水一盞半煎八分去滓¶
　入芒硝五分竹瀝少許空心溫服¶
決明散(出聖/惠方)　治釘瞖根脚極厚經久不瘥¶
　　石決明(𢷬研/水飛)真珠末　琥珀(各三/分)烏賊魚骨(半/兩)龍¶
　　腦(一錢/研)¶
　右同研細每以銅筯取如豆大㸃患處日三次¶
琥珀煎(出聖/惠方)　治眼生釘瞖久不瘥¶
<pb:KR3e0067_WYG_079-27b>¶
　　琥珀(一/分)貝齒(半/分)朱沙(半/分)龍腦(一/分)馬牙硝(三分煉/過者)¶
　右同研麵以水一大盞別入白蜜一兩攪和入通油¶
　瓶子中用重湯煑以栁木箆煎取一合已來即住以¶
　綿濾過於瓷瓶子中盛之或銅器亦得每取少許㸃¶
　之一方為細散㸃¶
萎蕤湯(出聖濟/總録)　治目赤并黑睛上生釘瞖疼痛¶
　　萎蕤　桔梗　黄耆(剉各一/兩五錢)羚羊角(鎊一/兩)¶
　右粗𢷬篩每服五錢用水一盞煎至八分去滓下芒¶
<pb:KR3e0067_WYG_079-28a>¶
　硝末五分更煎二沸食後溫服¶
又方(出聖/惠方)　治眼生釘瞖根脚極厚經久不瘥¶
　　馬牙硝(一/分)貝齒(燒/灰)¶
　右同研如麵以青驢乳三合調入銅器中以漫火炒¶
　乾又細研以瓷合中盛每取少許㸃之¶
　　　目生花瞖(論/)¶
夫眼生花瞖者此眼初患之時忽時𤼵歇疼痛淚出作¶
時遽生瞖白如珠&KR0037;花陷砌魚鱗相似此眼肝肺積熱¶
<pb:KR3e0067_WYG_079-28b>¶
壅實上衝入腦致生此疾切宜服藥治療不得失時皆¶
恐後損根也宜用摩頂膏内熱服知母飲子兼服山藥¶
丸立效(詩曰或生白瞖簇瞳人㸃㸃如花陷砌鱗肝肺/五臟多壅實實衛入腦病為根膏摩頂上除風)¶
(熱散飲肝中服要頻酒麵休/飡諸毒物莫因小事𤼵貪嗔)¶
　　　方¶
桑白皮湯(出聖濟/總録)　治目生花瞖白㸃狀如&KR0037;花¶
　　桑白皮(剉/)木通(各一/兩)澤瀉　犀角屑　黄芩　旋¶
　　復花　茯神　元參　川大黄(炒各/一兩)甘菊(五/錢)甘草¶
<pb:KR3e0067_WYG_079-29a>¶
　　(一錢/一分)¶
　右為散每服二錢水一盞煎六分和滓溫服¶
摩頂膏(出聖濟總録/一名青連膏)　治花瞖(方見本門腎肝/虚傷黒睛類)¶
蕤人散(出聖濟/總録)　治目生瞖花多年不退¶
　　蕤人(浸去/皮)秦艽(去/苗)柴胡(去苗各/一兩)赤茯苓(一兩/五錢)川大¶
　　黄(炒五/錢)枳殻(一兩/炒)車前子　青葙　赤&KR0410;藥¶
　右為細散每服三錢水一盞煎六分和滓溫服¶
知母飲子(出龍/木論)　治花瞖白陷外障¶
<pb:KR3e0067_WYG_079-29b>¶
　　知母　茺蔚子(各二/兩)防風　細辛(各一兩/五錢)桔梗¶
　　大黄　茯苓　芒硝(各一/兩)¶
　右為末以水一盞散一錢煎至五分食後去滓温服¶
羚羊角湯(出聖/惠方)　治眼生白瞖如&KR0037;花¶
　　羚羊角(鎊一作/羖羊角)大黄(炒/剉)桑根白皮(剉/)黄連(去/須)決明¶
　　子　黄芩(去黒/心)甘菊花(炙剉/五錢)¶
　右粗𢷬篩每服二錢以水一盞煎至六分去滓食後¶
　溫服¶
<pb:KR3e0067_WYG_079-30a>¶
黄芩散(出聖/惠方)　治眼生花瞖不退宜服¶
　　黄芩　木通(剉/)黄連(去/須)羚羊角屑(各二/兩)犀角屑(五/錢)¶
　　地膚子(三/分)葳蕤(三/分)甘草(三分炙/微赤剉)¶
　右為粗散每服三錢以水一盞入竹葉七片煎六分¶
　去滓每於食後温服¶
蕤人散(出聖/惠方)　治眼生花瞖(方見本門内/外障眼類)¶
山藥丸(出龍/木論)　治花瞖白陷外障¶
　　乾山藥(二/兩)人參　茯苓　五味子　細辛(各二/兩)乾¶
<pb:KR3e0067_WYG_079-30b>¶
　　地黄　防風(各一/兩)¶
　右為末煉蜜丸如梧桐子大空心茶下十丸¶
琥珀散(出聖濟/總録)　治目積年生花瞖¶
　　琥珀　珊瑚　硃砂　硼砂(白/者)馬牙硝(各五/錢)真珠¶
　　(二/兩)烏賊魚骨(五錢先於粗石去/黒皮用白心一錢)¶
　右都入乳鉢内研三日令極細每日三五㸃¶
仙本散(出聖濟/總録)　治眼生花瞖(方見本門内/外障眼方)¶
摩頂膏(出龍/木論)　治花瞖白陷外障¶
<pb:KR3e0067_WYG_079-31a>¶
　　子雞脂　牛酥　木香(各一/兩)鹽花(一兩/五錢)硃砂　龍¶
　　腦(各一/分)¶
　右為末合和成膏每日兩度摩之頂上立效¶
黄芩湯(出聖濟/總録)　治花瞖¶
　　黄芩(去黒/心)木通(剉/)黄連(去須各/二兩)地骨皮　萎蕤¶
　　甘草(炙剉各一/兩五錢)¶
　右麄𢷬篩每服五錢以水一盞半煎至七分去滓食¶
　後溫服一再¶
<pb:KR3e0067_WYG_079-31b>¶
雞距丸(出聖濟/總録)　治花瞖淚出¶
　　乾薑(炮三/分)蕤人(細/研)雞舌香　胡粉(各五/錢)黄連末(一/兩)¶
　　礬石(熬研/半分)¶
　右搗研為末&KR0037;内丸如雞距眼大皆日再¶
馬牙硝散(出聖濟/總録)　治花瞖不得向明¶
　　馬牙硝(五/錢)黄連(末一/兩)硼砂(研/)龍腦(各五/錢)蘆薈末¶
　　真珠末(各一/分)¶
　右同研如粉每以銅筯取麻子大㸃眼¶
<pb:KR3e0067_WYG_079-32a>¶
朴硝散(出聖/惠方)　治眼生花瞖¶
　　川朴硝(五錢/炒熟)硃砂(一分細研/水飛過)龍腦(五分/細研)黄蘖(一/兩)烏¶
　　賊魚骨(五錢/細研)黄連(一兩/去鬚)¶
　右先將黄蘖黄連搥碎三盞水煎取濃汁一盞去滓¶
　於日中煎令乾後以諸藥相和如麵每以銅筯取如¶
　篆豆大㸃之¶
龍腦膏(出聖/惠方)　治眼生花瞖澀痛¶
　　龍腦(五/分)麝香(五/分)膩粉(二/錢)黄連末(五/錢)井鹽(一錢/研細)蕤人¶
<pb:KR3e0067_WYG_079-32b>¶
　　(一兩湯浸去/赤皮細研)¶
　右細研先以野駝脂二兩於瓷碗内消濾過以藥合¶
　研如膏每以銅筯取米粒大㸃之¶
吹鼻去障瞖方(出聖濟/總録)　治上膈實熱衝發於目漸生¶
　花瞖¶
　　瓜蔕(七枚先/為末)母丁香(七枚先/為末)麝香(研/)龍腦(一/字)波斯¶
　　青黛(水上浮青/者二分)¶
　右同研如粉貯蠟封勿泄氣每用麻子大吹入鼻中¶
<pb:KR3e0067_WYG_079-33a>¶
　早晨兩次夜一次¶
真珠濟散(出聖濟/總録)　治風熱上攻眼生花瞖及有赤衝¶
　　黒睛¶
　　真珠末　琥珀末(各一/分)丹砂末(半/分)碙砂(兩豆/大)¶
　右合研極細每日三四次㸃¶
水照丸(出聖濟/總録)　治眼生花瞖¶
　　烏賊魚骨(取白/心用)生龍腦　丹砂(各一/錢)¶
　右研極細用蠟和餅子安目中¶
<pb:KR3e0067_WYG_079-33b>¶
龍腦散(出聖/惠方)　治眼生花瞖¶
　　龍腦(一/錢)川朴硝(五/分)¶
　右同研如粉每以銅筯取如豆大㸃之¶
又方(出聖/惠方)　治眼生花瞖澀痛難開¶
　　取貝齒一兩燒灰研如粉每取少許㸃瞖上¶
又方(出聖/惠方)¶
　　以景天草𢷬絞取汁日三五度㸃之¶
又方(出聖惠方一/名牙灰散)¶
<pb:KR3e0067_WYG_079-34a>¶
　　取人自落牙齒燒灰研如粉每取少許㸃眥頭¶
又方(出聖/惠方)¶
　　用烏賊魚骨細研每取少許日三五度㸃之神效¶
　　　卒生瞖膜(論/)¶
夫眼卒生瞖膜者辨其所由皆因臟腑壅不能宣通風¶
邪而熱毒傳於肝肺攻注眼目結成瞖膜浸侵暗也¶
　　　方¶
決明子散(出聖/惠方)　治眼卒生瞖膜視物昏暗及瞖覆裹¶
<pb:KR3e0067_WYG_079-34b>¶
　瞳人¶
　　決明子　黄連(去/須)川升麻　枳殻(麩炒微/黄去穰)黄芩(三/分)¶
　　車前子　栀子仁　地膚子　人參(去蘆頭/各五錢)¶
　右為粗散每服三錢水一盞煎至六分去滓每於食¶
　後溫服¶
羚羊角散(出聖/惠方)　治眼卒生浮瞖膜昏暗¶
　　羚羊角(一/兩)芎藭(五/錢)車前子(五/錢)黄連(五錢/去須)葳蕤(一/兩)茺¶
　　蔚子(五/錢)甘草(五錢炙/微赤剉)石決明(一兩細研/水飛過)枳殻(一兩/麩炒)¶
<pb:KR3e0067_WYG_079-35a>¶
　　(微黄/去穣)¶
　右為細散不計時候以竹葉湯調下一錢忌炙煿熱¶
　麵猪肉¶
車前子散(出聖/惠方)　治眼卒生瞖膜疼痛¶
　　車前子(一/兩)決明子　秦皮(剉/)黄連(去/須)赤芍藥　川¶
　　大黄(剉碎微炒/各三分)芎藭(一/兩)甘草(五錢炙/微赤剉)梔子人(一/兩)¶
　右為細散每於食後以竹葉湯調下二錢¶
真珠散(出聖/惠方)　治眼忽生瞖膜赤澀疼痛¶
<pb:KR3e0067_WYG_079-35b>¶
　　真珠末(五/錢)黄芩(二/兩)青葙子(二/兩)石決明(搗碎細研/水飛過)甘¶
　　菊花　芎藭　甘草(炙微/赤剉)人參(各一兩/去蘆頭)¶
　右為細散每服一錢食後以溫漿水調下¶
治眼卒生瞖膜方(出聖/惠方)¶
　　貝齒(一兩/燒灰)龍腦(五/分)¶
　右同細研旋取㸃著瞖上再用¶
治眼熱毒卒生瞖及赤白膜方(出聖/惠方)¶
　　用雄雀糞細研以人乳汁和㸃之¶
<pb:KR3e0067_WYG_079-36a>¶
真珠膏(出聖/惠方)　治眼虛熱目赤痛卒生醫膜昏暗¶
　　真珠末(一/兩)貝齒(五枚/燒灰)麝香(一/分)硃砂(一/分)胡粉(一/分)鯉魚¶
　　膽(二/枚)白蜜(四兩煎/濾過)¶
　右除魚膽蜜外都研如粉以魚膽汁蜜於銅器中調¶
　令勻慢火煎成稀膏每以銅筯取少許㸃之日三四¶
　上¶
羚羊角散(出聖/惠方)　治眼生白瞖膜¶
　　羚羊角屑(五/錢)澤瀉(五/錢)葳蕤(五/錢)兔絲子(五錢酒浸三/日曝乾別搗)¶
<pb:KR3e0067_WYG_079-36b>¶
　　(為/末)甘菊花(一/兩)¶
　右為粗散每服三錢水一盞煎至六分不計時候溫¶
　服¶
知母散(出聖/惠方)　治眼生赤瞖膜侵睛下垂¶
　　知母　川升麻　大青(各三/分)川大黄(剉微/炒)甘草(炙/微)¶
　　(赤各/五錢)¶
　右為粗散每服三錢以水一盞煎至六分去滓每於¶
　食後溫服之¶
<pb:KR3e0067_WYG_079-37a>¶
蛇蛻皮散(出聖/惠方)　治眼卒生瞖膜侵睛不退¶
　　蛇退皮(一條/燒灰)仙靈脾(一兩/蒸過)蟬殻(一兩/微炒)甘草(五錢炙/微赤剉)¶
　　川大黄(五錢剉/微炒)¶
　右為粗散每服三錢以水一中盞煎至六分去滓每¶
　於食後溫服之¶
龍腦煎(出聖/惠方)　治眼卒生瞖膜¶
　　白龍腦(五/錢)乳香　硃砂　細辛　黄連(去須各/一分)¶
　右先將細辛黄連為散以水一大盞浸一復時用蜜¶
<pb:KR3e0067_WYG_079-37b>¶
　五兩并藥水同煎至四分去滓研龍腦乳香硃砂入¶
　水藥内用瓷瓶子盛日四五度㸃之¶
雞子殻散(出聖/惠方)　治眼卒生瞖膜¶
　　雞子殻(抱子者去膜取/白殻皮研一分)貝齒(三枚/燒灰)¶
　右同研令細入甆合中盛每取少許日三五度㸃之¶
又方(出聖/惠方)¶
　　烏賊魚骨　黄丹　白礬(燒灰各/一分)¶
　右同研如粉入煉過白蜜二兩用竹筒盛於飯甑上¶
<pb:KR3e0067_WYG_079-38a>¶
　蒸候飯熟為度以甆瓶中盛日三四度取少許㸃之¶
又方(出聖/惠方)¶
　　鹽緑(五/錢)鹽花(一/錢)龍腦(一豆/大)¶
　右研如粉以甆合盛每取半粳米大日三度㸃之¶
龍腦膏(出聖/惠方)　治眼赤痛卒生浮白膜¶
　　龍腦　雄雀糞(各一/分)¶
　右研如粉以人乳汁一合相和調勻成膏每以銅筯¶
　取少許㸃之¶
<pb:KR3e0067_WYG_079-38b>¶
治眼卒生瞖膜遮黒睛(出聖/惠方)¶
　　蛇蛻皮(一條/細剪)¶
　右以白麵和作餅子炙令焦黒色搗細羅為散每於¶
　食後及夜臥時以温水調下一錢¶
目卒生瞖(出肘/後方)¶
　　以貝齒燒細篩㸃瞖上日再三時頻拭令人仰臥¶
　　銅筯㸃之¶
涼肝散(出聖/生堂)　治初𤼵眼疼才生瞖膜藏腑實者¶
<pb:KR3e0067_WYG_079-39a>¶
　　大黄　赤&KR0410;藥(各一/兩)蟬退　當歸　黄連(各五/錢)甘¶
　　草(五/分)¶
　右為末每服二三錢米泔水調服肝熱加淡竹葉肺¶
　熱加大黄脾熱加甘草食後服¶
五秀重明圎(出衞生/寶鑑)　治眼瞖膜遮睛隠澀昏花常服¶
　清利頭目¶
　　甘菊花(開頭者/五百箇)荆芥(五百/穗)木賊(去節五/百節)楮實(五百/枚)¶
　　川椒(去目閉口/者五百粒)¶
<pb:KR3e0067_WYG_079-39b>¶
　右為細末煉蜜丸如彈子大每服一丸細嚼時嚥下¶
　食後臨卧亦得忌酒蕎麫辛熱物¶
增青膏(出楊氏/家藏方)　治眼生瞖膜隠澀難開或暴赤眼腫¶
　痛¶
　　盆硝(五/錢)硼砂(三/錢)馬牙硝(一/錢)青鹽(五/分)輕粉(五/分)腦子(五/分)¶
　　麝香(一/字)碙砂(一/字)¶
　右件同研令極細每用粟米大㸃眼内¶
羌活退瞖膏(出試效方一/名復明膏)　治足太陽寒水膜子遮左¶
<pb:KR3e0067_WYG_079-40a>¶
　右睛白瞖在上視物不見(東坦蘭/室方)¶
　　椒樹西北根(一/分)東南楊(一/分)羌活(七/分)正麻黄(去節/三分)當¶
　　歸屑(六/分)黄連(二/錢)防風根(二/分)生甘草稍(四/分)柴胡根(三/分)¶
　　升麻根(三/分)生地黄(三/分)蕤人(六/箇)藁本(二/分)漢防己(二/分)¶
　右淨新水一大碗先將漢防己黄連生草稍當歸稍¶
　生地黄煎至一半下餘外藥再煎一&KR0678;去滓入銀石¶
　器中再煎如藥㸃之有力為度¶
羌活退瞖湯(出東坦/蘭室方)　治太陽寒水瞖膜遮睛不能視¶
<pb:KR3e0067_WYG_079-40b>¶
　物¶
　　麻黄根(二/錢)羌活(一兩/五錢)防風(一/兩)藁本(七/錢)薄荷葉(二/錢)荆¶
　　芥穗(七錢煎成/藥加之)細辛(少/)川芎(三/錢)當歸(三/錢)酒生地黄¶
　　(一/錢)川椒(五/分)黄栢(四/錢)酒知母(五/錢)¶
　右㕮咀每服稱三錢水二大&KR0678;煎至一盞半入荆芥¶
　穗再煎至一盞去滓熱服之食逺忌酒醋溫麵¶
蝎附散(出衞生/寶鑑)　搐鼻退瞖膜¶
　　薑黄　青黛　附子尖(各一/分)薄荷(一/兩)鵝不食草(五/錢)¶
<pb:KR3e0067_WYG_079-41a>¶
　右為末含搐少許¶
發雲散(出衞生/寶鑑)　治因眼發濕熱不退而作瞖膜遮睛¶
　黑暗羞明隠澀難開¶
　　川芎　草龍膽　荆芥穗　楮實　薄荷　石決¶
　　明　羌活　蒼术　蜜蒙花　白术　大黄　甘¶
　　草　甘菊花　地膚皮　木賊　連翹　川椒¶
　　香白芷　白蒺䔧　桔梗　石膏(各五/錢)檳榔(一/剉)石¶
　　燕子(一/剉)¶
<pb:KR3e0067_WYG_079-41b>¶
　右揀淨細末每服三錢溫茶清一盞調下食後一日¶
　三服忌雜魚麵馬猪肉蕎及辛熱物¶
還睛散(出衛生/寶鑑)　治眼生瞖膜昏澀淚出瘀肉攀睛¶
　　大芎　草龍膽　草決明　石決明　荆芥穗¶
　　野菊花　野檾子　楮實　木賊　白茯苓　炙¶
　　甘草　白蒺䔧　川椒(炒去/目)仙靈脾(葉/)茵蔯蒿(已/上)¶
　　(各五/錢)¶
　右為細末每服二錢食後茶清調下一日三服忌雜¶
<pb:KR3e0067_WYG_079-42a>¶
　魚肉熱蕎麵¶
又方(出肘/後方)　治目卒生瞖¶
　　拔獨鬚及熱以滴瞖如滴泥再用三四鬚良¶
　　　逺年障瞖(論/)¶
夫障瞖之疾本於風熱毒氣攻積臟腑衝發眼目結摶¶
而成蓋目為五臟精華肝外候令風邪毒氣在於臟腑¶
不得宣洩上衝於目故為障瞖初隠澀赤痛漸成瞖膜¶
遮障瞖而不退或至粘睛非藥難瘥是為逺年障瞖¶
<pb:KR3e0067_WYG_079-42b>¶
　　　方¶
大決明散(出聖濟/總録)　治眼目一切逺年障瞖眥生弩肉¶
　赤腫疼痛¶
　　石決明　草決明　青葙子　甘草(炙/剉)黄蘖(去粗/皮)¶
　　黄連(去/鬚)榖精草　龍骨　白芷　枳實(麩/炒)牡蠣(煅/)¶
　　枸杞子　蛇蛻(各一/兩)羌活(去蘆/頭)蒺䔧(炒去/角)蟬蛻¶
　　白附子(炮/)黄耆(剉各/半兩)魚子(活水生下者半兩其子/用硫黄水溫三洗過)¶
　　虎睛(一隻切作七片文武/火炙乾每一次一片)¶
<pb:KR3e0067_WYG_079-43a>¶
　右為末每服三錢更時五陳湯茶清調下日午臨臥¶
　再服眥弩肉赤腫疼痛不可忍者三五日見效赤白¶
　瞖膜久不見者一七日減二七日其眼好安然眼枯¶
　者不藥活者可醫如煩惱傷酒色遇風兩眼中淚出¶
　疼痛者即是活眼若或眼中無淚不疼痛者乃為死¶
　眼更不用治一方有石决明蔓菁草忌毒魚麵猪肉¶
　酒色等件¶
開明丸(出危/氏方)　治年深日近瞖障青肓寂無所見一切¶
<pb:KR3e0067_WYG_079-43b>¶
　眼疾¶
　　熟地黄(一兩五/錢酒浸)兔絲子(酒/洗)車前子　麥門冬(去/心)蕤¶
　　人(去/皮)決明子　地膚子　茺蔚子　枸杞子　黄¶
　　芩　五味子　防風(去蘆/頭)澤瀉　細辛(去葉不/見火)杏¶
　　仁(炒去/皮尖)北葶瀝(炒/)青葙子(各一/兩)桂皮(五/錢)羊肝(須用/白羊)¶
　　(者只用肝薄切瓦上焙乾了作末或却以/肝煑肝爛為丸少則以蜜凑之方可久留)¶
　右為末丸如桐子大每服三十丸熱水下日三服仍¶
　戒忌生薑糟酒炙煿等熱物¶
<pb:KR3e0067_WYG_079-44a>¶
琥珀散方(出聖/惠方)　治積年瘀肉障瞖¶
　　琥珀　珊瑚　碙砂(白/者)馬牙硝　烏賊魚骨(各五/錢先)¶
　　(於粗石上磨去其/澀用好者一錢)真珠末(一/兩)¶
　右都入乳鉢内研三日令極細每日三五次㸃之¶
羌活丸(出聖濟/總録)　治久患風毒氣攻目眼昏暗赤澀瘀¶
　肉生瘡瞖膜遮障不明久患偏正頭疼眼目漸覺細¶
　小及夾腦風痛多視黒花¶
　　羌活(去蘆/頭)天南星(炮/)天麻　附子(炮製去/尖臍)芎藭¶
<pb:KR3e0067_WYG_079-44b>¶
　　旋復花　半夏(湯浸/十度)青橘皮(湯浸去/白焙)桑螵蛸　藁¶
　　本(去苗/一兩)牽牛子(六兩炒搗/取末二兩)¶
　右搗為細末煉蜜和丸如梧桐子大每服二十丸食¶
　後溫湯下漸加至三十丸¶
決明煎(出聖/惠方)　治眼逺年瞖障¶
　　馬蹄決明(一兩/五錢)蘆薈　蕤人(湯浸去赤皮/一兩五錢)秦皮(搗/碎)¶
　　黄蘖(去粗/皮)馬琦　烏賊魚骨　紫貝(燒熱各/一兩)鯉魚¶
　　膽(四/枚)波斯鹽緑(三分/細研)¶
<pb:KR3e0067_WYG_079-45a>¶
　右先煎決明等五味以水三大盞煎至一盞淨濾去¶
　滓次下鹽緑等五味更煎至一小盞於銅器中盛勿¶
　令洩氣每取一豆大許以人乳調㸃之閉目良久令¶
　淚出日二三度¶
琥珀散(出聖/惠方)　治眼生瞖障黏睛牢固經年不愈¶
　　琥珀(五/錢)真珠(一/兩)貝齒(燒/灰)珊瑚　馬琦　朱砂　蕤¶
　　人(去/皮)決明子　龍腦(各一/分)零石(五/錢)¶
　右為末入乳鉢内研如麵每以銅筯少許㸃之¶
<pb:KR3e0067_WYG_079-45b>¶
石膽散(出聖濟/總録)　治眼生瞖障經年不瘥¶
　　石膽(半/分)琥珀　真珠　珊瑚　紫貝　馬琦　決¶
　　明子(各一/分)硃砂　蕤人(湯浸去赤/皮各五錢)¶
　右為散入乳鉢内研令細勻每用藥一小豆大㸃大¶
　角眥頭日二三度妙¶
補肝散(出龍/木論)　治三十年失明¶
　　以蒺䔧子七月十七日收隂乾𢷬散食後𢷬散水¶
　　服方寸匕¶
<pb:KR3e0067_WYG_079-46a>¶
治眼中一切障瞖不消風毒氣上攻眼常瞖膜不見物¶
　者不計年瞖膜厚者此藥頻㸃極效方¶
　　石膽(研/細)波斯鹽緑　細辛　鉛丹　石決明(𢷬碎/細研)¶
　　(水飛/過)貝齒(各一兩/燒灰)石鹽(五/錢)碙砂(五/錢)烏賊魚骨(三/分)秦¶
　　皮(去/皮)雞舌香(各五/錢)黄連(一兩/去須)決明子(三/分)¶
　右為末入研了藥更研和丸如麻子大夜臨臥大眥¶
　頭各一丸¶
紫金膏　治男女目疾逺年日近瞖膜遮障攀睛努肉¶
<pb:KR3e0067_WYG_079-46b>¶
　拳毛倒睫黒花爛眩畏風羞明冷淚及赤眼腫痛¶
　　爐甘石(好者火煅細研無聲將黄連當歸桃頭童/子小便浸煎湯濾淨飛淘去砂石控乾粗)¶
　　(者再研再淘一法只用楊梨亦名蓧/採葉濃煎湯濾淨飛淘控乾一兩)黄連(一兩火/飛研)¶
　　乳香　碙砂　雄黄　沒藥　白丁香(真/者)當歸¶
　　輕粉　麝香　腦子(二錢各/為末)蜜(四/兩)¶
　右用大建盞内熬蜜沸入丹砂以栁木箆子急手攪¶
　勻約熬三兩沸却入爐甘石復攪勻下乳香入碙砂¶
　又下雄黄次下白丁香再入沒藥又下當歸再入輕¶
<pb:KR3e0067_WYG_079-47a>¶
　粉方下腦子麝香依次第下文武火各熬三兩沸須¶
　急用箆子不住手攪勻候熬成膏不黏手為度每雞¶
　頭大一塊沸湯化開浸湯半盞已下乗熱食後薰洗¶
蕤人散(出聖/惠方)　治眼障瞖多年不退(方見本門目/生花瞖類)¶
石決明丸(出聖/惠方)　治眼障瞖經年不消逺視不明¶
　　石決明(半兩𢷬細/水飛過)決明子　酸&KR0037;人(微/炒)葳蕤　蕤¶
　　人(湯浸/去皮)胡黄連　藍葉　龍膽(去蘆/頭)青葙子(各半/兩)¶
　右為末用羊膽汁和𢷬百餘杵丸如桐子大每於食¶
<pb:KR3e0067_WYG_079-47b>¶
　後以清粥飲下二十丸¶
㸃眼生金絲膏　治男女目疾逺年日近瞖膜遮障攀¶
　睛弩肉拳毛黑花眩爛羞明冷淚及赤眼腫疼¶
　　碙砂(一錢/研)黄丹(五/錢)晉礬(一錢/研)黄連(一兩去/毛剉)青鹽(一/錢)¶
　　(研/)乳香(好者三/錢研細)片腦(二/錢)當歸(五錢洗/淨剉)¶
　右用好蜜四兩除片腦外和七味内入青竹筒中油¶
　單紙裹筒口五七重緊緊繋定入湯瓶文武火煑一¶
　週時取出劈破新綿濾去藥滓方下片腦和勻甆瓶¶
<pb:KR3e0067_WYG_079-48a>¶
　收貯再用油單紙五十重封繋瓶口埋露地内去火¶
　毒候半月取出每用一粟米大¶
黄連煎(出聖濟/總録)　治積年風眼赤眼障膜侵黒不見物¶
　　黄連(去/須)曾青(研如/粉)地骨皮(白者各/一兩)顆鹽(一/分)蜜(一/升)古¶
　　錢(十一/文)¶
　右𢷬碎以蜜清安新磁瓶中以湯煑一復時後取出¶
　重以綿濾去滓内于瓶子中著地上露兩宿後每以¶
　銅筯取少許㸃目中一日可三五度¶
<pb:KR3e0067_WYG_079-48b>¶
神仙水照膏(出危/氏方)　治逺年日近眼目羞明瞖膜遮障¶
　或赤筋纏裹努肉攀睛¶
　　黄丹(水飛過同/水銀研)黄蠟(一兩切/片子)水銀(一錢細/研如粉)碙砂(一/字)¶
　　(水飛/為末)蛇退(一條/碾細)烏雞子殻(不拘兒子者/去膜細研)¶
　右先溶蠟成汁次入諸藥在内須是鍋子熬成膏子¶
　為丸如芥子大捻餅子用硃砂為衣如患一切眼疾¶
　用藥一餅患雙眼兩餅臨夜臥時用筯頭水溫了蘸¶
　藥一餅㸃目中閉眼臥一宿直至天明起時先用水¶
<pb:KR3e0067_WYG_079-49a>¶
　一盞如洗面照眼開放將眼(缺/)動其藥落在水中少¶
　時即令眼明人仔細水中看藥上取下黄色或白瞖¶
　膜病毒纏在藥上用手指撚去病再用之一餅可用¶
　三日一方無碙砂¶
琥珀煎(一名貝齒散/出聖濟總録)　治眼逺年瘴瞖不瘥(方見本門/目生釘瞖)¶
　(類/)¶
七寶散(出聖/惠方)　治眼瞖障年深月久不能消散¶
　　珊瑚　琥珀　曾青　紫貝　硃砂　雞子(去白/膜各)¶
<pb:KR3e0067_WYG_079-49b>¶
　　(五/錢)玉屑(五/錢)¶
　右研令細每用時仰臥以銅筯取如菉豆大㸃于瞖¶
　上一食久乃起日三五度㸃之¶
龍腦膏(出朱氏/集驗方)　治逺年近日瞖膜遮障攀睛努肉連¶
　&KR0008;赤爛視物昏暗不覩光明隠澀多淚迎風難開立¶
　效¶
　　蘆甘石(不拘多少揀粉紅梅花者為妙用乾鍋盛/火煅訖入黄連水淬再水浸一宿去滓將)¶
　　(煅甘石淬七次同黄連水細/研飛過暴乾羅過用三錢)黄連(不計多/少搥碎)龍腦草¶
<pb:KR3e0067_WYG_079-50a>¶
　　(不拘多少淨洗晒乾/不見火為末一錢)桑柴灰(二/錢)好黄丹(五/分)¶
　右同白蜜四兩一處入於净磁器内文武火慢熬以¶
　竹箆子攪如漆色不黏手為度勿犯生水藥成依舊¶
　以磁器盛頓每服如皁角子大新冷水半盞化開洗¶
　三日不用每日洗數次不妨藥盞用紙蓋不可犯灰¶
　極有功效¶
祕金散(出聖濟/總録)　治目㓜久疳風攻眼生瞖久藥不瘥¶
　但瞖膜遮障睛不損者並可治¶
<pb:KR3e0067_WYG_079-50b>¶
　　黄連(去/須)沙參　太隂元精石(研/)決明子(各一/兩)¶
　右為散每服五分用羊子肝一具竹刀切作縫子摻¶
　藥末在内以線繋入瓶中用米泔煮熟分作三服淡¶
　喫每箇分作三分¶
朴硝散(出聖/惠方)　治眼久積頑瞖蓋覆瞳人¶
　　川朴硝(二/兩)碙砂(半分/明者)白礬(五/錢)通明子¶
　右相和研為末將小磁瓶子以慢火炙令熱炒藥末¶
　徐徐入瓶内旋以柳枝子攪撥不令看瓶子四邊又¶
<pb:KR3e0067_WYG_079-51a>¶
　入藥末續續添火候藥盡良久斷烟以乾瓶子蓋口¶
　更大火燒經一炊久去火湏候瓶令其藥屑輕肥更¶
　盛即埋在濕土内七日去火毒訖取出細研每銅筯¶
　日三五度取少許㸃之¶
又方(出聖/惠方)¶
　　真珠(一/兩)地榆(二兩/剉)¶
　右以水二大盞同煮水盡取出真珠以醋浸五日後¶
　用熟水淘無令醋氣研令極細每以銅筯取少許㸃¶
<pb:KR3e0067_WYG_079-51b>¶
　瞖上以瘥為度¶
檾實散(出聖濟/總録)　治目生瞖膜久不愈者¶
　　檾實(以栁木製磑子磨之馬尾篩取黄肉去其黑/殻不用每十兩有四兩精肉非栁木磑不能)¶
　　(去/)¶
　右為末取獖猪肝薄切一色入藥中(缺/)　著緩火炙¶
　肝熟為散臨臥陳米飲調下二錢一法用釅醋為丸¶
　每服二十丸一法取檾實内囊蒸一次暴乾為末或¶
　散或蜜丸以温水下¶
<pb:KR3e0067_WYG_079-52a>¶
治積年失明方(龍/本)¶
　　以決明子二分杵為末食後以粥飲服¶
治久患壅毒風熱瞖膜并内外障眼(出本/事方)¶
　　真黄連(去/毛)秦皮(去/皮)黄栢(小者/去皮)¶
　右等分為末每服一錢水一盞煎五七沸用夾絹濾¶
　去滓乗熱盪洗候冷便止再煖又洗滓一併煎洗¶
　¶
　¶
<pb:KR3e0067_WYG_079-52b>¶
　¶
　¶
　¶
　¶
　¶
　¶
　¶
　普濟方卷八十¶
