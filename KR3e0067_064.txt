# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.408658
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六十五
<pb:KR3e0067_WYG_064-1a>¶
欽定四庫全書¶
　普濟方卷六十五　　　明　周王朱橚　撰¶
　　牙齒門¶
　　　總論¶
夫口齒者為臟腑之門户呼吸之機關納滋味以充胃¶
膓通津液以潤經脉故口為脾之應候齒作骨之榮華¶
在乎一身實為大要是以黄庭經云只為玉池太和宫¶
潄嚥靈液灾不干齒治之堅牢白淨則津液美而無病¶
<pb:KR3e0067_WYG_064-1b>¶
矣或揩洗無方招風致病性有踈嬾不能矜持滋蔓既¶
深損蠧尤甚○唇為飛門齒為户門宣發五音摧伏諸¶
榖凡有病起因口所成含惡氣以嚥津益痰澼而在膈¶
使心胸壅滯毒氣攻蒸而薫之焉得不損究其病本實¶
有多般且疳&KR0630;者其齒齗虚軟無膿血又口&KR0630;者其齒¶
齗觸着即血膿出又口疳其齗不觸自然膿血出又風¶
疳者其齒齗上齶有小孔形如蜂窠之状又齒疳其齒¶
骨脆爛又齒齗唇口忽變白色或作青黒色者是急疳¶
<pb:KR3e0067_WYG_064-2a>¶
之状也死不過旬日宜急治之先看唇頰裏有紫赤或¶
青黒脉處即須針去惡血不然烙之亦好附齒有黄黒¶
色物似爛骨之状者名為齒状凡治齒者先看有此物¶
即須用疳刀掠之附齒有物如蟬翼或如雞子或如絲¶
纒著齒根亦湏用疳刀掠之不爾則齒斷永不著齒根¶
也○夫齒者骨之所终髓之所養腎實主之經云腎衰¶
則齒豁精固則齒堅或曰手陽明之支脉入齒手陽明¶
者大腸經也於齒何預不思大腸傳送氣道行焉壅則¶
<pb:KR3e0067_WYG_064-2b>¶
齒浮虚則宣露挾風則上攻頭面疳&KR0630;則變成齲脱不¶
相為而實相關也夫齒之為痛者五一曰風熱二曰風¶
冷三曰毒痰四曰惡血五曰蟲蝕風氣襲虚客於齒間¶
乗於血氣故令齗腫熱氣加之致濃汁遺臭此風熱之¶
為齒痛一也血氣不足骨髓乃虚風冷凑入停於齒根¶
不腫不蛀日漸動摇此風冷之為齒痛二也熱則生痰¶
毒氣上攻灌注經絡最能發痛外證壅盛潄唾交衝此¶
毒痰之為齒痛三也頭面有風挾熱攻齗熱搏於血故¶
<pb:KR3e0067_WYG_064-3a>¶
令血出瘀滯不消掣痛鎻刺此惡血之為痛齒四也凡¶
人飲食肥甘不能潔齒腐臭之氣淹漬日久齒根有孔¶
蟲在其間蝕一齒盡又及其餘至如疳&KR0630;皆其種類必¶
蟲殺而后痛止五也且百物養生莫先口齒不潄不洗¶
損蠧之媒是不惟患生宿腐暑熱酒毒常伏于口齒之¶
間莫若時時洗潄之為愈也臨睡洗畢至於晨興盥潄¶
一口吐出掌中就掌滌眼自覺光明终身行之真可謂¶
終身受用○凡齒齗宣露多是疳&KR0630;及月蝕以角蒿灰¶
<pb:KR3e0067_WYG_064-3b>¶
夜傅齗間使滿勿食油二三夜瘥食油乾棗即發所以¶
患齒者忌油乾棗及桂心每旦以一捻鹽内口中以煖¶
水含化揩齒及叩齒百遍為之不絶不過五月齒牢密¶
凡人齒齗不能食菓菜者皆由齒根露也為此鹽湯揩¶
齒叩齒法神良無不愈也凡人好患齒病多由月蝕夜¶
食飲之所致也識者宜深慎之以日月蝕未平時特忌¶
飲食小兒亦然(澤州李繼之忽病牙疼皺眉不語欒景/先見之曰何不樂也曰牙痛欒曰曽記)¶
(張戴人云陽明經熱有餘也宜大下之乃付舟車丸七/十粒服畢過數日知交留飲强飲熱酒數盃其藥為酒)¶
<pb:KR3e0067_WYG_064-4a>¶
(所發盡吐之吐畢而痛止李大服曰戴人神人也不/三五日大痛又服前藥一百餘粒大下數行乃愈)¶
　　　牙齒厯蠧(論/)¶
牙齒厯蠧者皆腎氣虚弱骨髓不固氣血衰耗不能榮¶
滿於口齒故令牙齒黯黒謂之厯蠧腎主骨齒者骨之¶
餘也人之腎氣强勝骨髓堅固則牙齒瑩白璀璨今腎¶
氣虚弱無以榮於骨髓故令牙齒槁而黒黄¶
　　　方¶
獨活丸　治牙齒厯蠧齒根黯黒¶
<pb:KR3e0067_WYG_064-4b>¶
　　獨活　防風(去蘆/頭)芎藭　細辛　當歸　沉香¶
　　乾生地黄(各一/兩)雞舌香　零陵香　川升麻　甘¶
　　草(各一/錢)¶
　右為末以化了蠟和丸如紅豆大綿裹常含一丸嚥¶
　津¶
榖精草散　治牙齒厯蠧¶
　　榖精草(一兩/燒灰)馬齒莧(半兩/乾者)甜田菁苗(半/兩)川升麻(半/兩)¶
　　白礬(一分/燒灰)乾漆(一/分)猪牙皂莢(一/兩)乾蝦蟆(三兩/燒灰)¶
<pb:KR3e0067_WYG_064-5a>¶
　右搗細羅為散入鉢細研令勻每用半錢傅於患處¶
　有涎即吐日三度用之¶
皂鹽散(出聖濟/總録)　治牙齒厯蠧黯黒¶
　　皂莢(一挺酥炙/去皮子)鹽花　槐皮(各半/兩)升麻　白礬(熬/令)¶
　　(汁/枯)甘松香　細辛(去苗葉/各一分)¶
　右為細散先以鹽揩齒後用藥半錢勻傅之¶
升麻散(出聖濟/總録)　治牙齒厯蠧齒根黯黒¶
　　槐枝皮(半/兩)升麻(半/兩)白附子(炮/)蜜陀僧(煆/)露蜂房(各/一)¶
<pb:KR3e0067_WYG_064-5b>¶
　　(分/)¶
　右為細散入地黄汁一合和勻隂乾每用揩齒¶
黄丹散　治牙齒厯蠧色黒¶
　　黄丹(半/兩)白礬(一/兩)川升麻(一分/末)細辛(一分/末)麝香(一錢/細研)¶
　右先研白礬黄丹令細於生鐡銚子内炒如火色取¶
　出於地上用紙一重襯以物葢之出火毒一宿後入¶
　川升麻等三味同細研為散用半錢摻於患處效¶
榖精草散(出聖濟/總録)　治齒厯蠧¶
<pb:KR3e0067_WYG_064-6a>¶
　　榖精草(燒/灰)白礬灰(各一/分)蟾酥(一分/炙乾)麝香(少/許)¶
　右細研為散於宣露處貼之¶
柳枝膏(出聖濟/總録)　治齒厯蠧¶
　　柳枝(剉一/握)防風(去苗/葉剉)細辛(去苗/葉剉)鹽花(各一/分)¶
　右用水三盞煎至一盞半去滓更煎膏以甆器收每¶
　用薄紙剪如柳葉塗藥貼齒上¶
麝香散(出聖濟/總録)　治齒厯蠧¶
　　麝香(一/字)定粉(一/錢)黄䗶(半/兩)¶
<pb:KR3e0067_WYG_064-6b>¶
　右細研前二味後鎔䗶調攤紙上臨臥時煎作片子¶
　貼所患齒痛止¶
胡桐淚散(出聖濟/總録)　治牙齒厯蠧齒根黯黒¶
　　胡桐淚(一/兩)丹砂(半/兩)麝香(一/分)¶
　右同研極細常用揩齒¶
脆壞欲盡方(出聖濟/總録)　治牙齒厯蠧¶
　右用白礬不拘多少新綿裹之以所患齒咬定有涎¶
　即吐一方治齒腫枯礬為末傅齒根下或熱水潄之¶
<pb:KR3e0067_WYG_064-7a>¶
　亦治牙疼¶
　　　牙齒疼痛(論/)¶
夫牙齒痛者是牙齒相引痛牙齒是骨之所終髓之所¶
養陽明之脉入於齒若髓氣不足陽明脉虚不能榮於¶
牙齒為風冷所傷故疼痛也又有蟲食於牙齒則齒有¶
孔蟲居其間又傳變餘齒皆以疼痛此則針灸瘥傅藥¶
蟲死痛止○牙齒疼痛有二手陽明虚風冷乗之而痛¶
者謂之風痛蟲居齒根侵蝕不已傳受餘齒而痛者謂¶
<pb:KR3e0067_WYG_064-7b>¶
之蟲痛二者不同古方有塗傅潄渫之藥治風去蟲用¶
之各有法也○治牙疼法熱怕冷水冷怕熱湯不怕冷¶
熱即是風牙有蟲竅者即是蟲牙熱則用牙硝鬱金雄¶
黄荆芥之類冷則用乾薑蓽撥細辛之類熱牙宣於牙¶
齗上出血腫痛牙用藥皆以温湯潄之¶
　　　方¶
牙藥麝香散(出御/藥院)　牢牙齒止疼痛養氣血黒髭鬢¶
　　緑礬(枯/)生地黄　青黛(各半/兩)青鹽(二/錢)石膽(炒三/錢)訶¶
<pb:KR3e0067_WYG_064-8a>¶
　　子皮　何首烏　龍骨　白茯苓(各一/兩)縮砂(八/錢)甘¶
　　松(四/錢)零陵香　藿香葉(各六/錢)百藥煎(一/兩)細辛(二/錢)龍¶
　　腦　麝香(各三/錢)石燕子(燒通赤醋淬/七次半兩)五倍子(一兩/二錢)¶
　右為細末每用以刷牙蘸藥刷牙齒上待少時用温¶
　水微潄早晨食後或臥日用三兩次¶
防風飲(出聖濟/總録)　治牙疼舌痒食物不得¶
　　防風(去/乂)升麻　桂(去粗/皮)白石脂(研/)當歸(切/焙)㯽榔(剉/)¶
　　桑根白皮(剉/炒)乾木𤓰　人參　黄連(去/鬚)羌活(去蘆/頭)¶
<pb:KR3e0067_WYG_064-8b>¶
　　芎藭(剉/)天雄(炮裂去皮/臍各二兩)黄芩(去黒/心)遠志(去心/半兩)¶
　右㕮咀每服三錢水一盞生薑五片煎至七分去滓¶
　温服¶
藁本湯(出聖濟/總録)　治牙疼¶
　　藁本(去苗/土)芎藭　防風(去/乂)蔓荆實(去/皮)細辛(去苗/葉)羌¶
　　活(去蘆/頭)升麻　木通(剉各/三兩)楊白皮(細切/二兩)鹽(二/兩)露蜂¶
　　房(炙擘/碎)狼牙草(切/)莽草(去梗各/半兩)大豆(炒令香/熟二合)¶
　右搗篩每用五錢水一盞入生地黄汁少許煎十餘¶
<pb:KR3e0067_WYG_064-9a>¶
　沸去渣熱潄冷吐¶
齒齗通用方(出直/指方)¶
　　蓽撥　生地黄　當歸鬚　荆芥穗　白芷　桑¶
　　白皮(炒/)蜂房(炒/)赤芍藥　薑黄　細辛　藁本¶
　　赤甘草(生各/等分)¶
　右為粗末每服三錢井水調頻潄齒¶
丁香膏(出聖濟/總録)　治牙齒痛¶
　　丁香膏(三兩好者以水/三升煎至半升)黄蠟(三/兩)沉香(二兩水三升/煎至半升)¶
<pb:KR3e0067_WYG_064-9b>¶
　　細辛(三兩去苗葉水/三升煎至半升)麝香(一兩/别研)丹砂　松脂(一兩/煉)¶
　　黄耆(剉一/分)鉛丹(三/兩)硫黄(一兩研/如粉)¶
　右先以銀器中煎丁香沉香汁次入細辛汁煎半以¶
　來次入松脂次入諸藥末候藥無水氣即入好麻油¶
　五兩以柳木箆子攪不得住手候膏成即入銀器中¶
　盛之如牙齒冷痛以塗絹可牙齒大小貼之立效貼¶
　藥齗腫出膿血並是病蟲出也¶
莽草散(出御/藥院)　治牙齒痛烏髭鬢牢牙¶
<pb:KR3e0067_WYG_064-10a>¶
　　莽草　牛膝(去/苗)柳枝皮(取/白)胡蒜子　生乾地黄¶
　　生薑　兔絲子　無食子　桐子漆　猪牙皂角¶
　　(各六/兩)¶
　右各剉如麻豆大入藏瓶鹽泥固濟火煉一日後入¶
　地一尺二寸深埋三伏時取出露三夜不得見日氣¶
　研羅為細散每用手指蘸藥於牙上旋擦¶
神應散　擦牙疼¶
　　川芎　防風　升麻　細辛　茯苓　白芷　香¶
<pb:KR3e0067_WYG_064-10b>¶
　　附子　蓽撥　甘松(各等/分)石膏(比已上/加三倍)¶
　右為細末每服晚臨臥刷凈牙以指蘸藥擦熱麻潄¶
　去常用牢牙去風¶
羌活散(出海/上方)　治牙疼¶
　　胡椒　川椒　川芎(炮烙/二錢)荆芥穗　白芷　防風¶
　　　草烏　羌活　蓽撥　露蜂房(各半/兩)¶
　右並晒乾為末揩牙鹽湯潄之忌食動風物¶
露蜂房散　治諸牙疼不可忍者¶
<pb:KR3e0067_WYG_064-11a>¶
　　當歸　細辛　川芎　赤芍藥　白芷　防風¶
　　藁本　升麻　蜂房(炒各/二錢)川椒(五/粒)¶
　右作一貼用白水煎乗熱含冷吐之頻用妙¶
清風定痛散¶
　　荆芥穗(一/兩)朴硝(二/兩)膽礬(一/錢)羅青(二錢/半)防風　細辛¶
　　　白芷　全蝎　升麻　草烏(以上各/五錢)¶
　右為細末每用擦牙¶
治牙疼¶
<pb:KR3e0067_WYG_064-11b>¶
　　胡椒　麝香　青鹽　芫花　乳香　蓽撥　良¶
　　薑　雄黄　細辛　烏頭(各等/分)¶
　右為細末牙疼時噙水一口左邊牙痛用藥些少吹¶
　入左鼻孔内右邊牙疼吹入右鼻孔内即止¶
升麻散(出聖濟/總録)　治牙齒疼痛生齗肉去熱毒解外風¶
　　防風(去/乂)當歸(切/焙)升麻(各一/兩)藁本(去苗/土)甘草(炙/)白芷¶
　　　細辛(去苗/土)芎藭(各半/兩)木香(一/分)¶
　右為散於乳鉢中研細塗貼齒齗粗者以水二盞藥¶
<pb:KR3e0067_WYG_064-12a>¶
　五錢煎五七沸去滓熱潄冷吐悞嚥不妨¶
升麻散(出經驗/良方)　治牙疼腮腫¶
　　升麻　地黄　川芎　地骨皮　槐子　細辛¶
　　皂角　白芷(各半/兩)川椒(二錢/半)¶
　右為細末以藥少許揩牙有涎吐出用鹽湯盥潄¶
專治牙疼(出海/上方)¶
　　川芎(二/錢)升麻(一/兩)石膏(四/兩)蝎稍(一/錢)細辛(一/兩)胡椒(半/錢)荆¶
　　芥穗(一/錢)蓽撥(一/錢)膽礬(少/許)¶
<pb:KR3e0067_WYG_064-12b>¶
　右為細末先以温漿潄過用藥一字擦痛處又以漿¶
　水潄口再以藥擦之叩齒三遍再以温漿潄去再不¶
　痛¶
定痛牙散¶
　　防風　荆芥穗(各二/兩)細辛(一/兩)草烏(一/兩)白芷(一/兩)全蝎¶
　　(七錢/半)青鹽(五/錢)朴硝(一/兩)青黛(五/錢)¶
　右為細末每用少許先以鹽湯潄淨後擦患處再潄¶
麝香白牙散(出徳/生堂)　治牙疼牙宣口臭¶
<pb:KR3e0067_WYG_064-13a>¶
　　石膏(半斤/炒)細辛(一/兩)刺蒺藜(一/兩)青鹽(半兩/炒)三奈子(五/錢)¶
　　丁香(三/錢)甘松(三/錢)檀香(三/錢)白芷(三/錢)¶
　右為細末入麝少許研勻用手揩以唾津濕蘸藥加¶
　川芎半兩尤妙¶
茯神散　治牙齒疼痛¶
　　茯神(去木/一分)白茯苓(去黒皮/一分)松脂(一分/熬)丹砂(一分/研)青¶
　　葙子(半兩炒/令焦)白礬(一兩熬/汁令枯)麝香(半兩/研)乳香(一分/研)¶
　右為散貼於牙齒疼痛處¶
<pb:KR3e0067_WYG_064-13b>¶
定愈散(出聖/惠方)　治牙齒痛¶
　　乳香(半/兩)白礬(一兩/燒灰)黄耆(剉半/兩)琥珀(一/兩)松脂(一兩熬/汁盡)¶
　　青葙子(一兩熬令/熱不得焦)丹砂(半兩研/如粉)麝香(三分/好者)¶
　右為散更别搗乳香煉熱為汁入前藥中如有疼痛¶
　蟲孔之中乾貼之不用諸物貼藥之時不得用水其¶
　痛立止¶
升麻散(出聖/惠方)　治牙齒疼痛¶
　　川升麻(半/兩)莽草(一/分)桑寄生(一/分)地骨皮(半/兩)防風(半兩/細剉)¶
<pb:KR3e0067_WYG_064-14a>¶
　　(去蘆/頭)藁本(一/分)柳枝(一握/剉)槐白皮(半兩/剉)¶
　右為散每用五錢以水二大盞入鹽末一錢荆芥五¶
　穗煎至一盞去滓熱含冷吐日三¶
槐枝八仙散(出御/藥院)　治牙齒疼痛¶
　　地骨皮　生乾地黄　梧桐律　莽草(各一/兩)細辛¶
　　(去苗/半兩)乳香(另/研)青鹽(各二/錢半)新槐枝(取束引者五握細/剉對本人稱重一)¶
　　(兩/)¶
　右除槐枝乳香青鹽外同為細末另入槐枝乳香青¶
<pb:KR3e0067_WYG_064-14b>¶
　鹽攪勻停分作八服每服用水三盞煎三沸去滓帶¶
　熱緩緩潄之悞嚥無妨冷即吐去大止牙痛痛愈更¶
　宜再潄忌甘甜之物¶
㯽榔散(出御/藥院)　治牙齒疼痛連齗頰俱腫去風熱消腫¶
　痛¶
　　㯽榔　荆芥穗　莽草　升麻　羌活　藁本¶
　　木香　細辛(各半/兩)¶
　右並不見火生搗羅為末每用半錢傅在腫痛處吐¶
<pb:KR3e0067_WYG_064-15a>¶
　津悞嚥無妨不拘時候¶
延斷散(出御/藥院)　牢牙齒定疼痛固齗&KR2075;益氣血黒髭鬢¶
　大有神效¶
　　澤烏頭　皂角(去皮/子)生地黄(各一/兩)¶
　右三味為粗末用生薑自然汁和成團子用槐枝火¶
　燒令煙盡取出於淨地上用碗葢一宿出火毒再搗¶
　為細末入後件藥¶
　　細辛(取/末)青鹽(各三/錢)石膽　白礬灰　麝香(各二錢/五味另)¶
<pb:KR3e0067_WYG_064-15b>¶
　　(研/)¶
　右件入前藥中同研令勻細每用擦牙病處或用刷¶
　牙蘸刷亦得早晨食後臨臥日用三次有津即吐悞¶
　嚥不妨¶
茯苓散(出神/效方)　治牙疼¶
　　細辛(去/苗)白茯苓(去/皮)川升麻　蓽撥　青鹽　明石¶
　　膏　川芎　不蛀皂角(去皮弦酥炙黄/色已上各等分)¶
　右為細末早晚擦牙温水潄之牙痛處更上少許¶
<pb:KR3e0067_WYG_064-16a>¶
雄黄散(出醫方/大成)　治諸牙疼¶
　　雄黄　細辛　青鹽(一方有枯/礬無青鹽)乳香(别/研)良薑　蓽¶
　　撥　麝香　胡椒(各等/分)¶
　右為細末以温漿水刷淨後用藥末於痛處擦追出¶
　頑涎休吐了潄數十次痛立止忌油膩一二日¶
細辛散(出聖惠方/名含潄湯)　療齒痛徐徐擦抹以涎溜為度就¶
　差¶
　　獨活(三/兩)芎藭　當歸　蓽撥　黄芩　甘草　細¶
<pb:KR3e0067_WYG_064-16b>¶
　　辛(各二/兩)雞舌香(一/兩)¶
　右切以水五升煮取三升去滓含潄須臾悶乃吐更¶
　含之千金方有甘松¶
七寶散　治牙疼¶
　　膽礬(錢/半)細辛(錢/半)青礬　砂仁　滑石　川芎　蓽¶
　　撥(如有蟲用/無不用)五倍子(一/錢)¶
　右為細末入麝香少許好江茶與藥對半用早晩擦¶
　牙¶
<pb:KR3e0067_WYG_064-17a>¶
芎藭湯(出聖濟/總録)　治牙齒疼痛¶
　　芎藭(三/分)莽草(去枝/半兩)獨活(去蘆頭/剉一兩)防風(去乂/三分)細辛(去/苗)¶
　　(葉半/兩)郁李仁(微去皮/二分)莨菪(炒令熟/一分)¶
　右粗搗篩每用五錢以酒一升煎三五沸去滓熱潄¶
　冷吐¶
草烏頭散(出聖濟/總録)　治牙齒疼痛¶
　　髙良薑　細辛(去苗/葉)蓽撥　白殭蠶　五靈脂(各/半)¶
　　(兩/)乳香(一/錢)草烏頭(米泔浸一宿去粗/皮切作片炒一兩)¶
<pb:KR3e0067_WYG_064-17b>¶
　右搗羅為散凡用一字揩牙合口少時去涎盡以潄¶
　湯潄口¶
柳枝湯(出聖濟/總録)　治齒痛連牙領疼¶
　　槐枝(切/)柳枝(切/)黒豆(各一/兩)蜀椒(去目并合口/炒出汗半兩)鹽¶
　　細辛(去苗/葉)羌活(去蘆頭/各一分)¶
　右除椒鹽外並粗搗篩先以水六盞煎取二盞去滓¶
　入椒鹽再煎取一盞通口潄之不拘時以瘥為度¶
芎藭散(出千/金方)　治牙痛¶
<pb:KR3e0067_WYG_064-18a>¶
　　芎藭　細辛　防風　礬子　附子　藜蘆　莽¶
　　草¶
　右各等分作末綿褁彈子大酒浸安患處含之勿嚥¶
　日三次刺破極佳¶
升麻散(出御/藥院)　治牙疼¶
　　升麻　荆芥穗　川芎　細辛(去苗/葉土)防風(各半/兩)椒¶
　　(去目微/炒一錢)露蜂房(一/錢)¶
　右為粗末每用三錢水一大盞煎三兩沸去滓温潄¶
<pb:KR3e0067_WYG_064-18b>¶
　冷即吐¶
生地黄散(出御/藥院)　治牙齒疼痛¶
　　生地黄　升麻　川芎　防風　露蜂房(炒焦各/一兩)¶
　　大皂角(三錢去黒/皮炙焦)華隂細辛(揀凈用/一兩)¶
　右為粗末每服三四錢用水一大盞入荆芥數穗同¶
　煎至八分濾去滓微熱潄口冷即吐食後或臨臥日¶
　潄三兩次¶
歸荆散(出永類/鈴方)　治一切牙疼¶
<pb:KR3e0067_WYG_064-19a>¶
　　川升麻　當歸　川鬱金　細辛　蓽撥　白芷¶
　　　荆芥(各等/分)¶
　右為末用瓦盒子貯之緊閉合口勿令泄氣每用少¶
　許揩在牙痛處以温荆芥湯灌潄立效鹽湯亦可¶
川芎散(出海/上方)¶
　　川芎　白芷　荆芥　羌活　硝　鼠粘子　升¶
　　麻(各等/分)¶
　右同煎温潄¶
<pb:KR3e0067_WYG_064-19b>¶
防風散　治牙疼¶
　　川烏頭　防風(去/蘆)白芷(各一/兩)川芎(一兩二/錢半)草烏頭¶
　　(半/兩)細辛(去苗土凈/七錢半)蒼术(二兩去/皮實者)¶
　右先用鹽擦後方用藥末擦上效¶
定疼追風散　治牙疼¶
　　全蝎　香白芷　細辛　荆芥　防風　川芎¶
　　川椒(各一/錢)¶
　右煎湯盥潄之¶
<pb:KR3e0067_WYG_064-20a>¶
温風散(出直/指方)　治風冷齒痛¶
　　當歸　川芎　細辛　白芷　蓽撥　藁本　蜂¶
　　房(炒各/等分)¶
　右剉每二錢井水煎沸仍含潄¶
開笑散(出聖濟/總類)　治牙齒痛塞鼻¶
　　乳香　雄黄　硫黄(各一/分)麝香(半/分)砒霜(一/分)阿魏(半/分)¶
　右為末炊餅皮丸如雞頭實大如左邊痛即用藥一¶
　丸以薄綿裹塞左鼻竅内痛止即去之右邊亦然¶
<pb:KR3e0067_WYG_064-20b>¶
細辛散(出聖濟/總録)　治牙齒疼痛頭面浮腫喫冷熱物不¶
　得¶
　　細辛(去苗/葉)芎藭　藁本(去苗土/各一兩)地骨皮(半/兩)蒺藜子¶
　　(三/分)獨活(去蘆頭/各一兩)¶
　右為散綿裹如江豆大含化嚥津每日三五度易之¶
　去膈間風熱若患頭風鼻塞先以油塗頂心以手摩¶
　　一二百遍次用散一錢又摩頂心依前摩數遍必瘥¶
立勝散(出御/藥院)　治牙齒腫悶疼痛宜洩諸陽毒氣行經¶
<pb:KR3e0067_WYG_064-21a>¶
　絡鬱滯¶
　　細辛　蝎稍(各半/錢)藜蘆　白礬(生/)雄黄(研/)猪牙皂¶
　　角(去皮炙/各一分)¶
　右同為末每用一豆許噙温水隨患左右鼻内㗜¶
一字散(出御/藥院)　治牙齒疼痛¶
　　蝎稍　細辛　蓽撥　胡椒　髙良薑　露蜂房¶
　　(炒黄各/半兩)¶
　右為細末每用半匙噙温水隨痛左右鼻内㗜更用¶
<pb:KR3e0067_WYG_064-21b>¶
　半錢擦牙痛有津即吐悞嚥不妨不拘時候¶
乳香定痛散(出御/藥院)　治牙齒疼痛¶
　　乳香(半/錢)青黛(二/錢)盆硝(半/兩)麝香(一/字)𤣥胡索　江豆(各/三)¶
　　(十/個)¶
　右為細末每用少許以指蘸藥於牙齒疼處有津即¶
　吐悞嚥不妨如痛甚用藥一字噙温水隨痛處鼻内¶
　㗜¶
透關散(出楊氏/家藏方)　治牙疼¶
<pb:KR3e0067_WYG_064-22a>¶
　　蜈蚣頭　蝎稍(去/毒)草烏頭尖(如麥粒大/者各十枚)胡椒(七/粒)川¶
　　烏頭底(如錢薄/十枚)雄黄(七粒如杏/仁大别研)¶
　右為細末撚紙蘸藥醋㸃少許於火上炙乾塞兩耳¶
　内閉口少時即可取效¶
治牙疼(出經驗/良方)¶
　　香附子　藜蘆　樟腦　細辛　蓽澄茄　防風¶
　　(各等/分)¶
　右為末擦之極驗¶
<pb:KR3e0067_WYG_064-22b>¶
升麻湯　治牙疼¶
　　川芎(一/錢)升麻(七錢/半)蓽撥(半/錢)石膏(二/兩)蝎稍(五/錢)荆芥(一/錢)¶
　　(半/)¶
　右為細末先用漿水潄牙用藥擦後用藥潄之¶
甘松香散(出范/氏方)　治一切牙痛¶
　　甘松香　莽草(各三/錢)硫黄(半/錢)川烏(去皮/三錢)北細辛(去/葉)¶
　　(三/錢)香附子(炒去毛/二錢)¶
　右為末以手指蘸少許揩牙上立效後用鹽湯盥潄¶
<pb:KR3e0067_WYG_064-23a>¶
　妙¶
治牙疼方¶
　　石膏　盆硝　乳香　沒藥　雄黄　川芎(各等/分)¶
　右為細末如右牙疼口噙水㗜右鼻内如左牙疼左¶
　鼻内㗜之¶
治牙疼方¶
　　膽礬　緑礬　晉礬　細辛　雄黄(一/字)延胡索¶
　右藥末停勻如藥一兩以十分好江茶一兩和勻擦¶
<pb:KR3e0067_WYG_064-23b>¶
　患處温水潄數次即愈¶
地骨皮散(出聖/惠方)　治牙齒連腮骨相引疼痛¶
　　地骨皮(一/兩)獨活(一/兩)莽草(半/兩)細辛(半/兩)附子(一枚生用/去皮臍)¶
　　杏仁(湯浸去皮尖雙/仁麥炒微黄)¶
　右粗羅為散每用半兩以酒二升浸一宿於銅器中¶
　慢火煎之稍熱含之冷吐勿嚥日三用之¶
雞舌香散(出十便/良方)　治牙齒風毒所攻疼痛不止¶
　　雞香舌(半/兩)細辛　附子(生去/皮臍)獨活(各半/兩)川椒(一分/去目)¶
<pb:KR3e0067_WYG_064-24a>¶
　　(及閉口者/微炒去汗)麝香(半分/細研)¶
　右為末綿裹如棗核大含之有涎即旋吐却含三度¶
　瘥¶
治牙齒疼痛不可忍者¶
　　芎藭　細辛　防風(去蘆/頭)附子(生用去/皮臍)藜蘆(去蘆/頭)¶
　　莽草(以上各/一兩)¶
　右為散以綿裹熱酒浸熨所患處兼綿裹豇豆咬之¶
　勿嚥其汁¶
<pb:KR3e0067_WYG_064-24b>¶
蓁芃散　治牙腫痛¶
　　蓁芃　大黄　防風　梔子　薄荷　連翹¶
　右等分水煎潄¶
防風散(出聖濟/總録)　治牙齒疼痛¶
　　防風(去/乂)當歸(切/焙)芎藭　細辛(去苗葉/各一兩)附子(炮製/半兩)¶
　右㕮咀如麻豆每用藥五錢以水一盞入生薑五片¶
　煎十餘沸去滓熱潄冷吐¶
藁本散(出御/藥院)　治牙齒疼痛¶
<pb:KR3e0067_WYG_064-25a>¶
　　藁本(一/兩)川芎　細辛(各半/兩)胡桐律(三/錢)白礬灰(二/錢)¶
　右為細末每用一指蘸藥擦牙病處吐津悞嚥不妨¶
治一切牙疼(出海/上方)¶
　　延胡索　熖硝　地龍(去/土)雄黄　蝎稍¶
　右等分為末每用少許含水搐鼻内¶
雄黄定痛散(出醫方/大成)　治牙齒疼痛¶
　　盆硝(别研/二錢)雄黄(别研/一錢)大蒜(二/枚)細辛(四/錢)牙皂角(四/錢)¶
　右為末同大蒜一處搗為膏丸如梧桐子大每用一丸¶
<pb:KR3e0067_WYG_064-25b>¶
　将綿子裹藥左邊牙疼放在左耳右邊牙疼放在右¶
　耳内良久痛止取出一丸可治數人¶
巴豆散　治牙疼¶
　　巴豆(七箇/去皮)雄黄　大椒　蓽撥　蜜陀僧(各二/錢)¶
　右為細末飯為丸作錠子綿裹塞痛處¶
蜂房湯(出海/上方)　治牙疼¶
　　露蜂房　道人頭　紫芫花　細辛　良薑(各半/錢)¶
　右為細末煎湯潄口即愈¶
<pb:KR3e0067_WYG_064-26a>¶
牙痛方(出海/上方)¶
　　海馬(一對/大者)雄黄(五/錢)良薑(五/錢)輕粉(少/許)麝香(少/許)¶
　右為細末每用少許口噙水如左牙疼以鵝翎管抄¶
　藥以左鼻孔吸入如右牙疼以右鼻孔吸入其效如¶
　神¶
齊蜂川椒散(出直/指方)　齒痛通用¶
　　紅川椒(四/錢)樟腦　明礬(煆一/錢)赤小豆　砂仁(各二/錢)¶
　右為末少許塞傅嚥不妨¶
<pb:KR3e0067_WYG_064-26b>¶
菖蒲散　治牙齒痤動摇作臭血出¶
　　棘鍼(燒/灰)石菖蒲　細辛(去苗葉/各半兩)乾薑(炮/裂)雞舌香(各/一)¶
　　(分/)¶
　右搗羅為散以綿裹一錢貼牙齒上有涎吐之¶
療牙齒疼肉宣露風冷¶
　　獨活(七/兩)生地骨白皮(切三/斗)細辛(一/兩)楓柳皮(一/兩)甘草¶
　　(二兩/炙)¶
　右切以水五升煮取一升細細含勿嚥冷即吐之¶
<pb:KR3e0067_WYG_064-27a>¶
化毒膏　治牙痛腮腫¶
　　葱根(一/握)出衣粉(一/兩)豆粉(一/兩)頭髮灰(三/錢)黄栢(五/錢)¶
　右為細末淡醋調膏貼於腫處緋帛封之頻頻唾濕¶
　勿令乾了¶
治牙疼不可忍者(出傳信/適用方)¶
　　乳香(一/錢)胡桃(一/分)蓽撥(一/分)附子皮尖(一/錢)蝎稍(半/錢)¶
　右為細末擦牙痛處少時用荆芥湯潄¶
莽草散(出聖/惠方)　治牙疼連頰腫¶
<pb:KR3e0067_WYG_064-27b>¶
　　莽草　細辛　附子(各一兩生/用去皮臍)枳殻(半兩/去瓤)川椒(一/分)¶
　　(去目及閉口/者微炒出汗)¶
　右搗篩每用半兩以水一大盞煎至一盞去滓熱含¶
　冷吐不得嚥之¶
鉛丹丸(出聖濟/總録)　治牙齒疼痛¶
　　鉛丹(一/兩)莽草(半/兩)附子(半生半/熟一枝)蜀椒(去目幷閉口/者炒一分)¶
　右為末以麵糊丸如芥子大綿裹一丸内蟲孔中即¶
　瘥¶
<pb:KR3e0067_WYG_064-28a>¶
槐枝湯(一名莽草葉散/出聖濟總録)　治牙齒疼痛¶
　　槐枝(五握/剉)升麻　莽草(一方/用葉)梧桐淚(各一/兩)¶
　右咀㕮分三服每服水三盞煎三兩沸到口潄渫大¶
　止牙痛¶
立效散(出御/藥院)　治牙疼不可忍¶
　　百草霜(細/研)滄鹽(各一/錢研)乳香(細研/半錢)麝香(揀去皮毛另/研極細半錢)¶
　右一處再研極細勻每用少許口噙温水隨牙疼一¶
　邊鼻内㗜之¶
<pb:KR3e0067_WYG_064-28b>¶
潄風散(出御/藥院)　治牙齒疼痛齗腫¶
　　荆芥穗　藁本　細辛　香附子(各等/分)¶
　右為粗末每用五錢水三盞半煎至一盞去滓熱潄¶
　冷吐不拘時候¶
茯苓散(出御/藥院)　治牙齒疼及牙齗腫痛¶
　　白茯苓(去/皮)細辛(去/苗)香白芷(各一/兩)寒水石(生用研/四錢)¶
　右為細末每用少許擦牙痛處合口良久吐出津然¶
　後用温水潄之不拘時候¶
<pb:KR3e0067_WYG_064-29a>¶
一捻金散(出御/藥院)¶
　　蝎稍(二/兩)川芎(一/兩)香白芷　華隂細辛(各半/兩)¶
　右為細末每服少許以指蘸藥擦牙痛處吐津悞嚥¶
　不妨不計時候¶
露蜂房散(出御/藥院)　治牙齒疼痛經驗神效¶
　　露蜂房(炒/黄)細辛(各一/兩)大㦸(三/兩)防風(半/兩)¶
　右為細末每用五錢水一大盞煎至八分去滓熱潄¶
　冷吐不拘時¶
<pb:KR3e0067_WYG_064-29b>¶
蓽撥散(出御/藥院)　治牙齒疼神妙¶
　　蓽撥(二/錢)蝎稍　良薑(各一/分)草烏頭(尖半錢生/不去皮)¶
　右為細末指蘸擦牙痛處吐津悞嚥不妨¶
蓽撥散(一名萆薢散/出醫方大成)　治牙齒疼痛¶
　　良薑　胡椒　蓽撥(一方/萆薢)細辛(各等/分)¶
　右為細末每用少許噙温水隨疼處鼻内㗜¶
地骨皮湯(出聖濟/總録)　治牙齒疼痛喫物不得¶
　　地骨皮(一/兩)戎鹽(研一分一/作銅緑)細辛(去苗葉/半兩)生乾地黄¶
<pb:KR3e0067_WYG_064-30a>¶
　　(一/分)¶
　右粗搗篩每用五錢水二盞煎三五沸去滓熱潄冷¶
　吐以瘥為度¶
丁香散(出醫方/集成)　治牙齒疼痛¶
　　丁香　蓽撥　蝎稍　大椒(各七/箇)¶
　右為細末每用少許以指揩藥擦於牙疼處有津即¶
　吐¶
玉池散(出御/藥院)　治牙齒疼痛不可忍¶
<pb:KR3e0067_WYG_064-30b>¶
　　細辛(去苗/葉土)胡椒(各半/兩)荆芥穗(二錢/半)寒水石(燒通紅/研細一)¶
　　(兩/)¶
　右為細末與寒水石一處再研令細勻用軟刷牙如¶
　常刷牙使用日用二三次¶
牢牙散(出濟/生方)　治一切齒疼不問久新¶
　　全蝎(七箇/去毒)細辛(洗淨/二錢)草烏(二箇/去皮)乳香(二錢/别研)¶
　右為細末每用少許擦患處須臾以引涎吐之温鹽¶
　水盥潄之¶
<pb:KR3e0067_WYG_064-31a>¶
蟾酥丸(出濟/生方)　治牙疼不可忍¶
　　蟾酥(一/字)生附子角(二豆/大)巴豆(一枚去/皮研)麝香(少/許)¶
　右研令勻蒸餅為丸黍豆大以新綿裹一丸咬之有¶
　涎即吐之¶
蒲黄末散(出仁/存方)　治牙疼¶
　　蒲黄末(半/錢)乳香末　白芷末(各半/錢)雄黄末(一/錢)¶
　右勻以紙蘸藥一字許緊塞耳内隨左右仍以荆芥¶
　咬在痛牙上¶
<pb:KR3e0067_WYG_064-31b>¶
搐鼻散(出海/上方)　治牙痛諸藥不效者¶
　　紅豆　蓽撥　良薑　威靈仙(各等/分)¶
　右為細末每用少許搐入鼻中立效¶
香椒散(出楊氏/家藏方)　治諸般牙疼¶
　　草烏(生/)胡椒　乳香(另/研)蝎稍(各等/分)¶
　右為細末揩疼處吐涎立效¶
透明雄黄散　治牙疼¶
　　透明雄黄(一錢/半)透明滴乳(一/錢)去節麻(半/兩)緊細香白¶
<pb:KR3e0067_WYG_064-32a>¶
　　芷(一/字)¶
　右各另研為細末用紙緊捲作撚兒約三寸長撚一¶
　頭尖用津液蘸藥在紙尖頭上扎入耳内疼稍緩即¶
　愈¶
房蜂窠散　治牙疼¶
　　房蜂窠　蒼耳　椒　茄子蒂¶
　右各等分為細末每用二三錢鹽湯調灌潄之¶
牙疼藥¶
<pb:KR3e0067_WYG_064-32b>¶
　　兩頭尖(大者/一枚)母丁香(一/枚)大椒(七/粒)麝香(少/許)¶
　右為末隨左右鼻内㗜之重者少擦之蚛者亦擦之¶
　立止¶
治牙疼¶
　　韮菜根(十/箇)好川椒(數十/粒)香油(少/許)水檞上積久淤泥¶
　右共搗作餅敷在牙頰外良久自有紅白色小蟲有¶
　鍼大出來除去用藥又加敷上再有蟲數枚出來除¶
　去即愈疼定即佳¶
<pb:KR3e0067_WYG_064-33a>¶
秘方揩牙散(出危/氏方)　治牙疼遇喫冷熱獨甚¶
　　良薑　細辛　大椒　草烏尖(各等/分)¶
　右為末以指蘸少許揩牙上噙少時開口流出涎妙¶
治牙疼(出本/事方)¶
　　鶴虱　細辛　白芷　甘松(各等/分)¶
　右為末每用少許揩疼處如有蛀孔用飯丸藥末入¶
　孔中立效¶
治急牙疼¶
<pb:KR3e0067_WYG_064-33b>¶
　　莽草　細辛　枳根皮(各三/兩)椒(一/合)¶
　右切以水一升煮取半升細細含之十度永不發藥¶
　有藥毒不得嚥之含了以三五度煖水潄口訖以梧¶
　桐律一粒着痛齒上風痛蟲食並瘥¶
草烏散　治牙齒動摇疼痛及骨槽風¶
　　草烏頭(實大者三兩分作三分一分/燒存性二分燒黒色為度)細辛(去苗葉/半兩)¶
　　青鹽(半/兩)地龍(去土/一分)¶
　右為散早夜如齒藥揩牙齒動摇處¶
<pb:KR3e0067_WYG_064-34a>¶
療牙齒疼痛(出聖/惠方)¶
　　防風　附子　蜀椒(各二/兩)莽草(一兩/炙)¶
　右搗篩為散温清酒一盞和少許含勿嚥汁以酒潄¶
　口十年患亦瘥¶
治齒痛(出聖/惠方)¶
　　當歸　桂心　甘草(炙各/二兩)礬石(六分/燒)¶
　右以漿水二升煎一升含之日五六瘥止¶
治牙疼方¶
<pb:KR3e0067_WYG_064-34b>¶
　　牡蠣末(三/錢)烏龍尾(錢/半)乾薑末(錢/半)麝(少/許)¶
　右為末和勻吹鼻用¶
神應膏(出徳/生堂)　貼牙疼¶
　　全蝎(二十/一箇)五倍子(五/錢)土狗(六/箇)地龍(二十一/條去土)¶
　右為細末葱白二根爛搗取汁調成膏紙花貼太陽¶
　左右穴上立效¶
麝香丸(出十便/良方)　治牙齒疼痛¶
　　麝香(半錢/細研)胡椒(一/分)甘松香(一/分)雄黄(半分/細研)¶
<pb:KR3e0067_WYG_064-35a>¶
　右為末都研令勻以水蜜和丸如梧桐子大每以新¶
　綿裹一丸安在患處咬之立效¶
皂莢丸(出聖/惠方)　治牙疼挿耳¶
　　皂莢(一/挺)豉(一/合)蒜(一頭/去皮)巴豆(七枚去皮/麥炒微黄)¶
　右搗研為散每一字綿裹如梧桐子大隨病左右内¶
　耳中立效¶
阿魏丸(出聖/惠方)　治牙疼塞鼻¶
　　阿魏　臭黄　砒霜(各一/分)雄黄(一/錢)¶
<pb:KR3e0067_WYG_064-35b>¶
　右細研為散以端午糭子和丸如梧桐子大如牙疼¶
　在左邊即内右鼻中以紙撚子塞之合口閉氣良久¶
　即定如是蚛牙内一圓有涎即吐却右邊同¶
香椒散(出直/指方)　治疼證齒痛¶
　　香附子　紅川椒(炒/)故紙(炒各/二錢)蓽撥(一/錢)¶
桃白皮湯(出聖濟/總録)　治牙齒疼痛¶
　　桃白皮　槐白皮　柳白皮(各二/兩)¶
　右剉如麻豆分為六貼每貼以酒一升浸一宿煎三¶
<pb:KR3e0067_WYG_064-36a>¶
　五沸去滓熱潄冷吐¶
藜蘆散(出聖濟/總録)　治牙齒疼痛¶
　　藜蘆(去蘆頭/半兩)附子(炮裂去皮/臍一分)麝香(一分/研)¶
　右搗羅為散每用半錢擦齒上牙有蟲孔即綿裹少¶
　許内之¶
蜀椒湯(一名如神散/出和劑方)　治牙齒疼痛亦治舌腫强及齒¶
　腫不消及風蚛牙痤疼日夜不止睡臥不安不問年¶
　逺日近並皆療之¶
<pb:KR3e0067_WYG_064-36b>¶
　　蜀椒(去目并閉/口炒出汗)鹽(研用/青色)土蜂房(各一分一方用/露蜂房微炒)¶
　右搗篩每服五錢以水三盞入葱白三寸煎十餘沸¶
　熱潄冷吐日三五度一方無葱白醋漿水煎亦可一¶
　服立效不可入喉中¶
蒟醤散(出御/藥院)　治牙齒疼痛發作徃來不已¶
　　蒟醤　細辛(各半/兩)大皂角(一挺去皮子青鹽每竅/塞滿火燒存性細研用)¶
　右為末如痛時用軟刷牙蘸藥刷痛處次用莽草葉¶
　散盥潄(莽草葉散方見/木頭槐枝湯)¶
<pb:KR3e0067_WYG_064-37a>¶
地龍散(出神/效方)　治牙齒疼痛¶
　　地龍(去/土)延胡索　蓽撥(各一/分)¶
　右為細末左邊牙疼用一字新綿裹納左耳中右牙¶
　疼納右耳中其疼必止¶
一字救苦散(出御/藥院)　治牙疼¶
　　香白芷(一/兩)雄黄(錢半/另研)草烏頭(半兩去皮心臍白/者用心黒者不用)¶
　右為細末與雄黄拌勻每服藥末少許擦於患處少¶
　時温水潄止¶
<pb:KR3e0067_WYG_064-37b>¶
細辛散(出御/藥院)　治牙齒疼痛¶
　　荆芥　細辛　露蜂房(各等/分)¶
　右為粗末每用三錢水一大盞煎至七分去滓温潄¶
　冷吐¶
三聖散(出御/藥院)　治牙齒疼痛久不已¶
　　細辛(一兩/剉)荆芥穗(二兩/剉)蒼耳莖(三兩/剉)¶
　右並㕮咀每用半兩水三大盞煎至一盞半去滓熱¶
　潄冷吐悞嚥無妨以痛止為度¶
<pb:KR3e0067_WYG_064-38a>¶
麝香玉線子¶
　　豆粉(半/兩)信(一/錢)枯白礬(一錢/半)¶
　右同研入麝香半錢再研為細末滴水和於手背上¶
　撚作線如用時先以漿水潄口用毛翎刷了縫中凈¶
　臨卧貼或為線子塞於縫中¶
延胡索散　治牙疼¶
　　延胡索(一/錢)班猫(三箇去/頭尾炒)白丁香(三十/箇)¶
　右為細末新汲水調為丸小豆大新綿褁左疼入左¶
<pb:KR3e0067_WYG_064-38b>¶
　耳右疼入右耳¶
治牙疼(出危/氏方)¶
　　雄黄　沒藥(各一/錢)乳香(半/錢)¶
　右為末若左邊疼用藥些少搐入左鼻又吹入左耳¶
　若右邊疼用藥些少搐入右鼻吹入右耳無不效驗¶
雄黄散　治牙疼¶
　　雄黄　紅豆　滄鹽(各等/分)¶
　右為細末㗜一字入鼻中¶
<pb:KR3e0067_WYG_064-39a>¶
白礬散　治牙疼¶
　　屋松　白礬　蜂窠(炒各/等分)¶
　右粗末醋煎熱潄凉吐¶
追風散(出端/竹堂)　治諸般牙疼¶
　　貫仲　鶴虱　荆芥穗(各等/分)¶
　右為㕮咀每用二錢加川椒五十粒用水一碗煎至¶
　七分去滓熱潄吐去藥立效¶
薑黄散(出海/上方)　治諸牙疼不可忍舒廷之撫幹嘗患遍¶
<pb:KR3e0067_WYG_064-39b>¶
　用諸藥方無若此方之良¶
　　薑黄(如無以/川芎代)細辛　白芷(各等/分)¶
　右為末擦三兩次鹽湯盥潄立止如蛀牙疼去薑黄¶
　加蝎稍立效政和八年胡長文給事之父牙疼不可¶
　忍面腫偶無薑黄撿本草川芎亦治牙遂代之坐間¶
　便見腫消痛止後止用川芎亦驗¶
麝香散(出海/上方)　治諸般牙疼¶
　　全蝎(三/個)麝香(一/字)細辛(二/錢)¶
<pb:KR3e0067_WYG_064-40a>¶
　右為細末乾擦牙疼處候涎出盡方用鹽湯潄¶
治牙疼¶
　　蟾酥(少/許)巴豆(去油/如泥)杏仁(炒各等分/)¶
　右研為泥用綿裹似粟米大如蛀牙扎入蛀處如風¶
　牙扎入牙縫内涎盡為驗¶
潄牙羌活湯¶
　　薄荷(一錢/半)羌活(一/錢)大黄(半/錢)¶
　右㕮咀作一服用水二盞煎至一盞去滓温潄冷吐¶
<pb:KR3e0067_WYG_064-40b>¶
　之嚥亦無妨¶
齒痛通用方(出直/指方)¶
　　蜂房(炒/)明礬(煆/)黄丹(等/分)¶
　右為末飲為小圓塞齒¶
川芎散(出危/氏方)　治面腫牙疼不可忍¶
　　川芎　白芷　細辛(各等/分)¶
　右為末擦兩三次鹽湯潄立止¶
巴豆丸(一名麝香丸/出聖惠方)　療牙疼¶
<pb:KR3e0067_WYG_064-41a>¶
　　巴豆(十枚去皮心/熬研如膏)大棗(二十枚/取肉)細辛(一兩/末)¶
　右相和研為丸以綿裹著所疼處咬之如有涕唾却¶
　勿嚥入喉中日三瘥一方有麝香有蚛孔即内一圓¶
　立止¶
治牙疼方¶
　　蕬𤓰兒藤(剉/細)川椒(一/撮)燈心(一小/把)¶
　右為末濃煎去滓温潄吐之數次立效¶
立柱散(出徳/生堂)　治牙疼如神¶
<pb:KR3e0067_WYG_064-41b>¶
　　荆芥　京杖子　蓽撥¶
　右等分㕮咀每服三錢水一盞煎七分去滓温潄吐¶
　去涎¶
喝住散(出徳/生堂)　治牙疼如神¶
　　丁香　石膏　川芎¶
　右各等分為細末用手揩㸃唾津蘸藥末擦牙吐去¶
　涎再擦三上即住疼¶
砒霜丸(出聖/惠方)　治牙疼¶
<pb:KR3e0067_WYG_064-42a>¶
　　砒霜(半/錢)乾地龍(三錢/末)巴豆(六枚/去殻)¶
　右同研令細以猪脂膽和丸如麻豆大綿褁一丸於¶
　病處咬之有涎即吐¶
白芥子吹鼻散(出聖/惠方)　治牙疼¶
　　白芥子　舶上蒔蘿芸臺子(各一/兩)¶
　右搗細羅為散每用一字如患左邊疼即吹入右鼻¶
　中如患右邊即吹入左鼻中仍先淨洗鼻中吹藥即¶
　驗¶
<pb:KR3e0067_WYG_064-42b>¶
白楊皮散(出聖/惠方)　治牙疼¶
　　白楊樹皮(一/握)細辛(半/兩)露蜂房(半/兩)¶
　右搗篩為散每用三錢以水一大盞浸一宿煎令三¶
　五沸去滓熱含冷吐¶
治齒痛立效方¶
　　生附子(十枚/為末)蟾酥(菉豆/大)麝香(一/字)¶
　右都研令細用糯米飯和丸如黍米大以綿褁一丸¶
　於痛處咬之有涎即吐¶
<pb:KR3e0067_WYG_064-43a>¶
呉茱萸散(出聖濟/總録)　治牙齒疼¶
　　呉茱萸(湯浸/焙炒)白芷¶
　右等分為散用沸湯浸藥一錢潄疼處¶
乳香散(出聖濟/總録)　治牙齒疼痛不可忍¶
　　乳香(半/錢)蜀椒(輕炒取紅為/細末一錢)¶
　右二味合研為散每用半匙一字揩貼痛處良久温¶
　荆芥湯潄口立效一方研細溶蠟丸如麻子大每用¶
　一丸塞孔中¶
<pb:KR3e0067_WYG_064-43b>¶
蓽撥丸(出聖濟/總録)　治牙齒疼痛¶
　　蓽撥　胡椒¶
　右等分為末化蠟丸如麻子大每用一丸内蚛孔中¶
乾地黄湯(一名牢牙散/出千金方)　治牙齒痛及動摇¶
　　生乾地黄(焙三/兩)獨活(去蘆頭/一兩)¶
　右㕮咀如麻豆每用五錢以酒一盞浸一宿煎十餘¶
　沸去滓熱潄冷吐以瘥為度水煎或漬一宿亦可一¶
　方二味各三兩¶
<pb:KR3e0067_WYG_064-44a>¶
細辛湯(出聖濟/總録)　治牙齒痛¶
　　細辛(去苖/葉)苦參(各一/兩)¶
　右剉如麻豆大以水一盞藥五錢煎五七沸去滓熱¶
　潄冷吐¶
治牙齒疼痛(出聖/惠方)¶
　　槐白皮(一/握)荆芥穗(半/兩)¶
　右以醋一升煎至五合入鹽少許熱含冷吐以瘥為¶
　度¶
<pb:KR3e0067_WYG_064-44b>¶
補骨脂散(出御/藥院)　調養血氣治牙齒疼痛久不已¶
　　青鹽(半/兩)補骨脂(二/兩)¶
　右同炒令㣲爆為度候冷取出搗為細末每用少許¶
　以指蘸藥擦於牙齒疼處有津即吐悞嚥不妨每日¶
　丁香散補骨脂散相間使用¶
香附子散(出御/藥院)　治牙齒疼痛徃來不歇¶
　　香附子(四/兩)細辛(半/兩)¶
　右為粗末每用二錢水一盞煎至八分去滓稍熱潄¶
<pb:KR3e0067_WYG_064-45a>¶
　冷即吐¶
追風散(出御/藥院)　治牙齒疼痛不止¶
　　川薑(炮/裂)川椒(去目各/等分)¶
　右為細末每用以指蘸藥不時擦牙痛處後鹽湯潄¶
草烏頭散(出端/竹堂)　治牙齒疼痛動摇不穩用之辟風邪¶
　能令病牙易落¶
　　草烏頭(一兩炒令紫/黒色用尖)細辛(一/錢)¶
　右為細末每用少許擦牙疼處後用手左右摇動日¶
<pb:KR3e0067_WYG_064-45b>¶
　用三五次有津則吐悞嚥不妨一方治風牙疼為細¶
　末先以冷水洗潄淨用手指㸃藥擦牙須臾立愈¶
細辛湯(出御/藥院)　治牙齒痛久不瘥¶
　　細辛　蓽撥(各等/分)¶
　右為粗末每用一錢水一盞煎至七分去滓熱潄冷¶
　吐¶
獨活散(出御/藥院)　治牙痛不可忍諸藥不效者¶
　　獨活(二兩/去土)華隂細辛根(一兩/去皮)¶
<pb:KR3e0067_WYG_064-46a>¶
　右為粗末每用五錢水二盞入荆芥十穗同煎至一¶
　盞去滓不時熱潄冷吐宜先用丁香散擦後用此藥¶
　潄三二次¶
治牙疼(出神/效方)¶
　　樟腦(一/錢)好硃砂(一/錢)¶
　右為末每用少許痛處擦¶
又方(出神/效方)¶
　　好紅豆(二/錢)花减(少/許)¶
<pb:KR3e0067_WYG_064-46b>¶
　右為末隨牙左右疼處鼻内㗜之¶
治牙疼(出海/上方)¶
　　川芎頭(尖/)地花椒¶
　右各等分為細末擦患處¶
　¶
　¶
　¶
　普濟方卷六十五¶
