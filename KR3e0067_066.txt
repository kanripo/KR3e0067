# -*- mode: mandoku-view; -*-
#+TITLE: 普濟方
#+DATE: 2015-08-24 23:06:46.467932
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷六十七
<pb:KR3e0067_WYG_066-1a>¶
欽定四庫全書¶
　普濟方卷六十七　　　明　周王朱橚　撰¶
　　牙齒門¶
　　　齒䘌(論/)¶
夫齒䘌謂如疳䘌蟲蝕之證齒根宣露壊爛濃血俱出¶
口内氣息葢縁臟腑壅滯熏發上焦攻衝齒牙又有嗜¶
肥甘過多或宿食在齒根不能潄去致腐殠之氣淹漬¶
而成者○牙齒雖為骨之所終髓之所養得齗肉而固¶
<pb:KR3e0067_WYG_066-1b>¶
濟可以堅牢今血氣不足攝理無方風邪襲虚客於齒¶
間則肌寒血弱齦肉宿落漸至宣露永不附着齒根也¶
　　　方¶
附子散　治䘌齒齒紫黒皴痒殠爛¶
　　附子(炮裂去/皮臍)升麻　桂(去粗/皮)細辛(去苗/葉)麻黄(去根/節)¶
　　人參　乾薑(炮/)黄芩(去黒/心)甘草(炙/剉)當歸(切焙各/一分)¶
　右藥搗羅為細散每用少許貼於齒患齗處每日三¶
　五遍上或嚥津不妨¶
<pb:KR3e0067_WYG_066-2a>¶
治齒䘌方¶
　用苦參三兩剉以水三盞煎至一盞去滓熱含冷吐¶
莨菪子散(出聖/惠方)　治齒䘌作孔有蟲疼痛¶
　　莨菪(一分水淘去/浮者微炒)細辛　鯽魚(燒/灰)黄連(各一/分)人糞¶
　　灰(一/兩)甘草(半/兩)乾蝦蟇(半兩/燒灰)石膽(半兩/細研)麝香(半兩/細研)¶
　右搗羅為散每取少許以綿裹内蚛孔中日三度換¶
　之即瘥¶
麝香散(出聖濟/總録)　治齒䘌¶
<pb:KR3e0067_WYG_066-2b>¶
　　麝香(研/)白礬(研/)蒲黄　細辛(去苗/葉)丁香(各半/兩)附子¶
　　(炮裂去皮/臍一分)青黛(一/兩)¶
　右為散綿裹一錢於患處咬之嚥津不妨日三五遍¶
白礬散(出聖濟/總録)　治風䘌口瘡¶
　　白礬(研灰燒/半兩)升麻(一/兩)細辛(去苗葉/一兩)丹砂(研一/兩)麝香¶
　　(研半/錢)甘草(炙剉/一分)¶
　右為散以鹽漿水洗潄後用熱水調藥鷄毛塗之日¶
　三五遍¶
<pb:KR3e0067_WYG_066-3a>¶
細辛散(出聖/惠方)　治齒䘌齒根腐爛動摇¶
　　細辛(二/兩)川升麻(二/兩)地骨皮(三/兩)角蒿(二/兩)牛膝(三兩/去苗)生¶
　　地黄(五/兩)¶
　右燒為灰細研每夜臨臥傅齒根或以蠟紙上貼之¶
　至旦即去一為末先荆芥鹽湯潄口良久揩疼處熱¶
　有涎吐每早辰夜臥用¶
薔薇根膏　治齒䘌¶
　　薔薇根(二/兩)地骨皮(一/兩)葱根(一/兩)胡粉(一/兩)蠟(一/分)¶
<pb:KR3e0067_WYG_066-3b>¶
　右剉以水二大盞煎至半盞以重抄紙半張浸之暴¶
　乾更浸汁盡為度乾了以粉蠟塗之於上剪作條子¶
　夜臥貼之神效¶
黄礬散(出聖濟/總録)　治疳䘌齒根宣露¶
　　黄礬(燒研/一分)麝香　乾蛤殻(燒灰研/一分)防風(去/皮)獨活(去/蘆)¶
　　(頭各/一兩)¶
　右羅為末再和勻以煖漿水潄口後用藥貼齒根上¶
　有涎即吐出日再貼即瘥¶
<pb:KR3e0067_WYG_066-4a>¶
傅䘌齒方(出肘/後方)¶
　　細辛　當歸　甘草(炙/)蛇床子(各一/兩)青葙子¶
　右搗以綿裹如大豆著齒上日三勿嚥汁瘥止¶
皂角散(出聖濟/總録)　治齒疳風䘌¶
　　皂莢(不蚛者/二兩)凝水石(搗末/二兩)升麻(一兩同皂莢瓶子/内同濟留一孔燒)¶
　　(令烟絶取/出細研之)杏仁(去皮尖雙/仁研一兩)¶
　右研勻每用一錢患處貼之¶
細辛散(出聖濟/總録)　治齒䘌¶
<pb:KR3e0067_WYG_066-4b>¶
　　細辛(去苗/葉)葉膽酥(炙/乾)𤓰蒂　黄連(去鬚各/一兩)¶
　右為末每用一錢塗貼齒齗上日三五度¶
藜蘆散(出聖/惠方)　治齒風䘌疼痛不止¶
　　藜蘆(去蘆/頭)蜀椒(去目并閉/口炒出汗)附子(炮裂去皮/臍各一分)麝香(研/一)¶
　　(錢/)¶
　右為末次入麝香和勻用一錢綿裹置患處有涎吐¶
　之一方為末消黄䗶和丸如粟米大每用一丸内蟲¶
　孔中有津則吐¶
<pb:KR3e0067_WYG_066-5a>¶
治療齒痛不問蟲風者及䘌齒¶
　　雄黄(一/兩)莽草(一/兩)臘月羊脂　蜀葵莖(両/枝)¶
　右搗雄黄等為末消羊脂以葵莖蘸脂㸃藥末注齒¶
　痛處孔中日三五度每令葵莖熱用之良¶
葶藶煎(出聖/惠方)　治齒䘌¶
　　苦葶藶末　地龍末(各一/分)麝香(半錢/細研)臘月猪脂(三/兩)¶
　右先煎猪脂令化去滓次入諸藥煎十餘沸於瓷合¶
　中盛以柳枝㸃藥於火上炙令熱烙牙齒縫中十餘¶
<pb:KR3e0067_WYG_066-5b>¶
　度三五遍如此烙之即瘥¶
青黛散(出聖/惠方)　治齒䘌日夜疼痛不止¶
　　青黛(一/兩)柑子皮(一/兩)乾蝦䗫(一隻五月/五日燒灰)¶
　右為細末以生地黄汁調貼齗上日二換之一方用¶
　石黛無地黄汁¶
苦參湯(出聖濟/總録)　治齒疳及口生瘡眼澁體重蟲食臟¶
　腑¶
　　苦參(切/)桃白皮(切/)槐白皮(切各/一兩)¶
<pb:KR3e0067_WYG_066-6a>¶
　右搗篩每用五錢以水二盞煎十餘沸去滓熱含潄¶
　冷吐日三五度¶
治齒䘌熨烙方(出聖/惠方)¶
　　雌黄(半錢/細研)猪脂(一/兩)槐枝(五/莖)¶
　右煎猪脂入雌黄末及熱以綿裹槐枝㸃取藥熨烙¶
　齒齗縫上¶
治齒䘌宣露(出聖/惠方)¶
　　角蒿灰　梧桐淚(各一/兩)麝香(一/錢)¶
<pb:KR3e0067_WYG_066-6b>¶
　右都細研令勻夜後傅於齒根令滿來日早以鹽湯¶
　潄口¶
白礬散(出聖/惠方)　治齒齗腫有膿血出¶
　　白礬　杏仁(二七枚湯浸/去皮尖研)蚺虵膽(一/錢)¶
　右細研先以生布揩齒齗處令血出潄令血盡即用¶
　散摻於濕紙上可患處貼之日三兩上以瘥為度¶
白礬散(出聖/惠方)　治疳䘌齒根血出¶
　　白礬(燒灰研/三分)蚺虵膽(研一/錢)¶
<pb:KR3e0067_WYG_066-7a>¶
　右研勻先以布揩齒令血盡每用半錢摻於患處勿¶
　嚥津¶
治齒䘌揩齒藥方¶
　　雄黄(一/分)白礬(一/兩)¶
　右相和銚子中熬令黄煙盡研為末每日未洗面先¶
　捻少許揩齒含著洗面畢即潄口¶
又方(出聖/惠方)¶
　　猪牙皂莢(一兩/燒灰)麝香(一錢/細研)¶
<pb:KR3e0067_WYG_066-7b>¶
　右相和細研将用揩齒夜臥時即貼於齗上¶
治䘌齒蟲齒積年不瘥從少至老(出千/金方)¶
　用雀麥草一名杜姥草似牛毛草以苦瓠葉四十枝¶
　凈洗露一宿平旦取草剉長二寸廣一寸厚五分以¶
　瓠葉縳之作五六十褁子取三年釅醋浸之至日中¶
　取兩裹内火中炮令極熱内中齒外邊熨之冷則易¶
　之取銅器以水内中解裹於水中洗之得蟲長三分¶
　老者黄黒色少者白色多者得三四十枚少者得一¶
<pb:KR3e0067_WYG_066-8a>¶
　二十枚一方用醋同前¶
蝸牛方(出聖/惠方)　治齒&KR0630;并有蟲¶
　用蝸牛殻三十枚燒灰細研每用揩牙良¶
治口殠及&KR0630;齒腫痛(出肘/後方)¶
　用細辛煮取濃汁熱潄冷吐瘥一方常用剔牙¶
治䘌齒及口瘡蟲食¶
　取紫藍燒作灰以傅塗之日三五度取瘥¶
治疳䘌食口齒及下部¶
<pb:KR3e0067_WYG_066-8b>¶
　飛亷蒿燒灰搗篩為末以兩錢着痛處甚痛忍之若¶
　不痛非疳也下部蟲如馬尾大拘纒出無數十日瘥¶
　平復¶
硫黄烙方(出聖/惠方)　治䘌生瘡¶
　用硫黄一分以舊鍼鏵頭一枝於炭火中燒令赤捻¶
　硫黄著上更入少許猪脂相和熬令沸以柳枝子綿¶
　裹頭揾藥承熱烙之齒縫三五遍即愈¶
治䘌齒(出永類/鈴方)¶
<pb:KR3e0067_WYG_066-9a>¶
　　桔梗　薏苡仁(各等/分)¶
　右為生末㸃服小兒亦可用白芷川芎末蜜丸食後¶
　噙化生銀杏食後嚼一二箇¶
治口齒風䘌腫疼牙根浮爛惡臭熱毒膿血(出本/草)¶
　以蜀升麻水煎綿沾拭瘡上¶
治牙齒䘌痛(出本/草)¶
　以留師密食之¶
治齒䘌(出本/草)¶
<pb:KR3e0067_WYG_066-9b>¶
　以鼠李根煮濃汁含之¶
治䘌齒脊骨有疳蟲(出本/草)¶
　以牛李煮汁濃含之更空服一盞可灌此汁於有蟲¶
　處¶
治齒䘌疳瘡(出本/草)¶
　用灰藋燒為灰口含及内齒孔中殺蟲瘥¶
治䘌齒(出本/草)¶
　以杏仁燒令烟未盡細研用綿裹内䘌齒孔中良¶
<pb:KR3e0067_WYG_066-10a>¶
　　　急疳(論/)¶
夫急疳者由風熱藴積脾肺壅滯邪毒之氣衝注口齒¶
遂成疳也其候唇忽變青白齗腫滿膿血俱出朽爛疼¶
痛頰邊有赤白色或有黒暈即須針却惡血不然烙之¶
若不早療死於旬日故名急疳也¶
　　　方¶
黄礬散(出聖/惠方)　治急疳蝕齒齗唇口壞爛腫痛¶
　　黄礬　青礬　白礬(燒令/汁盡)白狗糞灰　莽草　雄¶
<pb:KR3e0067_WYG_066-10b>¶
　　黄(細研各/半兩)石膽(細/研)茛菪子(炒令/黒色)乾地龍(微/炒)人糞灰¶
　　(各一/分)麝香(一錢/細研)¶
　右為末都研勻先以鹽漿水潄口三兩度於上貼之¶
　日三用有涎勿嚥¶
蝦蟇灰散(出聖/惠方)　治急疳齒齗腫痛有虫齒朽爛疼痛¶
　　蝦蟇灰(細/研)青黛(細/研)柑子皮　細辛　白雞糞　麝¶
　　香(細/研)乾薑　薫陸香(已上各/一分)¶
　右為末都研令勻以綿裹如杏仁大安於腫處日三¶
<pb:KR3e0067_WYG_066-11a>¶
　換之神效有涎出旋吐却¶
地龍散(出聖/惠方)　治急疳蟲蝕牙齒連牙床骨損壞疼痛¶
　　乾地龍(燒/灰)黄礬　白礬(燒令/汁盡)青礬　石膽　巴豆¶
　　(去皮心研/紙壓去油)人糞灰(細研各/一分)¶
　右為散以綿裹少許内於蚛孔中如孔中小以針内¶
　藥一日一度換之待惡物碎骨出盡為度¶
麝香錠子　治急疳牙齦腐爛惡肉血殠牙落¶
　　信砒　青黛　粉霜(各二/錢)銅緑　雄黄(各一/錢)輕粉¶
<pb:KR3e0067_WYG_066-11b>¶
　　(一/字)¶
　右細研煮麫肐&KR0008;冷劑為錠子用綿拭去惡血凈食¶
　後用米許上蝕處神效¶
雄黄散(出聖/惠方)　治急疳齒根唇頰腮上瘡出漸多¶
　　雄黄(一/分)石膽(半/兩)亂髪(半兩/燒灰)人糞灰(一/分)麝香(一錢一/方無)¶
　　鯽魚(三寸魚肚内/滿著鹽燒灰)¶
　右細研為散先用鹽湯潄三五口後於瘡上貼之有¶
　涎即旋旋吐却一方用甘草湯洗瘡後傅¶
<pb:KR3e0067_WYG_066-12a>¶
麝香散(出聖/惠方)　治疳急口中及齒齗腫并口鼻有瘡¶
　　麝香(一分/細研)雄黄(一分/細研)人乳(一/合)白礬(半兩燒/令汁盡)石膽(蓮/子)¶
　　(大細/研)川升麻(一分/末)¶
　右都研令勻以綿裹如杏仁大含之如有腫爛處塗¶
　之¶
藥綿方(出聖/惠方)　治走馬疳蝕落牙齒齗腫有膿水¶
　　麝香(一/錢)砒霜(少/許)莽草末(半/錢)蛤粉(一/兩)蟾酥(一/字)螺子青¶
　　黛(一/字)¶
<pb:KR3e0067_WYG_066-12b>¶
　右都研為末别用故綿半分剪長一寸碎擘以藥摻¶
　在綿内時入少許相和攪令勻隂乾有患者用鹽漿¶
　水揩潄三五度用少許藥綿塞在牙根以針按綿子¶
　入齒縫中三兩度¶
膝金散　治走馬牙疳腫爛¶
　　人中白(五錢/火煆)雄黄(四/錢)輕粉(二/錢)枯白礬(五/錢)麝香(半/錢)¶
　右為細末用少許於患處貼之一方無枯白礬¶
青金膏　治走馬牙疳蝕損腐爛¶
<pb:KR3e0067_WYG_066-13a>¶
　　青黛(二/錢)砒(一/錢)粉霜　輕粉(各半/錢)麝香(少/許)¶
　右研為細末旋入小油研如稀糊塗之於夾紙上重¶
　疊砑之每用量患大小剪貼之仍以白紙封䕶¶
乾蟾散(出聖/惠方)　治牙齒走馬疳¶
　　乾蟾(一枚/燒灰)龍栢花　地骨皮　沒藥(各一/分)麝香(一/錢)¶
　右為散每有牙齒疳瘡蝕破者先以硝石少許摻之¶
　相次以此藥半錢傅於患處日三二度¶
麝膽散　治走馬牙疳危惡候¶
<pb:KR3e0067_WYG_066-13b>¶
　　銅緑(半/兩)生白礬(一/分)膽礬(一/錢)麝香(少/許)¶
　右為細末研勻上牙蝕處¶
乳香丸(出衞生/寶鑑)治走馬疳如神¶
　　乳香　輕粉(各半/錢)麝香(少/許)砒(半錢/研)¶
　右先将乳香研細入輕粉麝砒共再研用薄紙一韮¶
　葉濶藥内按過撏紙少許丸如黄米大臨臥将藥填¶
　在疳處至明愈一方忌漿醋鹽三日¶
柳緑散¶
<pb:KR3e0067_WYG_066-14a>¶
　　青黛　蒲黄　雄黄　枯白礬(各等/分)¶
　右為細末患處貼之慢牙疳敷此藥少加信一方有¶
　五倍子無雄黄¶
青礬散(出聖/惠方)　治急疳蟲蝕牙齒徹骨碎¶
　　青礬　黄礬　石膽　乾地龍(燒灰各/一分)¶
　右為末以綿褁内在蚛孔中每日一度換得惡血及¶
　碎骨出盡為度¶
三礬散(出聖/惠方)　治急疳¶
<pb:KR3e0067_WYG_066-14b>¶
　　青礬　黄礬(各半/錢)白礬灰(一/分)麝香¶
　右同研如粉每用半錢傅於瘡上有涎即吐¶
麝香散　治急疳惡蝕肉損¶
　　枯白礬(二/兩)黄丹(一錢/半炒)麝香(一/字)¶
　右為細末研勻乾摻牙病處¶
三停散　治大人小兒走馬牙疳¶
　　硃砂(另/研)硫黄(滴水/研細)乳香(另研細/各一錢)¶
　右為一處拌勻量瘡大小用生蜜調攤於棉花紙上¶
<pb:KR3e0067_WYG_066-15a>¶
　臨臥貼之忌油膩葷腥惡物¶
石膽散(出聖/惠方)　治急疳脣口赤瘡出者¶
　　石膽(半/兩)鯽魚(一箇長三寸者開/肚滿填鹽燒魚焦)雄黄(一/分)¶
　右研如麵先以疳湯洗口及瘡上用散貼之每日三¶
　五上夜後潄口復貼之其瘡便愈¶
石膽散(出聖/惠方)　治急疳¶
　　牛膝(燒/灰)石膽　麝香(各一/分)¶
　右同研如粉臨臥時先潄口後摻藥於牙縫上不過¶
<pb:KR3e0067_WYG_066-15b>¶
　三兩上¶
雄緑散　治惡牙疳蝕腐臭¶
　　雄黄　銅緑(各半/兩)¶
　一方加五倍子半兩麝香一匙研勻荆芥水洗净摻¶
　之¶
青金散　治走馬惡證牙疳蝕損唇舌肉腐牙落殠爛¶
　其效如神¶
　　信砒　銅緑(各一/兩)¶
<pb:KR3e0067_WYG_066-16a>¶
　右研為細末攤紙上塗疳蝕處¶
治沉腫牙疳不止不急者¶
　　斗子鹽　白麵¶
　右為末三捻吹入鼻中立效¶
治急疳(出聖/惠方)¶
　　天靈葢(一分/末)羊齊花(一分乾者/搗為末)¶
　右同研令細先以綿拭去膿水然後摻之以瘥為度¶
紅鉛散　治走馬牙疳¶
<pb:KR3e0067_WYG_066-16b>¶
　用緑礬不拘多少相礬色鮮明者入乾鍋用炭灰燒¶
　鍋赤傾出以好酒拌勻再入鍋如此數遍色紅研作¶
　細末入麝香少許先以温漿水潄淨用指蘸藥有疳¶
　處貼之¶
治大人小兒走馬牙疳¶
　用壁蟲兒人中白各燒灰相合為末貼之¶
治男女走馬疳瘡生於口上牙床等處¶
　用大天南星一箇剜去心却以雄黄一粒入南星内¶
<pb:KR3e0067_WYG_066-17a>¶
　仍以剜下南星片掩了以麵裹煨以拆為度為細末¶
　乾用清油調塗濕乾搽三日全愈¶
治走馬牙疳¶
　用北棗去核入信棗内燒灰擦於腫處立效¶
又方¶
　用白礬装在蛹兒内燈火燒過黄丹野人肝燒灰各¶
　等分停先用熱湯洗之就濕摻之一方用麝香少許¶
金鞭散　治腮穿牙落緊牙疳病証¶
<pb:KR3e0067_WYG_066-17b>¶
　用抱退鷄蛋軟白皮兒包活土狗兒一個放入大活¶
　蝦䗫口内用草縳四足泥團固濟用火燒過成灰去¶
　其泥蝦䗫研為細末貼患處¶
治鼻疳牙疳¶
　用五倍子燒存性為末貼¶
治急疳(出聖/惠方)¶
　用砒礵半兩以醋調稀如糊於茶碗子内慢火熬攪¶
　令不著底待醋乾即刮下每用如粟米大用綿裹安¶
<pb:KR3e0067_WYG_066-18a>¶
　齒縫内來日取出有蟲自死久患者不過三上¶
麝香散(出衛生/寶方)　治牙疳¶
　　麝香(一/錢)銅緑(五/錢)白芨(二錢/半)白蘞(三錢/半)白礬(二錢/半)¶
　右為細末每用少許貼牙患處¶
療齒根爛瘡(出本/草)¶
　以羅勒燒為細末乾貼齒上良(羅勒即/蘭香也)¶
除疳瘡(出本/草)¶
　以蚺蛇肉作膾食之¶
<pb:KR3e0067_WYG_066-18b>¶
治急疳蝕口鼻數日盡欲死¶
　用文蛤燒灰臘脂和塗之(文蛤即海蛤也生東/海表有文取無時)¶
　　　風疳(論/)¶
夫風疳之病其候槽之齗虚腫牙齒摇動侵蝕齒根腐¶
殠脱落下攻齗頰損爛膿血俱出者是也葢縁手足陽¶
明之經氣虚風邪熱毒在胃藴積日久上薫胸間攻發¶
口齒故成斯疾○夫風疳者由臟腑壅滯久積風熱脾¶
肺不利心胸痰飲毒之氣衝注上焦薫蒸牙齒則令齒¶
<pb:KR3e0067_WYG_066-19a>¶
齗浮腫動摇脱落損爛膿血俱出蟲蝕齒根口内常殠¶
面色青黄唇頰腫痛者則是風疳之候也¶
　　　方¶
青黛散(出聖/惠方)　治齒疳蝕頰骨破及下部疳痔亦主之¶
　　青黛(研二/兩)雄黄(研/)青礬(研/)黄礬(燒/研)白礬(燒/研)茛菪子¶
　　(熬令/香)附子(炮裂去/皮臍)苦參　細辛(去苖/葉)藜蘆(去蘆/頭)麝¶
　　香(研/)甘草(炙各/一兩)¶
　右為細散更研如麵以綿裹貼齒若痔病綿裹内下¶
<pb:KR3e0067_WYG_066-19b>¶
　部中若下部有蟲浸甘草苦參各一兩煎湯和散半¶
　錢灌之便止¶
雄黄散(出聖/惠方)　治牙齒風疳齗爛齒痛¶
　　雄黄(細/研)麝香(細/研)熊膽　天雄(生去/皮臍)細辛　當歸¶
　　附子(生去/皮臍)乾薑(剉/)苦參(剉/)生乾地黄　蘆薈　甘¶
　　草(剉已上/各一分)¶
　右𢷬細為散同研令勻以綿裹一錢安於齒根含之¶
　汁勿嚥¶
<pb:KR3e0067_WYG_066-20a>¶
沉香散(出聖濟/總録)　治風疳齗爛牙齒浮腫¶
　　沉香(一分/剉)麝香(研半/兩)地骨皮(一/兩)當歸(切/焙)升麻　防¶
　　風(去皮各/半兩)芎藭(三/分)桂(去粗皮/一分)凝水石(研一/兩)甘草(炙/剉)¶
　　黄蘖(去粗皮蜜/炙各半兩)¶
　右為散合研令勻每用一錢傅齒根或以綿裹如彈¶
　子大令化嚥津¶
牛酥膏(出聖濟/總録)　治齒齗虚軟而無膿血又口䘌其齒¶
　齗觸著即膿血出又口疳其齒齗不觸自然膿血出¶
<pb:KR3e0067_WYG_066-20b>¶
　又口瘻其齒齗有小孔如蜂窠形又齒疳其骨脆爛¶
　其齒齗唇口吻變作白色或作青紫黒色者是急疳¶
　之状死不過旬日宜急救之先看唇頰邊有赤白黒¶
　脉處即須以針針去惡血燒鐡箆烙之如此變即定¶
　或附齒有黄色物如爛骨状名為食床翼纒著齒者¶
　亦須細看之爾其齒齗永不附著齒根也病状如前¶
　後方自有委曲也又雄黄膏療齒中疳瘡䘌瘻蟲蝕¶
　牙齒口裏之瘡皆療之其膏以十二月合即得一¶
<pb:KR3e0067_WYG_066-21a>¶
　年用難久停¶
　　好牛酥(五大/兩)黄蠟(半/兩)雄黄(一小/兩研)硃砂(二分/研)藁本(半/大)¶
　　(錢/)藜蘆(二/分)杏仁(去皮尖/四分)芎藭　白芷　鰻鯏魚¶
　　升麻(各三/分)¶
　右以酥中煎諸藥魚令黄色去魚煎三上三下入蠟¶
　煎盡膏成收器中攪勿住手凝定以本方暨諸藥並¶
　為末不去滓甚良每用少許塗患處一方無鰻鯏魚¶
　有白蜜¶
<pb:KR3e0067_WYG_066-21b>¶
硃砂散(出聖/惠方)　治牙齒風疳及一切疳蟲¶
　　硃砂(半兩/細研)雄黄(半兩/細研)乾薑(一分炮/裂剉)晩蠶子紙(一/張)莨¶
　　菪子(一兩炒令/黒黄色)蜘蛛(七枚/乾者)麝香(半/兩)猪脂(如鷄子/鍊了者)麻¶
　　仁脂(二/合)犁鏵上鐡皮(為末/半兩)甘草(半/兩)¶
　右除脂油外𢷬為末後用猪脂油等和勻旋取塗於¶
　瘡上一宿即瘥一月不得食醋又有内疳者夜含半棗¶
　大細嚼嚥之¶
青黛散(出聖/惠方)　治牙齒風疳及齒齗朽爛欲盡根出有¶
<pb:KR3e0067_WYG_066-22a>¶
　蟲疼痛不可忍¶
　　青黛　細辛　棘針(微/炒)當歸　香附子　木香¶
　　青葙子(各半/兩)菖蒲　乾薑(炮裂/剉)梧桐淚　麝香(細/研)¶
　　(各一/分)¶
　右為散每用半錢以綿裹含日四五度夜二度此無¶
　毒兼宜以温水調一錢服之¶
升麻散(一名地骨皮散/出十便良方)　治風疳蟲蝕齒痛極妙¶
　　升麻　當歸(切/焙)防風(去皮各/一兩)藁本(去苗土一/作木香)甘草¶
<pb:KR3e0067_WYG_066-22b>¶
　　(炙/剉)白芷　細辛(一/兩)芎藭(一/兩)地骨皮(一/兩)獨活(一/兩)¶
　右為散每用五錢以水二大盞煎至一盞去滓熱含¶
　冷吐¶
乾薑散(出聖濟/總録)　治風疳動摇挺出隠痛蟲蝕¶
　　地薑(炮/)白礬(燒/)蛇床子(微/炒)甘草(炙/剉)細辛(去苗/葉)蜀椒¶
　　(去目并閉/口炒出汗)附子(炮裂去/皮臍)防風(去叉各/一兩)藜蘆(去蘆頭/一分)¶
　右為散每用一錢熱酒調熱潄冷吐日三度一方有¶
　白术¶
<pb:KR3e0067_WYG_066-23a>¶
治牙齒風疳疼痛頰腫䘌腐口臭方(出聖/惠方)¶
　　附子(炮裂去/皮臍)莽草　當歸　獨活　芎藭　防風¶
　　(去蘆/頭)細辛　李樹根皮(各半/兩)川椒(一百粒/去目)¶
　右為剉勻每用半兩以水二大盞煎至一盞去滓熱¶
　含冷吐¶
芡實散(出聖濟/總録)　治風疳宣露出血不止脱落口臭¶
　　鷄頭實(乾/者)桑條(剉/)槐枝(剉/)栁枝(剉/)鹽　猪牙皂角¶
　　(剉各/一升)生乾地黄(焙/)地骨皮(各一/斤)¶
<pb:KR3e0067_WYG_066-23b>¶
　右盛新瓦礶中以碗葢口紙裹鹽泥固濟令密暴乾¶
　炭火燒通赤候冷取出𢷬羅為末旋入麝香少許揩¶
　之温水潄早辰日午臨臥用¶
八僊散　治牙疳¶
　　防風　荆芥　白芷　川芎　細辛　地骨皮¶
　　甘草　羌活(各等/分)¶
　右為粗末煎湯淋洗¶
獨活湯(出聖濟/總録)　治風疳¶
<pb:KR3e0067_WYG_066-24a>¶
　　獨活(去蘆/頭)當歸(切/焙)藁本(去苗/土)杏仁(湯浸去皮/尖雙仁炒)生乾¶
　　地黄(焙各/一分)甘草(炙/剉)細辛(去苗葉/各半兩)¶
　右搗篩每用一錢水一盞煎十餘沸熱潄冷吐¶
揩齒散(出聖/惠方)　治牙齒風疳血出疼痛¶
　　細辛(半/兩)白蒺藜(半兩/微炒)川升麻(半/兩)露蜂房(半兩/微炒)黄蘗¶
　　(半兩/剉)槐栁枝(如筯粗者長二寸各/二七莖燒勿令過火)白礬(半兩一半/燒令汁盡)¶
　　(一半生用/研令細)¶
　右為細散研令勻用瓷盒盛用時先以熱鹽水潄口¶
<pb:KR3e0067_WYG_066-24b>¶
　三五度後一如揩牙藥用之揩齗上微覺痛則止有¶
　津即吐之¶
又方¶
　　防風(去/乂)羌活(去蘆/頭)槐白皮　黄芩(去黒/心)地骨皮¶
　　當歸(切焙各/三分)升麻(一/兩)¶
　右為散每用三錢水一盞鹽少許煎三五沸熱潄冷¶
　吐¶
升麻細辛散(出聖濟/總録)　治風疳痒痛侵蝕齗爛¶
<pb:KR3e0067_WYG_066-25a>¶
　　升麻　細辛(去苗/葉)藁本(去苗/土)防風(去/乂)芎藭　凝水¶
　　石(研各/一兩)甘草(炙剉/半兩)¶
　右為散取少許貼齒痒處又取一錢綿裹含化嚥津¶
　常令藥味接為佳¶
皂莢散(出聖濟/總録)　治風疳宣露口臭¶
　　皂莢(去皮炙/一鋌)硇砂(研/)白礬(熬令/汁枯)甘松　細辛(去苗/葉各)¶
　　(一/分)鹽花(研/)槐白皮(剉各/半兩)¶
　右為散先用鹽揩齒後用散一錢傅患處¶
<pb:KR3e0067_WYG_066-25b>¶
麝香生肌散　治大人小兒牙疳¶
　　麝香　青黛(各一/錢半)乳香　輕粉(各一/錢)五色龍骨(重/研)¶
　　(一/兩)苦葫蘆穰(一/兩)¶
　右為細末後與四味又研勻如用時将温水潄口然¶
　後着瘡藥臨臥用看瘡大小用藥¶
麝香散(出直/指方)　治疳䘌齗爛口臭¶
　　白礬(煆/)青黛　胡黄連　蘆薈(各一/分)麝香(一/字)蝦蟆¶
　　(炙焦/半兩)¶
<pb:KR3e0067_WYG_066-26a>¶
　右為末每用半錢傅患處¶
治牙齒風疳疼痛不止(出聖/惠方)¶
　　李樹根白皮　柳枝(各二/兩)川椒(去/目)棠梨枝　郁李¶
　　仁　槐枝(各一/兩)¶
　右細剉和勻分為八度每度用水二碗煎至一碗去¶
　滓熱含冷吐¶
鶴虱散(出聖/惠方)　治牙齒風疳膿血出根有蟲¶
　　鶴虱(半/兩)細辛(半/兩)露蜂房(半兩/燒灰)膩粉(一/分)麝香(一分/細研)¶
<pb:KR3e0067_WYG_066-26b>¶
　右為細末後入麝香膩粉在前藥中研令勻每臨臥¶
　時剪紙如栁枝葉様塗藥貼於所患處一方濕帛子¶
　摻藥半錢患處貼之¶
紅玉縫子(出宣/明論)　治一切牙疳¶
　　砒霜(一塊皂/子大)黄丹(少/許)魯土(二/錢)葵子　茯苓(去黒皮/各等分)¶
　右為末每服四錢水一盞煎三沸食前服一方無葵¶
　子茯苓用糊餅水浸和作劑子絍於牙縫¶
治牙疳(出神/效方)¶
<pb:KR3e0067_WYG_066-27a>¶
　　米二停　鹽一停　盆堿　麝香(少/許)白礬¶
　右相和水拌勻紙包裹燒黒燋為末貼瘡上立止¶
治牙齒風疳及有蚛孔疼痛不止(出聖/惠方)¶
　　藜蘆(一分去/蘆頭)川椒(半兩/去目)附子(半分去/皮臍)麝香(細/研)雄黄¶
　　(細研各/半兩)¶
　右為散傅於齗上若有蚛孔疼痛即綿裹内於孔中¶
砒霜散(出聖/惠方)　治牙齒風疳骨槽風及口氣¶
　　砒霜(一/錢)麝香　川升麻末　訶梨勒皮(末/)乾蝦蟇¶
<pb:KR3e0067_WYG_066-27b>¶
　　灰(各半/錢)¶
　右細研以皂莢五挺水浸援取汁熬成膏調散子塗¶
　於紙上剪作片子貼之吐出惡涎立效¶
甘松散(出聖濟/總録)　治風疳蟲蝕肉盡¶
　　甘松(一/分)猪腎(薄批炙/乾一副)蘆薈(研半/兩)膩粉(研一/分)¶
　右為散臨臥時先将水潄口後用藥貼患處有涎即¶
　吐之¶
牢牙散(出聖濟/總録)　治風疳血出及牙齒浮¶
<pb:KR3e0067_WYG_066-28a>¶
　　皂莢(五挺燒存性/小者用十挺)附子(一枚/生)乳香(研半/兩)麝香(研少/許)¶
　右為散如常揩齒良久潄之頻用為妙¶
枸杞湯(出聖/惠方)　治齒疳蟲蝕牙齒成片自落¶
　　枸杞(細/剉)槐枝(細/剉)柳枝(細剉各/一握)黒豆(粗𢷬/三合)¶
　右同於鐺中微炒令黄每用五錢酒一盞水一盞同¶
　煎十餘沸去滓熱潄冷吐¶
鹽緑散(出聖/惠方)　治齒疳蟲蝕牙齒成片自落¶
　　鹽緑(研/)黄連　麝香(研各/一分)石膽(研半/分)¶
<pb:KR3e0067_WYG_066-28b>¶
　右研極細用綿裹齒孔痛處咬之瘥不過十遍一方¶
　為散每用一字摻於濕紙片子上貼之三兩度不過¶
　十日即瘥忽患口瘡者綿裹半錢含之¶
牙疳藥　治大人小兒牙疳¶
　　揀信　青黛　輕粉(各一/錢)麝香(半/錢)¶
　右同為末用小油調薄攤紙上用木鎚鎚實收起每¶
　用臨臥以漿水洗凈即乾可瘡口大小以藥紙封之¶
　至曉去藥紙潄凈勿令嚥下大者不過三上必效¶
<pb:KR3e0067_WYG_066-29a>¶
升麻散(出海/上方)　治牙疳急宣露(方見本門齒齗/宣露類藁本散)¶
石辛散(出海/上方)　治如前¶
　　寒水石(十/文)細辛(五/文)蓽撥(三/文)荆芥(三/文)¶
　右𢷬為末摻之¶
止血血竭散¶
　　血竭(五/錢)龍骨(二錢/半)食鹽(不拘/多少)多年石灰(不拘/多少)¶
　右為末貼牙疳¶
芎藭湯　治風衝牙齒摇動¶
<pb:KR3e0067_WYG_066-29b>¶
　　芎藭(剉一/兩半)細辛(去苗葉/半兩)防風(去乂/一兩)薏苡仁(一/兩)¶
　右𢷬篩每用五錢以水三盞煎至三十沸去滓熱含¶
　冷吐嚥津無妨¶
砒霜散(出聖/惠方)　治牙齒風疳膿血出根有蟲¶
　　乾蟾(一枚/燒灰)胡桃(十枚/燒灰)砒霜(一/分)蕎麥麫(三合/燒灰)¶
　右同研令細每用一字於患處摻¶
牛膝散(出聖濟/總録)　治齒痒風疳¶
　　牛膝(燒/灰)細辛(去苗葉/各一兩)丁香(三/分)¶
<pb:KR3e0067_WYG_066-30a>¶
　右為散更研令細每一錢可患處貼之日三¶
膽礬散　治牙疳¶
　　生肌散(一/兩)蘆甘石(三/錢)膽礬(半/錢)¶
　右為末貼之¶
治牙疳(出本/事方)¶
　　川烏　阿魏　硃砂(各等/分)¶
　右将阿魏醋浸入蒸餅搜作團子切片焙乾同三味¶
　為末傅牙齗上不可潄口良久或嚥下去亦不妨藥¶
<pb:KR3e0067_WYG_066-30b>¶
　消盡又使其效如神¶
牙疳藥¶
　　輕粉(一/錢)黄連(二/兩)¶
　右為細末擦牙患處¶
玉粉定兒　治牙疳蝕損宣爛臭穢¶
　　錠粉(二/錢)信(一/字)¶
　右研勻細煑白麵肐&KR2923;冷淘了劑為錠子如綿隂乾¶
　為黄米許貼疳處後用麝香散治之¶
<pb:KR3e0067_WYG_066-31a>¶
麝香散¶
　　黄連(二/錢)銅緑(一/錢)麝香(少/許)¶
　右為細末貼疳蝕處葢前藥¶
牙疳殠方(出直/指方)¶
　用蜘蛛殻為末入臙脂麝傅之或用大蜘蛛一枚以¶
　濕紙裹又用荷葉外包煆令焦存性為末入少麝研¶
　傅又蠶退紙燒入麝亦治牙疳香附可為齒藥¶
治牙齒風疳膿血出牙根有蟲(出肘/後方)¶
<pb:KR3e0067_WYG_066-31b>¶
　用皂莢去黒皮塗酥炙為末每用半錢傅患處入少¶
　麝香亦得○又以皂莢為末揩之一法用鹽等分燒¶
　為末揩疼處良¶
又方(出聖/惠方)¶
　用蚺蛇膽傅之效¶
又方(出聖/惠方)¶
　用砒黄三錢水三大盞以石鍋内煎稀餳入墨汁三¶
　合攪勻攤向好紙上凈潄口夜後剪作片子貼之¶
<pb:KR3e0067_WYG_066-32a>¶
治牙疳¶
　用橄欖灰如無以黄丹代之麝香輕粉各少許同為¶
　細末用貼疳處¶
信效散(宣明/論方)　治風熱上客陽明之經牙齒疳蝕齗宣¶
　腐臭血出色黄氣腐沉悶動摇疼痛作發有時兼解¶
　中金石一切毒藥¶
　　信砒(一/錢)黄丹(二/錢)千古石灰(如無但以陳久/者炒細研四錢)¶
　右研細入青鹽一分麝香少許如無此二味亦得每¶
<pb:KR3e0067_WYG_066-32b>¶
　上抄二兩大豆許先洗潄淨蘸藥擦上下牙齒齗瀝¶
　涎勿嚥之須臾潄淨或有蝕處再上少許日三四次¶
　常用如意以上以頻為妙或服金石藥致病便一日¶
　三四上更不上牙齒神效或已上牙齒者傅之即愈¶
　或平人常用頗能清利頭目寛膈美食使髭髪遲白¶
　久用亦能固牙齒使遲老氣行於面而手足陽明經¶
　絡貫注憂思則氣結而血液不行煩燥怫鬰而血衰不¶
　能榮養髭髪故早蒼黄而斑白也此藥能使陽明氣¶
<pb:KR3e0067_WYG_066-33a>¶
　血宣故效能然也又方使龍骨不用石灰¶
治牙齒疳䘌蚛牙(出本/草方)¶
　取啄木烏一隻燒為末内牙齒孔中不過三數¶
　　　齒漏疳(論/)¶
夫手陽明支脉入於齒風邪客於經脉流滯齒根腫膿¶
汁出愈而更發謂之齒漏疳也¶
　　　方¶
棘刺散(出聖/惠方)　治齒漏疳膿血出齒齗宣露氣臭不能¶
<pb:KR3e0067_WYG_066-33b>¶
　飲食¶
　　棘刺(半兩/燒灰)青葙子(三/兩)當歸　乾薑(炮裂/剉)香附子¶
　　鷄舌香　細辛　川升麻(已上各/一兩)¶
　右為散每用半錢以綿裹於患處咬之嚥津以瘥為¶
　度¶
青黛散(出百/選方)　治齒露疳出膿水不止¶
　　青黛　梧桐淚　胡黄連　蘆薈(各半/兩)蝦蟆(一枚/燒灰)¶
　　麝香(一/分)¶
<pb:KR3e0067_WYG_066-34a>¶
麝香散(出百/選方)　治齒漏疳蟲蝕齒齗殠爛¶
　　麝香　青礬(燒/赤)黄礬(燒枯各/一分)蘆薈(半叚約半兩/去枝節燒灰)¶
　右同於乳鉢内細研為散先以綿拭齗上惡血出即¶
　用濕紙片子摻藥貼富次律有女年數歳齒上忽生¶
　黒㸃後數日齦爛成走馬疳用前方即愈自後屢有¶
　竒效¶
丁香散(出聖/惠方)　治齒露疳宣露及骨槽風膿血不止¶
　　丁香(一/分)生地黄(五兩以竹刀子切/于銅器内炒黒色)乾蝦蟆(一分/炙)茛¶
<pb:KR3e0067_WYG_066-34b>¶
　　菪子(半兩/炒黒)麝香(一錢/細研)¶
　右為散每至夜間用濕紙片子上摻藥約齒齗患處¶
　大小貼之有涎即吐以瘥為度¶
銅青散(出聖/惠方)　治齒露疳¶
　　銅青(兩/字)榖精草末(兩/錢)砒霜(半/錢)馬齒莧灰(兩/字)¶
　右於乳鉢内研令細臨臥時先以熱漿水潄口三五¶
　度後以手指取藥少許揩于齒齗上便合口候良久¶
　滿口津即吐之依前潄三五度又揩藥每日夜三五¶
<pb:KR3e0067_WYG_066-35a>¶
　度用之以瘥為度¶
鯽魚散(出聖/惠方)　治齒漏疳宣露膿血出¶
　　大鯽魚(一/枚)砒霜(一/分)乾地黄末(一/兩)¶
　右将割破鯽魚復去腸入砒霜及地黄末以紙裹魚¶
　入火燒煙絶取出去其紙灰更入白礬灰麝香少許¶
　細研為散每用半錢摻濕紙片子上貼患處¶
神功圓(出東垣/蘭室方)　治多食肉人口臭不可近牙疳蝕牙¶
　齒肉将脱牙齒落血不止¶
<pb:KR3e0067_WYG_066-35b>¶
　　黄連(去鬚擇凈秤/一兩酒洗)縮砂仁(半/錢)生甘草(三/錢)藿香葉(一/錢)¶
　　木香(一/錢)生地黄(酒洗/三錢)當歸身(一/錢)升麻(二/錢)蘭香葉(如/無)¶
　　(藋香/代之)¶
　右同為細末水浸蒸餅為丸如菉豆大每服二十丸¶
　或加至二百丸止白湯下食逺兼治血痢及血崩及¶
　血下不止血下褐色或紫黒色及腸癖下血空心服¶
　米湯下其脉洪大而緩者及治麻木厥氣衝逆氣上¶
　行妄見者¶
<pb:KR3e0067_WYG_066-36a>¶
　　　齒齲(論/)¶
夫手陽明之支脉入於齒足太陽脉有入於頰遍於齒¶
者其經虚風氣客之絡縳齒間與血氣相乗則齗腫熱¶
氣加之膿汁出而殠侵食齒齗謂之齲齒亦曰風齲¶
　　　方¶
細辛湯(十便/良方)　治牙齒風齲腫痛膿汁不止¶
　　細辛(去苗/葉)附子(去皮臍生/用各半兩)芎藭(一/兩)¶
　右剉如麻豆每服五錢水二盞煎十餘沸去滓熱潄¶
<pb:KR3e0067_WYG_066-36b>¶
　冷吐¶
蝦蟆散(出聖/惠方)　治齒齲疼痛¶
　　乾蝦蟆(一枚五月五日/取者佳燒灰)麝香(研半/錢)柑皮　細辛(去/苗)¶
　　(葉各/半兩)白雞屎(燒/灰)青黛(研一作/石黛)乾薑(炮/)雄黄(研各/一分)¶
　右為散綿裹如黍米大内蟲孔中無蟲孔者貼一字¶
　於患處有涎即吐¶
治牙齒風齲(出聖/惠方)¶
　　郁李根(白皮切/四兩)細辛(一/兩)鹽(一/合)¶
<pb:KR3e0067_WYG_066-37a>¶
　右切以水四升煮取二升半去滓内鹽含之取瘥¶
柳枝湯(出聖/惠方)　治牙齒風齲隱痛動摇齒齗宣露¶
　　栁枝(一握/剉)地骨皮　細辛　防風(去蘆/頭)生地黄(剉/)¶
　　蔓荆子　杏仁(俱各一兩湯浸/去皮尖雙仁)鹽(半/兩)¶
　右剉如麻豆和勻每用一兩水一盞半同煎至一盞¶
　去滓熱含就於患處良久倦即吐之含盡為度日二¶
　盡此一劑永瘥更不再發酒水各一盞煎亦佳¶
蜀椒湯　治牙齒風齲疼痛¶
<pb:KR3e0067_WYG_066-37b>¶
　　蜀椒(去目并閉/口炒出汗)芎藭　細辛(去苗/葉)升麻　莽草¶
　　防風(去/乂)黄芩(去黒心/各一分)¶
　右搗篩每用五錢水二盞煎三五沸去滓熱潄冷吐¶
白礬散(出聖/惠方)　治齲齒齗腫出膿汁¶
　　白礬(枯一/分)蟾酥(半/分)麝香　雄黄　熊膽(俱各/半分)乾蝦¶
　　蟆(一枚/燒灰)¶
　右研勻令極細每用半錢傅齒根¶
藜蘆散(出肘/後方)　治牙齒齗宣露疼痛疳䘌¶
<pb:KR3e0067_WYG_066-38a>¶
　　藜蘆(去/蘆)莽草(各半/兩)細辛(去苗/葉)垣衣(東墻/上取)鹽(各一/兩)棘¶
　　刺(四十九枚/有鈎者)¶
　右搗末水調成劑以蕎麥麵四兩和作餅子裹之燒¶
　令通赤於醋中蘸焙乾搗羅為散用栁枝咬頭令軟¶
　揾散置齒間良久温水潄早晨臨臥用之一法剛炭¶
　灰火燒令煙盡又以薄醋淋過重(缺/)三遍勿令作灰¶
　每日揩牙齒凈潄口¶
麝香散　治牙齒風齲疼痛¶
<pb:KR3e0067_WYG_066-38b>¶
　　麝香(研/)硐砂(研各/等分)細辛(去苗/葉)青黛(研/)升麻(各一/分)¶
　右為散先以鍼撥開蟲處㸃藥於蟲孔中藥行痛即¶
　止¶
白附子散(出千/金方)　治牙齒風齲疼痛亦治口氣¶
　　白附子(一分/生用)莽草　細辛　芎藭　髙良薑(各一/分剉)¶
　右為散以綿裹少許著齲齒上有汁出勿嚥一日兩¶
　度含之一方無莽草用知母¶
雄黄煎　治牙齒風齲疼痛作臭出膿¶
<pb:KR3e0067_WYG_066-39a>¶
　　雄黄(研/)葶藶(紙上炒為/末各一兩)麝香(研半/錢)蘆薈(研半/分)¶
　先以臈月猪脂三兩煎化去滓次下葶藶末煎少頃¶
　次下三味研藥搗勿住手候成煎瓷合盛先刮齒令¶
　凈鍼去惡血以綿拭乾塗煎仍用鐡箆子熨烙三兩¶
　度次用後方¶
　　芎藭　升麻　藁本(去苗土/各半兩)獨活(去/蘆)細辛(去苗葉/各一分)¶
　右搗羅為末量患處貼之¶
松脂湯(出聖/惠方)　治牙齒風齲疼痛¶
<pb:KR3e0067_WYG_066-39b>¶
　　松脂(二兩一/作松節)皂莢(炙去皮子/一挺者)鹽(一/分)¶
　右剉每服五錢水二盞煎五七沸去滓熱潄冷吐¶
烏頭湯(出聖/惠方)　治牙齒風齲疼痛¶
　　烏頭(炮去/皮臍)獨活(去/蘆)郁李仁(泡去皮各半/兩一方用根)¶
　右剉如麻豆每用五錢好酒一升綿裹藥於酒中浸¶
　一宿煎十餘沸熱潄冷吐¶
治療牙齒風齲(出聖/惠方)¶
　用鼠粒子四兩煮取二升半濾去滓適寒温含之冷¶
<pb:KR3e0067_WYG_066-40a>¶
　吐别含瘥¶
治齲齒(出肘/後方)¶
　用松枝鋭如錐拄齲蛀孔内須臾齲蟲縁松枝出一¶
　方取松枝泡潄之不落蟲自死¶
烏頭丸　治牙齒風齲疼痛¶
　　烏頭(炮裂去皮/臍半兩)五靈脂(一/兩)¶
　右為末以醋一升煮大棗二十枚醋盡為度取棗肉¶
　和藥丸如菉豆大用綿裹一丸於痛處咬勿嚥津¶
<pb:KR3e0067_WYG_066-40b>¶
茱萸丸　治牙齒風齲¶
　　呉茱萸(湯洗焙/乾炒)夜明沙(炒各/一分)¶
　右為末以蟾酥丸如麻子綿裹一丸痛處咬勿嚥津¶
治療齒有孔¶
　　附子(二分炮/去皮)蜜蠟(五/分)¶
　右相和為丸塞齒孔中即瘥忌冷水油膩¶
治齲齒及蟲痛方(出千/金方)¶
　用切白馬懸蹄如米許以綿裹著痛處孔中不過三¶
<pb:KR3e0067_WYG_066-41a>¶
　度¶
一方(出聖/惠方)　治齲齒疼痛¶
　用葫蘆子半升水五升煮三升去滓含潄吐之莖葉¶
　亦可不過三劑瘥¶
治風齲齒¶
　用栁枝剉一升大豆一升合炒豆炮盡於瓷器盛之¶
　清酒三升漬之經三日含之頻吐¶
治齲齒(出肘/後方)¶
<pb:KR3e0067_WYG_066-41b>¶
　用郁李根白皮切水煮濃汁含之冷即吐出蟲一方¶
　用李梅白皮¶
治齲齒痛有蟲(出聖/惠方)¶
　用雄雀糞用綿裹塞孔中日一二易之¶
治齲齒(十便/良方)¶
　用雞舌香煮汁含之瘥¶
治牙齒風齲¶
　用薏苡根四根水四升煮取二升含冷易之齗便生¶
<pb:KR3e0067_WYG_066-42a>¶
扣齒法¶
　養生方云朝夕啄齒齒不齲又云食畢當潄口數過¶
　不爾使人病齲齒¶
治齲齒(出本/草)¶
　以苦參作湯日潄三升出入慎風五六日愈昔淳于¶
　意醫齊中大夫病此炙左手陽明并服此藥愈¶
齲齒方(出本/草)¶
　搗皂角去皮炙為末塗齒上吐之¶
<pb:KR3e0067_WYG_066-42b>¶
　¶
　¶
　¶
　¶
　¶
　¶
　¶
　普濟方卷六十七¶
