# -*- mode: mandoku-view; -*-
#+TITLE: 普濟方
#+DATE: 2015-08-24 23:06:45.322384
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二十四
<pb:KR3e0067_WYG_024-1a>¶
欽定四庫全書卷¶
　普濟方卷二十四　　　明　周王朱橚　撰¶
　　脾臟門¶
　　　脾胃冷熱不和(附論/)¶
夫體弱之人榖氣不足脾胃既虚冷熱之氣易為傷動¶
盖脾胃倉廩之官布化津氣灌養四旁其氣虚弱則食¶
飲或冷或熱多致不消使陰陽交爭冷熱相搏故令脾¶
胃不和也¶
<pb:KR3e0067_WYG_024-1b>¶
　　　方¶
沉香阿魏丸　治脾胃冷熱氣不和食毒脾胃中宿積¶
　　沉香　木香(各三/分)芎藭　當歸(剉/焙)蓬莪荗(炮/)¶
　　陳橘皮(去白/焙)延胡索　㯽榔(剉/)吳茱茰(醋浸一/宿炒)¶
　　益智仁　桂(去粗/皮)白术　附子(炮製去/皮臍)乾薑(炮/)¶
　　草荳䓻(去皮各/半兩)阿魏(一兩半瓷器中醋浸一/宿絹濾去砂入麵煑糊)¶
　右搗羅十五味為細末用阿魏糊攪和杵二三百下¶
　丸如梧桐子大丹砂為衣生薑橘皮湯下五七丸血¶
<pb:KR3e0067_WYG_024-2a>¶
　氣温酒醋湯下¶
前胡湯　治脾胃冷熱氣不和平胃¶
　　前胡(去蘆/頭)人參　白茯苓(去黑/皮)附子(炮製去/皮臍)¶
　　白术　半夏(薑汁浸一宿并生/薑杵令勻焙乾)枇杷葉(擦去/毛)¶
　　厚朴(去粗皮生薑/汁塗炒透)訶棃勒(紙裹煨熟去/核各一兩半)肉荳䓻(去/殻)¶
　　㯽榔(剉/)陳橘皮(湯去/白焙)乾薑(炮/)甘草(炙各/三分)¶
　右剉如麻豆大每服三錢水一盞入生薑一&KR0037;大切¶
　枣二枚擘破同煎至七分去渣不拘時稍熱服忌生¶
<pb:KR3e0067_WYG_024-2b>¶
　冷油膩飴糖¶
白豆䓻丸(出聖/惠方)　治脾胃冷熱氣不和心腹㽲痛嘔逆¶
　不欲飲食四肢少力¶
　　白豆蔲(三分/去皮)黄耆(半兩/剉)赤茯苓(半/兩)乾薑(半兩炮/裂剉)¶
　　桂心(半/兩)白术(半/兩)當歸(半兩剉/㣲炒)半夏(半兩湯浸/七遍去滑)¶
　　人參(三分去/蘆頭)附子(半兩炮裂/去皮臍)陳橘皮(半兩湯浸/去白焙乾)¶
　　甘草(半兩炙/㣲赤剉)¶
　右件藥搗羅為末煮棗&KR1584;和搗三二百杵丸如梧桐¶
<pb:KR3e0067_WYG_024-3a>¶
　子大每服不計時候以生薑湯下二十丸忌生冷油¶
　膩飴糖¶
白术散(出聖/惠方)　治脾胃冷熱氣不和腹脇脹悶少思飲¶
　食¶
　　白术(一/兩)草豆蔲(一兩/去皮)㯽榔(一/兩)甘草(半兩炙/㣲赤剉)桂心(三/分)¶
　　桔梗(一兩去/蘆頭)人參(一兩/去蘆)前胡(三分去/蘆頭)赤茯苓(三/分)¶
　　枳實(半兩麸/炒㣲黄)訶梨勒(一兩煨/用皮)¶
　右件藥搗篩為散末煉蜜和搗三百杵丸如梧桐子¶
<pb:KR3e0067_WYG_024-3b>¶
　大不計時候以薑棗湯下二十丸¶
人參湯(聖惠/方)　治脾胃冷熱氣不和胸膈不利三焦閉¶
　塞¶
　　人參(去蘆/頭)赤茯苓(一/兩)桂心(一/兩)乾薑(一兩炮/製剉)細辛(半/兩)¶
　　訶梨勒(一兩煨/用皮)川大黄(一兩細/剉㣲炒)枳殻(一兩麸炒/㣲黄去穣)¶
　　赤芍藥(一/兩)梹榔(一/兩)甘草(半兩炙/㣲赤剉)¶
　右件藥搗羅為末煉蜜和搗三五百丸如梧桐子大¶
　不計時候以生薑湯下二十丸忌生冷油膩濕麵¶
<pb:KR3e0067_WYG_024-4a>¶
草豆&KR0371;散　治脾胃冷熱氣不和胸中滿悶不能下食¶
　四肢無力¶
　　草豆&KR0371;(三分/去皮)赤茯苓(三/分)甘草(半兩炙/㣲赤剉)人參(半兩/去蘆)¶
　　白术(半/兩)桂心(三/分)陳橘皮(半兩湯浸/去白穣焙)枳殻(三分麸炒/㣲黄去穰)¶
　　半夏(三分湯浸/七遍去滑)厚朴(三分去粗皮塗生/薑汁炙令黄香熟)¶
　右件藥搗篩為散每服三錢以水一中盞入生薑半¶
　分&KR0037;三枚煎至六分去滓不計時候稍熱服忌生冷¶
　油膩飴糖¶
<pb:KR3e0067_WYG_024-4b>¶
丁香散(聖惠/方)　治脾胃冷熱氣不和心腹虚脹痰逆不¶
　思飲食四肢無力¶
　　丁香　乾薑(炮/)白术(各半/兩)赤茯苓(去黑/皮)人參¶
　　木𤓰(去穰/切焙)草豆䓻(去/皮)訶梨勒(煨用/去皮)茅香花(各三/分)¶
　　甘草(炙一/分)¶
　右為細散不計時煎生薑棗湯調下一錢忌生冷油¶
　膩麺食¶
神&KR0920;丸(聖惠/方)　治脾胃冷熱氣不和心腹㽲痛脇肋氣¶
<pb:KR3e0067_WYG_024-5a>¶
　滯不思飲食四肢無力¶
　　神&KR0920;(一兩㣲炒/令黄色)乾薑(半兩炮/製剉)㯽榔(一/兩)甘草(半兩炙/㣲赤剉)¶
　　桂心(半/兩)陳橘皮(半兩湯浸/去白瓤焙)人參(三分/去蘆)當歸(三分剉/㣲炒)¶
　　附子(半兩炮裂/去皮臍)¶
　右件藥搗羅為末煉蜜和搗三二百丸如梧桐子大¶
　不計時候以生薑橘皮湯下二十丸¶
訶梨勒丸(聖惠/方)　治脾胃冷熱氣不和心腹痛不欲飲¶
　食¶
<pb:KR3e0067_WYG_024-5b>¶
　　訶梨勒(三分煨/用皮)白术(半/兩)木香(三/分)甘草(半兩炙/㣲赤剉)¶
　　陳橘皮(半兩湯浸/去白瓤焙)乾薑(半兩炮/製剉)芎藭(三/分)縮砂(半兩/去皮)¶
　　當歸(三分剉/㣲炒)¶
　右件藥搗羅為末煉蜜和搗三二百杵丸如梧桐子¶
　大不計時候以薑棗湯下二十丸¶
勻氣湯　治脾胃冷熱氣不和止痰逆思飲食¶
　　厚朴(去粗皮生薑/汁炙一兩)陳橘皮(湯去白/焙半兩)炙甘草(一/兩)¶
　　白术(半/兩)沉香(一/分)甘松(一/分)白茯苓(去黑皮/半兩)麥蘖(炒半/兩)¶
<pb:KR3e0067_WYG_024-6a>¶
　　髙良薑(炒一/分)¶
　右粗搗篩每服三錢鹽水一盞入生薑三片&KR0037;二枚¶
　擘破同煎至七分去滓不計時温服¶
快活丸　治脾胃冷熱相攻胷膈氣悶消痰進食¶
　　五味子(炮炒/一兩)糯米(炒香熟/一兩半)京三稜(炮半/兩)㯽榔(剉半/兩)¶
　　枳殻(去瓤炒/一兩半)蓬莪荗(炒半/兩)青橘皮(湯去白瓤/焙一兩)¶
　　郁李仁(湯浸去/皮半兩)¶
　右為細末用半夏一兩生薑二兩爛煮研細為糊丸¶
<pb:KR3e0067_WYG_024-6b>¶
　如菉豆大每服十五丸至二十丸食後温湯下¶
和中丸　治脾胃冷熱氣不和寛中脘¶
　　附子(炮煨去/皮臍)甘草(炙/)木香(各一/兩)蘹香子(炒一/兩)¶
　　乾薑(炮三/兩)沉香(剉半/兩)藿香葉(半/兩)青橘皮(湯去白/焙半兩)¶
　右為細末湯浸炊餅和丸如櫻桃大每服一丸用白¶
　湯化下食前服¶
硇附丸(經效濟/世方)　治脾胃冷熱虚滯積氣疼痛者是¶
　　黑附子(大者一箇從臍下剜如甕留一方厚有硇/砂在内須至藥滿却用剜出末碾細稱得)¶
<pb:KR3e0067_WYG_024-7a>¶
　　(多少用白麺與前藥一般水搜/作餅片裹附子硇砂先飛過)¶
　右用炭三四斤於平地生火令地赤熱却攤周圍七¶
　寸安附在中時時轉動令裹者藥面焦赤皆勻入於¶
　末桕杵半日麵附皆細後入木香末半錢陳橘皮末¶
　半錢旋旋滴水杵和勻丸如梧桐子大每服五丸空¶
　心及晚食前用淡薑湯放温服久服更無疼痛嘔酸¶
　之類¶
大腹皮湯(聖惠/方)　治脾胃氣冷熱不和胸膈氣滯不下¶
<pb:KR3e0067_WYG_024-7b>¶
　飲食宜服¶
　　大腹皮(剉㣲/炒)桑根白皮(剉各/半兩)陳橘皮(湯浸去/白焙)¶
　　訶梨勒皮(煨/)赤茯苓(去黑皮/炒三分)¶
　右粗搗篩每服三錢匕以水一盞入生薑半分煎至¶
　七分去滓不計時温服¶
勝金丸　治脾胃冷熱氣不和不思飲食或腹痛㽲刺¶
　　山梔子仁　烏頭(各等/分)¶
　右生搗羅為細末以酒糊丸如梧桐子大每服十五¶
<pb:KR3e0067_WYG_024-8a>¶
　丸炒生薑下如小腸氣痛炒蘹香子酒下二十丸¶
治腹冷不調(本草/)¶
　　以筯子根酒飲磨服¶
　　　飲食勞倦(附論/)¶
夫人之百病皆由喜怒不節飲食失宜寒温不適勞役¶
所傷以致中氣有虧而五臟六腑之氣皆不足也由是¶
而隂陽二證生焉其外傷風是天之邪氣感則傷人筋¶
骨風從上受之風傷筋寒傷骨有形之物病也繫在下¶
<pb:KR3e0067_WYG_024-8b>¶
焦腎肝是也腎肝地之氣既絶於内肝主筋腎主骨故¶
得病則筋骨酸疼筋骨之絶是腎肝之本亦絶乃有餘¶
之病當㵼不當補其内傷飲食則水糓之寒食感則害¶
人六腑温存下受之脾胃之氣不足而反下行極則衝¶
脈之火逆而上是無形之元氣受痞繫在上焦上焦者¶
心肺是也心肺天之氣既絶於外心主榮肺主衛榮衞¶
周身在於皮毛之間故得則亦惡風寒榮衛失守皮膚¶
之間無陽以滋養是心肺之本亦絶乃中氣不足之病¶
<pb:KR3e0067_WYG_024-9a>¶
當補不當泄俗徃徃將中氣不足之證誤作外感風寒¶
有餘客邪之病不知裏之虚實而重㵼其表使榮衞雙¶
絶安得不至於死不可不辨外傷寒邪者其熱也翕翕¶
怫怫然發於皮毛之上皮膚腠理陽之分寒邪中之欝¶
遏陽不得伸發熱而鼻塞心煩悶稍稍裸露皮膚明其¶
熱在外也其惡寒也雖重衣下幕逼近烈一日一時增¶
加愈甚必𫝊入裏作下證乃可罷此證也内傷飲食及¶
勞役所傷者其熱也蒸蒸而燥上衝頭項旁徹皮毛蓋¶
<pb:KR3e0067_WYG_024-9b>¶
為腎間受脾下流之濕氣閉塞致隂火上行故渾身躁¶
熱近寒凉則已明其熱在内也其惡寒也但見風見寒¶
或居隂寒無日處便惡無有間㫁一避風或添衣而覆¶
被其所惡則不見實表而已此其證也况内傷亦有頭¶
疼項强腰痛與太陽表證相似餘則不同内傷飲食發¶
熱則汗出外傷風寒則不汗出得汗乃解尤當先審用¶
藥也　傷飲食勞役病手心熱手背不熱病在内也外¶
傷風寒病則手背熱手心不熱病在外也内傷飲食及¶
<pb:KR3e0067_WYG_024-10a>¶
勞役必口失五味必腹中不利欲言强答口多沫涶鼻¶
中清涕或有或無此隂證也外傷風寒必鼻塞不利而¶
清涕聲言壅口不和此陽證内經云傷食惡寒傷寒是¶
也外傷風寒則氣壅盛而有餘者葢心肺元氣無减損¶
又添邪氣助之使鼻氣壅塞不利併從口出發言前輕¶
後重聲狀有力故曰氣勝有餘之病也内傷飲食及勞¶
役則短氣少氣上喘而不足葢心肺之氣先損為熱既¶
傷氣使四肢無力氣怯聲低不欲言語故曰氣少不足¶
<pb:KR3e0067_WYG_024-10b>¶
之病也内傷則頭痛有時而作有時而止外傷則頭痛¶
常常有之直𫝊入裏方罷内傷則心肺之氣為脾土濕¶
熱所乘脾主四肢必四肢沉重怠惰嗜臥經云熱傷氣¶
熱則骨消筋緩是也外傷則腎肝氣絶為寒邪所傷腎¶
主骨為寒肝主筋為風必筋疼骨沈着體倚枕不能搖¶
動經云寒傷形寒則筋攣骨痛是也外傷不惡食而能¶
食口仍能知五味心氣和脾氣通故也内傷不能食而¶
惡食口不知五味心氣絶脾氣損故也外傷風二三日榖¶
<pb:KR3e0067_WYG_024-11a>¶
消水去邪入裏則有渇内傷飲食久病者濕氣流在血¶
脈中則不渇若勞役形質傷之重者大火熾上尅肺金¶
則渇矣　胃中元氣盛則能食而不傷過時而不飢脾¶
胃俱旺則能食而肥脾胃俱虚則不能食而痩或少食¶
而肥雖肥而四肢不舉葢脾虚而氣盛也又有善食而¶
痩者胃伏火邪於氣分則能食脾虚則肌肉消即食亦痩¶
也叔和謂多食亦肌虚此之謂也夫飲食不節則胃病¶
胃病則氣短精神少而生大熱有時顯火上行獨燎其¶
<pb:KR3e0067_WYG_024-11b>¶
靣靣熱足陽明病病則脾無所禀受脾為死隂不主時¶
也故亦從而病焉形體勞役則脾病而怠惰嗜臥四肢¶
不收大便泄㵼脾既病則胃不能獨行津液故亦從而¶
病焉大抵脾胃虚弱陽氣即不能發生是春夏之令不¶
行五行之氣不生脾病則下流乘腎土尅水則骨乏無¶
力是為骨蝕令人骨髓空虚足不能履地是隂氣重疊¶
此隂盛陽虚之證汗之則愈下之則死若用辛甘之藥¶
滋胃當升當浮使生長之氣旺言汗之者非正發汗也¶
<pb:KR3e0067_WYG_024-12a>¶
為助陽也夫胃病其脈緩脾病其脈遲若人當臍有動¶
氣按之勞若痛乃火乗土位其脈洪緩更有身弱心中¶
不便之證此陽氣衰弱不能生發不當於五臟中用法¶
治之當從臟氣發時論中升降浮沉補瀉法用藥如脈¶
緩怠惰嗜臥四肢不收或大便泄㵼此濕勝從平胃散¶
若脈弦氣弱自汗四肢發熱大皮泄㵼或皮毛枯槁髪¶
脫落從黄耆建中湯脈虚而弱於四物湯中摘一味或¶
二味以夲顯證中加之或真氣虚弱及氣短脈弱從四¶
<pb:KR3e0067_WYG_024-12b>¶
君子湯或小便秘澁赤黄多少從五苓散去桂摘一二¶
味加正藥中已上五藥當於本中隨所兼見證加减假¶
令表虚自汗春夏加黄耆秋冬加桂如腹中急縮或脈¶
弦加防風急甚加甘草腹中窄狹或氣短者亦如之腹¶
滿氣不轉者勿加雖氣不轉而脾胃中氣不和者勿去¶
但加厚朴以破滯氣然亦不可多用於甘草五分中加¶
一分可也腹夯悶此非腹脹乃散而不收可加&KR0410;藥收¶
之如肺氣短促或不足者加人參白&KR0410;藥中焦用白&KR0410;¶
<pb:KR3e0067_WYG_024-13a>¶
藥則脾中升陽使肝膽之邪不敢犯也腹中窄狹及縮¶
急者去之及諸酸澁藥亦不可用腹中痛者加甘草白¶
芍藥稼穡作甘甘者己也曲直作酸酸者甲也甲己化¶
土此仲景妙法也腹痛兼發熱加黄芩惡寒或腹中絞¶
寒加桂怠惰嗜臥有濕胃虚不能食或沉困或泄㵼加¶
蒼术自汗加白术小便不利加茯苓渇亦如之氣弱者¶
加白茯苓人參氣盛者加赤茯苓縮砂仁氣腹不能轉¶
運有熱者㣲加黄連心煩亂亦如之小便少者加猪苓¶
<pb:KR3e0067_WYG_024-13b>¶
澤瀉汗多津液竭於上勿加之是津液還入胃中欲自¶
行也不渇而小便閉塞不通加炒黄蘖知母小便澁者¶
加滑石炒小便淋瀝者加澤瀉且五苓散治渇而小便¶
不利無惡寒者不得用桂不渇而小便自利妄見妄聞¶
乃瘀血證用炒黄蘖知母以除腎中燥熱竅不利而淋¶
加澤瀉炒滑石若竅不利者六一散中加木通亦可心¶
臟熱者用錢氏方中導滯散中滿或但腹脹者加厚朴¶
氣不順加橘皮氣滯加青皮一橘皮三氣短小便利者¶
<pb:KR3e0067_WYG_024-14a>¶
四君子湯中去茯苓加黄耆以補之如腹中氣不轉者¶
更加甘草一半腹中刺痛或周身刺痛者或裏急者腹¶
中不寛快者是也盛虚坐而大便不得皆血虚也血虚¶
則裏急或血氣虚弱而目睛痛者加當歸身頭痛者加¶
川芎若頭疼者加細辛此少隂頭痛也髮脱落及臍下¶
痛加熟地黄調理脾胃虚弱於此藥中加减如五臟正¶
中互顯一二證各對證加藥無不驗然終不能使人完¶
復後或有因而再至者亦由督任衝三脈為邪皆胃氣¶
<pb:KR3e0067_WYG_024-14b>¶
虚弱之所致也法雖依證加减執方料病不依素問法¶
度耳是以檢討難素及黄帝經中説脾胃之源乃陽氣¶
不足隂氣有餘當從六氣不足浮沉升降法隨證用藥¶
治之葢脾胃不足不同餘臟無定體故也其肝心肺腎¶
有餘不足或補或瀉惟益脾胃之藥為切經言至而不¶
至是為不及所勝妄行所生受病所不勝乗之也至而¶
不至者謂從後來者為之虚邪心與小腸來乗脾胃也¶
脾胃脈中見浮大而弦其病或煩躁悶亂或四肢發熱¶
<pb:KR3e0067_WYG_024-15a>¶
或口乾舌乾咽嗌葢心生火小腸主熱來乗土位乃濕¶
熱相合故煩燥悶亂四肢者脾胃也火乗之故四肢發¶
熱也飲食不節勞役所傷以致脾胃虚弱乃血所生病¶
主口中津液不行故口乾咽乾病人自以為渇燥醫以¶
五苓散止渇燥而反加渇燥乃重渇津液以至危亡經¶
云虚則補其母當以心與小腸中以補脾胃之根蒂也¶
甘温之藥為之主以苦寒之藥為之使以酸味為之臣¶
佐以甘辛心主緩急食酸以收之心火旺則肺金受邪¶
<pb:KR3e0067_WYG_024-15b>¶
金虚則以酸補次以甘温及甘寒之劑於脾胃中瀉心¶
火之亢盛是致其本也所勝妄行者言心火旺能令母¶
實者肝木也肝木旺則火之勢無所畏懼而妄行也故¶
脾胃先受之或身體沉重走疰疼痛葢濕熱相搏而風¶
熱欝而不能伸附着於有形也或多怒若風熱不䧟於¶
地中或目病而生内障者脾裹血胃主血心主脈脈者¶
血之府也或云心主血又云肝主血肝之竅開於目或¶
妄聞起妄心夜夢亡人四肢滿閉轉筋皆肝木火盛而¶
<pb:KR3e0067_WYG_024-16a>¶
為邪也或生痿或生痺或生厥或中風或生惡瘡或作¶
腎痿或為上熱下寒為邪不一皆風熱不得生升長而¶
木火遏於有形中也所生受病者言肺受土火木之邪¶
而清肅之氣傷或胸滿少氣短氣肺主諸氣五臟之氣¶
皆不足而陽道不行也或咳嗽寒熱者濕熱乗其内也¶
所不勝乗之者水乗木之旺行而反來侮土欲腎入心¶
為汗入肝為泣入肺為涎入脾為痰為嗽為涕為嚏為¶
水出鼻也一説下元土盛尅水致督任衝三脈盛火旺¶
<pb:KR3e0067_WYG_024-16b>¶
煎熬令水沸騰而乗脾肺故痰涎唾出於口也下行為¶
隂汗為外腎冷為不足不任身為脚下隠痛或水附木¶
勢而上為眼澁為眵為涙皆由肺金之虚而害於外也¶
夫脾胃不足皆為血病是陽氣不足隂氣有餘故九竅¶
不通諸陽氣根於隂血中隂血中受火邪則隂盛隂盛¶
則上乗陽分而陽道不行無生發升騰之氣也夫陽氣¶
走竅者也隂氣附形質者也如隂氣附於土陽氣升於¶
天則各安其分也今所立方中有辛甘温藥者非獨用¶
<pb:KR3e0067_WYG_024-17a>¶
也復有甘草大寒之劑以非獨用以火酒二製為之使¶
引苦甘寒藥至頂而復入於腎肝之下此所調升降浮¶
沉之道自偶而竒竒而至偶者也陽分竒隂分偶瀉隂¶
火以諸風藥升發陽氣以滋肝膽之用是令陽氣生上¶
出於隂分末用辛甘温藥按其升藥使大發散於陽分¶
也而令走九竅經云食入於胃散精於肝淫氣於經食¶
入於胃濁氣歸心淫精於脈脈氣流經經氣歸於肺肺¶
朝百脈輸精於皮毛毛脈合精行氣於府且飲食入胃¶
<pb:KR3e0067_WYG_024-17b>¶
先行陽道而陽氣升浮也浮者陽氣散滿皮毛升者充¶
塞頭頂則九竅通利也若飲食不節損其胃氣不能尅¶
化散於肝歸於心溢於肺食入則昏冐欲睡得臥則食¶
在一邉氣暫得舒是知升發之氣不行者此也飲入於¶
胃遊溢精氣上輸於脾脾氣散精上歸於肺病人飲入¶
胃遽覺至臍下便欲小便由精氣不輸於脾不歸於肺¶
則心火上攻口燥咽乾是隂氣太盛其理甚易知也脾¶
胃病則當臍有動氣按之牢若痛有是者乃脾胃虚無¶
<pb:KR3e0067_WYG_024-18a>¶
是則非也¶
　脾胃不足則火不能生土而反亢拒此至而不至是¶
　為不及也¶
　　白术(君/)人參(臣/)甘草(佐/)芍藥(佐/)黄連(使/)黄耆(臣/)桑¶
　　白皮(佐/)¶
　　　諸風藥此是風能勝濕也諸甘温藥亦可¶
　心火亢盛乗於脾胃之位亦至而不至是為不及也¶
　　芍藥(佐/)石膏(佐/)黄連(君/)知母(佐/)黄蘖(臣/)甘草(使/)生¶
<pb:KR3e0067_WYG_024-18b>¶
　　地黄(臣/)黄芩(佐/)¶
　肝木妄行胸脇痛口苦舌乾徃來熱而嘔多怒四肢¶
　滿悶淋潰便難轉筋腹中急痛此所不勝乗之也¶
　　羗活(佐/)防風(臣/)升麻(使/)柴胡(君/)獨活　芍藥(臣/)甘¶
　　草(臣/)白术(佐/)茯苓(佐/)猪苓　澤瀉(佐/)肉桂(臣/)藳本¶
　　　川芎　細辛　蔓荆子　白芷　石膏　黄蘖¶
　　　知母　滑石¶
　肺金受邪由脾胃虚弱不能生肺乃所致受病也故¶
<pb:KR3e0067_WYG_024-19a>¶
　咳嗽氣短氣上皮毛不能禦寒精神少而渇情懆慘¶
　而不樂皆陽氣不足隂氣有餘是體有餘而用不足¶
　也¶
　　人參(君/)白术(佐/)白芍藥(佐/)橘皮(臣/)青皮(破滯/氣)黄耆¶
　　(臣/)桂枝(佐/)桔梗(引/用)桑皮(佐/)甘草(諸酸之/藥亦可)木香(佐/)㯽¶
　　榔　五味子(佐/)¶
　此三味除客氣腎水反來侮土所勝者妄行也作涎¶
　及清涕唾唾多溺多而惡寒者是也土火復之及三¶
<pb:KR3e0067_WYG_024-19b>¶
　脈為邪則不足任身足不痛不能踐地骨乏無力喜¶
　睡兩足冷腹隂隂而痛妄聞妄見腰&KR0387;背脾皆痛¶
　　白术(臣/)蒼术(佐/)川烏頭(臣/)乾薑(君/)肉桂(佐去皮/少許)茯苓¶
　　(佐/)澤瀉(使/)猪苓(佐/)附子(佐炮/少許)¶
夫飲食入胃陽氣上行津液與氣入於心貫於肺充實¶
皮毛散於百脈脾禀氣於胃而澆灌四傍榮養氣血者¶
也今飲食損胃勞倦傷脾脾胃虚則火邪乗之而生大¶
熱當先於心分補脾之源而土生於火兼於脾胃中瀉¶
<pb:KR3e0067_WYG_024-20a>¶
火之亢甚是先治其標後治其本也且濕熱相合陽氣¶
日已虚則不能上升而脾胃之氣下流併入腎肝是有¶
秋冬而無春夏春主升夏主浮人則肝心應之弱則隂¶
氣勝則陽氣不能經營陽本根於隂惟瀉隂中火味薄¶
風藥升發以伸陽氣則隂氣不病陽氣生矣　假令不¶
能食而肌肉削乃本病也其右關脈緩而弱本脈也而¶
本部本脈證脈中兼見弦脉或見四肢滿閉淋瀝便難¶
轉筋一二證此肝之脾胃病也當於本經藥中加風藥¶
<pb:KR3e0067_WYG_024-20b>¶
以瀉之本部本證脈中兼見洪大或肌熱煩熱靣赤而¶
不能食肌肉消一二證此心之脾胃病也當於本經藥¶
中加瀉心火之藥本部本證脈中兼見浮澁或見氣短¶
氣上喘嗽咳痰盛皮澁一二證此肺之脾胃病也當於¶
本經藥中兼瀉肺之體及補肺之藥本部本證脈中兼¶
見沉細或見善恐懼之證此腎之脾胃病也當於本經¶
藥中加瀉腎水之浮及瀉隂火伏熾之藥病有逆從治¶
有反正除四反治法不須論之惟有陽明厥隂不從標¶
<pb:KR3e0067_WYG_024-21a>¶
本從乎中也假如時在長夏之令中立方謂正當主氣¶
衰而客氣旺之時也後之處方者當從此法加時令藥¶
名補脾胃瀉隂火升陽湯升陽益胃湯之類方在脾胃¶
俱虚類君臣佐使法有毒無毒無毒所治為主主病者¶
為君佐君者為臣應臣者為使一法力大者為君凡藥¶
之用皆以氣味為主補瀉在味隨時换氣氣薄者為陽¶
中之隂氣厚者為隂中之陽味薄者為隂中之陽味厚¶
者為隂中之隂辛甘淡中熱者為陽中之陽辛甘淡中¶
<pb:KR3e0067_WYG_024-21b>¶
寒者為陽中之隂酸苦醎之寒者為隂之隂酸醎之熱¶
者為隂中之陽夫辛甘淡酸苦醎乃味之隂陽又為地¶
之隂陽也温凉寒熱乃氣之隂陽又為天之隂陽也氣¶
味生成而隂陽造化之機存焉一味之内氣味兼有一¶
藥之中理性具焉主對治療由是而出假令治表實麻¶
黄葛根表虚桂枝黄耆裏實枳實大黄裏虚人參芍藥¶
熱者黄芩黄連寒者乾薑附子之類為君君藥分兩最¶
多臣藥次之使藥又次之不可令臣過於君君臣有序¶
<pb:KR3e0067_WYG_024-22a>¶
相與宣攝則可以禦邪除病矣如陽脈澁隂脈弦腹中¶
急痛法當以芍藥之酸於上瀉木為君飴糖炙甘草甘¶
温補脾養胃為臣水挾木勢亦來侮土故脈弦而脹痛¶
肉桂大辛熱佐芍藥以退寒水薑棗甘辛温發散陽氣¶
行於經脈皮毛為使建中之名於此見焉有緩急收散¶
升降浮沉澁滑之類非一也皮毛肌肉之不伸無大熱¶
不能食而渇者加葛根半兩燥熱及胃氣上衝為衝脈¶
所逆或作惡氣而裏者加炒黄蘖知母覺胸中熱而不¶
<pb:KR3e0067_WYG_024-22b>¶
渇加炒黄芩如胸中結滯氣澁或有熱病者亦各加之¶
如食少而小便少者津液不足也勿利之益氣補脾自¶
行矣氣弱氣短者加人參入升陽之劑助陽尤甚如人¶
惡熱發熱而躁渇脈洪大白虎湯主之或喘者加人參¶
如渇不止寒水石石膏各等分少少與之即錢氏方中¶
甘露飲主身大熱而小便數或上飲下溲此躁熱也氣¶
燥加白葵花如脈弦只加風藥不可用五苓散如小便¶
不行病増者此内燥津液不能停留致津液加炒黄蘗¶
<pb:KR3e0067_WYG_024-23a>¶
赤葵花心下痞悶加黄連一黄芩三減諸甘藥不能食心¶
下軟而痞者甘草瀉心湯則愈喘滿者加炙厚朴小便¶
不利者加之小便為禁藥也胃虚弱而痞者加甘草喘¶
而不利者加苦葶藶氣短氣弱而腹㣲滿者不去人參¶
去甘草加厚朴然不若苦味泄之而不令大便行如腹¶
㣲滿者而氣不轉加之中滿者去甘草倍黄連加黄蘗¶
更加三味五苓散少許此病雖宜升宜汗如汗多亡陽¶
加黄耆四肢肌熱煩熱與羌活柴胡升麻葛根甘草則¶
<pb:KR3e0067_WYG_024-23b>¶
愈鼻流清涕或頂背脊膂强痛𦍑活防風甘草等分黄¶
連加倍臨卧服之有大熱脈洪大加苦寒劑而熱不退者¶
加石膏如脾胃中熱加炒黄連甘草凡治此病脈數者¶
當用黄蘖或少加黄連以柴胡蒼术黄耆甘草更加升¶
麻得汗出則脈必下是火欝而發之也如證退而脈數¶
不退不洪大而痰有力者多加苦藥加石膏如大便軟¶
或泄者加桔梗食後服之此藥悮用則其害非細用者¶
旋旋加之如食少者不可用石膏石膏善能去脈數即¶
<pb:KR3e0067_WYG_024-24a>¶
病退脈數不退者死不治不大渇亦不可用如脉弦而¶
數者此隂氣也風藥升陽以發火欎則脈數峻退矣¶
風寒汗出肩背痛中風小便數而欠者風熱乗其肺使¶
肺氣欎甚也當瀉風熱以通氣防風湯主之小便遺失¶
者肺氣虚也宜臥養氣禁勞役以黄耆人參之類補之¶
不愈當清其熱加黄柏生地黄肩背痛不可回顧此手¶
太陽氣欎而不行以風藥散之如脊痛項强腰似折項¶
似㧞上衝頭痛及足太陽經不行也以𦍑活勝濕湯主¶
<pb:KR3e0067_WYG_024-24b>¶
之如腿脚沉重者無力者加酒洗漢防己半錢輕則附¶
子重則川烏頭少許以為引用而行經也如臥而多驚¶
小便淋溲者邪在少陽厥隂亦用太陽經藥更加柴胡¶
半錢如淋加澤㵼半錢此下焦三經風寒合病也腎肝之¶
病同一治為俱在下焦非風藥行經不可也如大便後¶
有白膿或赤便膿者因勞役氣虚傷大腸也以黄耆人¶
參湯補之如裏急後重者血虚也加當歸如肺脹膨脹¶
而喘嗽胸膈氣滿壅盛而上奔者多加五味子人參次¶
<pb:KR3e0067_WYG_024-25a>¶
之麦門冬又次之黄連少許甚則交兩手瞀者真氣大¶
虚也若氣短加黄耆五味子人參氣盛加五味子人參¶
黄芩荆芥穂冬月去荆芥穗加草豆䓻仁如咽嗌痛頷¶
腫頸肩懦肘臂外後亷靣赤脈洪大者以𦍑活防風甘¶
草藳本通其經血加黄芩黄連消其腫以人參黄耆益¶
其元氣而瀉其火邪如脈𦂳者寒也或靣白善嚏或靣¶
白色惡皆寒也亦加𦍑活等四味當瀉足太陽不用黄¶
芩少加附子以通其脈靣色白多悲恐者更加桂附如¶
<pb:KR3e0067_WYG_024-25b>¶
便白膿少有滑頻見汚衣者氣脱加附子皮甚則加米¶
榖如氣澁者只以甘藥補氣當安臥不動以養其氣¶
夫脾胃虚弱必上焦之氣不足過夏天氣熱甚損其元¶
氣怠惰嗜臥四肢不收精神不足兩脚痿弱遇早晩寒¶
厥日髙之後陽氣將旺復熱如火乃隂陽氣血俱不足¶
故或熱厥而隂虚或寒厥而氣虚口不知味目中流火¶
而視物&KR0835;&KR0835;無所見小便頻而數大便難而結祕胃脘¶
當心而痛兩脇痛或急縮臍平周圍如繩束之急甚則¶
<pb:KR3e0067_WYG_024-26a>¶
如刀刺腹難舒伸胸中閉塞時顯嘔噦或有痰嗽口沃¶
白沬舌强腰背脾眼皆痛頭痛時作食不下或食入即¶
飽全不思食自汗尤甚若隂氣覆在皮毛之上皆天熱¶
之熱助本病乃庚大腸辛肺金為熱所乗而作當先救¶
元氣調理庚辛之不足以黄耆人參湯主之如心痞悶¶
加黄連二分或三分如胃脘常痛减大寒藥加草豆&KR0371;¶
仁五分如脇下痛或縮急加柴胡二分或三分如頭痛¶
目中溜火加黄連二分或三分川芎三分如頭目不清¶
<pb:KR3e0067_WYG_024-26b>¶
利上壅下熱加蔓荆子三分藳本二分細辛一分川芎¶
三分生地黄二分如氣短精神如夢寐之間困乏無力¶
加五味子九箇如大便澁滯隔一二日不見者致食少¶
不下血中伏火而不得潤也加當歸身生地黄各半錢¶
桃仁三枚麻子仁泥五分如大便通所加之藥勿再服¶
如大便又不快利者勿用别藥少加大黄煨半錢如不¶
利者非血結血祕而不通也是熱則生風其病人必顯¶
風證單血藥不可服加之常服人參黄耆湯只用𦍑活¶
<pb:KR3e0067_WYG_024-27a>¶
半兩防風半兩二味㕮咀以水四盞煎至一盞去滓空¶
心服之其大便必大走也一服便止如胸中氣滯加青¶
皮一分或二分并去白橘皮倍之去其邪氣此病本元¶
氣不足惟當補元氣不當瀉之如氣太甚或補藥過多¶
或病人心有憂滯欎之事更加木香二分或三分白豆¶
䓻仁二分縮砂仁二分或三分如腹痛不惡寒者加白¶
芍半錢黄芩二分却减五味子　脾胃虚弱遇六七月¶
間河漲淋雨諸物皆潤人汗沾衣身重短氣甚則四肢¶
<pb:KR3e0067_WYG_024-27b>¶
痿軟行歩不正脚軟眼黒欲倒此腎水與膀胱俱竭狀¶
也當急救之滋肺氣以補水之上源又使庚大腸不受¶
邪熱不令汗大泄也汗泄甚則止津液則七神無依津¶
液相乗神乃自生津者庚大腸所主三伏之義為庚金¶
受囚也若正津液汗太泄濕令亢甚則清肅之氣正燥¶
金受囚風木無可以制故風濕相搏骨節煩疼一身盡¶
痛亢則害承乃制是也五月常服五味子是瀉丙火補¶
庚大腸益五臟之元氣壬膀胱之寒已絶於己癸腎水¶
<pb:KR3e0067_WYG_024-28a>¶
已絶於午今更逢濕旺助熱為邪西方北方之寒清絶¶
矣聖人立法夏宜補者補天真元氣非補熱火也令人¶
夏食寒是也為熱傷元氣以人參麥門冬五味子生脈¶
脈者元氣也人參之甘補元氣瀉熱火也麥門冬之苦¶
寒補水之源而清肅燥金也五味子之酸以瀉火補庚¶
大腸與肺金也當此之時無病之人亦或有二證或避¶
暑熱納凉於深堂大厦得之者名曰中暑其病必頭疼¶
惡寒身形拘急肢節疼痛而煩心肌膚火熱無汗為房¶
<pb:KR3e0067_WYG_024-28b>¶
室隂寒所遏使周身陽氣不得伸越意多以大順散主¶
之是也若行人或農夫於日中勞役得之者名曰中熱¶
其病必苦頭痛發燥熱手捫之肌膚大熱必大渇引飲¶
汗大泄無氣以動乃天熱外傷肺氣蒼术白虎湯主之¶
潔古云動而得之為中熱靜而得之為中暑中暑隂證¶
當發散也中熱者陽證為熱傷元氣非形體受病也若¶
虚損脾胃有宿痰之人遇此天暑將理失所違時伐化¶
必困乏無力懶語氣短氣弱氣促似喘非喘骨乏無力¶
<pb:KR3e0067_WYG_024-29a>¶
其形如夢寐濛濛如煙霧中不知身所有也必大汗泄¶
若風犯汗眼皮膚必搐項筋皮枯毛焦身體皆重支節¶
時有煩疼或一身盡痛或渇或不渇或小便黄澁此風¶
濕相搏也頭痛或頭重上熱壅盛口鼻氣短促身心煩¶
亂有不生之意情思慘悽此隂勝陽之極也病甚則轉¶
腎肝之為痿厥四肢如在火中為熱厥四肢寒冷者為¶
寒厥寒厥則腹中有寒熱厥則腹中有熱為脾主四肢故¶
也若肌肉濡潰痺而不仁𫝊為肉痿證證皆有肺疾用¶
<pb:KR3e0067_WYG_024-29b>¶
藥之人當以此調之氣上衝胸皆厥證也痿者四肢痿¶
軟而無力也其心煩寃不止厥者氣逆也甚則大逆故¶
曰厥逆其厥痺多相須也於黄耆人參五味子麥門冬¶
湯中每服加白茯苓二分澤瀉四分猪苓一分白术一¶
分如小便快利不黄色只加澤瀉二分與二术上下分¶
消其濕如行歩不正脚膝痿弱四肢欲側者已中痿邪¶
加酒洗黄蘖五分炒知母三分不令妨其食當以意斟¶
酌若妨食則止候食進則再服三里氣衝以三稜鍼出¶
<pb:KR3e0067_WYG_024-30a>¶
血若汗不减不止者於三里穴下三寸上亷穴出血禁¶
潤物濕麵夫痿者濕熱乗腎肝也當急去之不然則下¶
焦元氣竭盡而成軟癱腰下不能動心煩寃而不止也¶
若身重减氣不短小便如常及濕熱之令退時或所増¶
之病氣退者不用五味子澤瀉茯苓猪苓黄蘖知母蒼¶
术白术之藥只依本病中證候加减常服藥亦須用酒¶
黄蘖二分或三分如更時令清燥之氣大却加辛温瀉¶
之苦濕氣盛風證不退眩運麻木不仁除風濕羌活主之¶
<pb:KR3e0067_WYG_024-30b>¶
夫脈弦洪緩而沉按之中指下得一時澁其證四肢滿¶
閉肢節煩疼難以屈伸身體沉重煩心不安忽時忽痩¶
四肢懶倦口失滋味復難舒伸大小便清利而數或上¶
飲下便或大便澁滯不行一二日一見夏月飱泄米榖¶
不化或便後見血見白膿胸滿短氣咽膈不通或痰嗽¶
粘稠口中沃沫食入反出耳鳴耳聾目中流涙視物昏¶
花努肉紅絲墊壅頭目不得安息嗜臥無力不思飲食¶
調中益氣湯主之氣虚身弱得之傷暑熱傷氣故也有¶
<pb:KR3e0067_WYG_024-31a>¶
所逺行勞倦逄大熱而渇渇則陽氣内伐内伐則熱舎¶
於腎腎者水臟也今水不勝火則骨枯髓虚足不任身¶
發為骨痿者生於大熱也此温成痿令人骨乏無力故¶
治痿獨取於陽明時當長夏濕熱大勝蒸蒸而熾人感¶
之多四肢困倦精神短少懶於動作胸滿氣促肢節沉¶
疼或氣髙而嗽身熱而煩心膨閉小便黄而數大便溏¶
而頻或痢出黄如糜或如泔色或渇或不渇不思飲食¶
自汗體重或汗少者血先病而氣不病也其脈中得洪¶
<pb:KR3e0067_WYG_024-31b>¶
緩若濕氣相搏必加之以遲遲病雖互換少差其天暑¶
濕令則一也宜以清燥之劑治之陽氣者衛外而為固¶
也是則氣泄令暑邪於衛故身熱自汗以黄耆甘温補¶
之為君人參橘皮當歸甘草㣲温補中益氣為臣蒼术¶
白术澤瀉滲利而除濕升麻葛根甘苦平善解肌熱又¶
以風勝濕也濕勝則食不消而作痞滿故炒麹甘草青¶
皮辛温消食快氣腎惡燥急食辛以潤之故以黄蘖苦¶
辛寒借甘味瀉熱補水虚者淫其化以人參五味子麥¶
<pb:KR3e0067_WYG_024-32a>¶
門冬酸甘㣲寒救天暑之傷於庚金為佐名曰清暑益¶
氣湯此病皆由飲食勞倦損其脾胃乘天暑而病作也¶
但藥中犯澤瀉猪苓茯苓燈草通草木通淡滲利小便¶
之類皆從時令之旺氣以瀉脾胃之客邪而補金水之¶
不及也此方以從權而立之者若於無時病濕熱脾土¶
之證或小便已敷腎肝不受邪者誤用之必大瀉真隂¶
竭絶腎水先損兩目也心火乘脾乃血受火邪而不能¶
外發陽氣伏於地中地者人之脾也必用當歸和血少¶
<pb:KR3e0067_WYG_024-32b>¶
用黄蘖以益真隂脾胃不足之證須少用升麻乃足陽¶
明太隂别經之藥也使行陽道自脾胃中又遷少陽行¶
春令生萬物化生根蔕也更少加柴胡使諸經又遷生¶
發隂陽之氣以滋春之和氣也脾胃緣心火亢甚而乘¶
其土也其次肺氣受邪為熱所傷必須用黄耆最多甘¶
草次之三者皆甘温之藥也脾始虚肺氣先絶故用黄¶
耆甘温以益皮毛之氣而閉腠理不令自汗而損其元¶
氣也上喘氣短懶語湏用人參以補之心火乘脾須用¶
<pb:KR3e0067_WYG_024-33a>¶
炙甘草以瀉火熱而補脾胃中元氣甘草最少恐資滿¶
也若脾胃之急痛并脾胃太虚腹中急縮腹皮急縮者¶
却宜多用之若從權加升麻以引之恐在遷之邪堅盛¶
卒不肯退反行隂逆故使引陽道上行若中滿者去甘¶
草嗽甚者去人參如口乾嗌乾者加葛根血虚加人參¶
補之陽旺則能生隂血也更加當歸和血又加黄蘖以¶
救腎水葢甘寒瀉熱火火减則心氣平安如煩亂猶不¶
能止少加黄連以去之如氣浮亂則以硃砂安神丸鎮¶
<pb:KR3e0067_WYG_024-33b>¶
固之如心下痞亦少加黄連氣亂於胸為清濁相干故¶
以橘皮理之能助陽氣之升又助甘辛為用也長夏温¶
土客邪大旺可從權加蒼术白术澤瀉上下分消其濕¶
熱之氣濕氣太勝主食不消化故食减不知榖味加炒¶
麹以消之復加五味子麥門冬以人參瀉火益肺氣故¶
秋損也此三伏中長夏正旺之藥也濁氣在陽亂於胸¶
中則腹滿閉塞大便不通夏月宜少加酒洗黄蘖大苦¶
寒之味冬月宜加吴茱茰大辛苦熱之藥以從權乃隨¶
<pb:KR3e0067_WYG_024-34a>¶
時用氣以從權乃隨時用氣以瀉濁氣之不降也借用¶
大寒之氣於甘藥中故曰甘寒瀉大熱也亦須用發散¶
寒氣辛温之劑多黄蘖少也　清氣在隂者乃人之脾¶
胃氣衰不升發陽氣故升麻柴胡助辛甘之味以引元¶
氣之升不令飱泄也堵寒咽喉陽氣不得出者曰塞隂¶
氣不得下降者曰噎夫噎迎於咽喉胸膈之間今諸經¶
不行則口開目瞪氣欲絶當先用辛甘氣味俱陽之藥¶
引胃氣以治其本加堵塞之藥以瀉其標也寒月隂氣¶
<pb:KR3e0067_WYG_024-34b>¶
大助隂邪於外於正藥内加吳茱茰大熱大辛苦之味¶
以瀉隂寒之氣暑月陽盛則於正藥中加青皮陳皮¶
益智黄蘖散寒氣泄隂火之上逆或以消痞丸合滋腎¶
丸者黄蘖加知母㣲加桂三味是也或更以黄連别作¶
丸二藥各七十八丸空心約盡服之待少時以美食壓¶
之不令胃中停留也如食少不飢加炒麹如食已心下¶
痞别服橘皮枳术丸如脈弦四肢滿閉便難而心下痞¶
加甘草黄連柴胡如腹中氣上逆者是衝脈逆也加黄¶
<pb:KR3e0067_WYG_024-35a>¶
蘖三分黄連一分半以泄之如大便閉燥心下痞加黄¶
連桃仁少加大黄當歸身如心下痞嘔逆者加黄連生¶
薑橘皮如冬月加黄連少入丁香藿香葉如口乾嗌乾¶
加五味子葛根如脇下急或痛甚俱加柴胡甘草如胸¶
中滿悶欎欎然加橘皮紅青皮木香少許如頭痛有痰¶
身重懶倦者乃太隂痰厥頭痛加半夏半錢生薑二分¶
或三分如腹中或周身間有刺痛此血澁不足加當歸¶
身如噦加五味子多益智仁如食不下乃胸中胃上有¶
<pb:KR3e0067_WYG_024-35b>¶
寒或氣澁滯加青皮陳皮木香此三味為定法冬天加¶
益智仁草豆䓻仁夏月少用更加黄連秋月氣滯澁食¶
不下更加㯽榔草豆&KR0371;仁縮砂仁或加白豆蔲如春三¶
之月食不下亦用青皮少陳皮多加風藥以退其寒覆¶
其上如初春猶寒更少加辛熱以補春氣之不足以為¶
風藥之佐益智草豆䓻皆可也如脈弦者見動風之證¶
以風藥通之如脈澁覺氣澁滯者加當歸身天門冬木¶
香青皮陳皮有寒者加桂枝陳皮黄耆如胸中緻塞或¶
<pb:KR3e0067_WYG_024-36a>¶
氣閉悶亂者肺氣澁滯而不行宜破滯氣者青皮陳皮¶
更加木香㯽榔冬月加呉茱茰人參緻塞因外寒所遏¶
必寸口脈弦或㣲𦂳乃胸中大寒也若加之舌上白胎¶
滑者乃丹田有熱胸中有寒加黄蘖生地黄勿作寒證¶
治之如秋冬天氣寒凉而腹痛者加半夏或益智等藥¶
若或草豆&KR0371;之類如發熱或捫之而肌表熱者此表證¶
也只服補中益氣湯一二服得㣲汗則凉矣如脚膝痿¶
軟行歩乏力或疼痛乃腎肝中伏濕熱少加黄蘖空心¶
<pb:KR3e0067_WYG_024-36b>¶
服之不愈更増黄蘖加漢防己半錢則脚膝中氣如故¶
也如多唾白沫胃口上停寒也加益智仁　如少氣不¶
足以息者服正藥一二服氣猶短促者為膈上及表間¶
有寒所當遏引陽氣上伸加𦍑活獨活藳夲最少升麻¶
多柴胡次之黄耆加倍　飲食勞倦所傷身熱氣短以¶
黄耆甘草人參白芍藥當歸少加柴胡升麻立愈此者¶
可以通天地之變也又經云氣勝身寒得之傷寒身形¶
也仲景以麻黄桂枝青龍湯之類發散寒邪汗出而解¶
<pb:KR3e0067_WYG_024-37a>¶
矣　内傷飲食服藥用藥者皆以為細務然利害非小¶
葢胃氣者榮氣也榖氣也清氣也資少陽生發之氣人¶
之真氣衰旺皆在飲食入胃和則五榖氣升輸於華葢¶
布灌於五臟以資元氣生發之功也飲食一傷藥對所¶
傷之物胃氣愈旺榖氣精氣神氣强盛氣血周流百病¶
不侵一藥之用大哉若下峻利之藥所傷之物已去藥¶
未盡化病去之後脾胃受虧脾胃既虧則精敗損促人¶
命其可戒哉且如易水張先生枳术丸神妙可推以白¶
<pb:KR3e0067_WYG_024-37b>¶
术之甘温補脾胃其若除胃中之濕熱是先補其虧後¶
以尅化之尅化者枳實是也以枳實苦寒泄心下痞悶¶
消化胃中所傷則不峻利也且以燒飯與白术恊力滋¶
養榖氣令脾胃自厚不至内傷若以辛熱之物如集香¶
丸之類下之大便下則所傷物去巴豆大熱有毒重傷¶
元氣七神不熾經云熱傷氣正謂此也其人必無氣而¶
熱因而四肢不舉𫝊變諸痰不可勝數　經云因而大¶
飲則氣逆因而飽食則腸癖為痔夫飲食無形之氣傷¶
<pb:KR3e0067_WYG_024-38a>¶
之則發汗利小便解醒湯五苓散主之食者有形之物¶
傷之則損其榖而消導之丁香爛飯枳术丸主之若重¶
攻化三稜消積木香見脘之類是也尤重則吐𤓰蔕備¶
急之類是也以平為期斯為善矣榖肉榖菜本以養生¶
無使過之傷其正也茍能慎起處節飲食經云不治已¶
病治未病此之謂也　傷冷飲不惡寒身重飲食不化¶
小便不利去桂五苓散　假令傷熱物二分生冷物一¶
分用寒藥三黄丸二停熱藥木香見脘一停合而用之¶
<pb:KR3e0067_WYG_024-38b>¶
傷生冷二分熱物一分用見脘二停三黄一停合而服¶
之　假令夏月傷生冷當用見脘丸須少加三黄丸盖¶
天時不可伐故加寒藥以順時令若傷熱物只用三黄¶
此三黄時藥也　假令冬月傷羊肉濕麵熱物當用三¶
黄須加熱藥少許草豆䓻之類為引用又為時藥也¶
　　　方¶
補中益氣湯(出㧞/萃方)　治脾胃虚弱飲食勞倦内傷不足¶
之病　古之聖人窮於隂陽之化究乎生死之氣所著¶
<pb:KR3e0067_WYG_024-39a>¶
内經悉言人以胃氣為本人受水榖之氣以生所謂清¶
氣榮氣運氣衛氣春升之氣皆謂之氣别稱也夫胃水¶
榖之海飲食入胃遊溢精氣上輸於脾脾氣散精上歸¶
於肺通調水道下輸膀胱水精四布五經并行合於四¶
時五臟陰陽揆度以為常也茍飲食不節寒温不適則¶
脾胃乃傷喜怒憂恐而損耗元氣既脾胃衰元氣不足¶
而心火獨盛心火者隂火也起於下焦其系繫於心心¶
不主令相火代之相火下焦包絡之火元氣之賊也火¶
<pb:KR3e0067_WYG_024-39b>¶
與元氣不兩立一勝則一負脾胃虚則下流於腎肝隂¶
火得乘其土位故脾胃之證使得之則氣髙而喘身熱¶
而煩其脈洪大而頭痛或渇不止其皮膚不任風寒而¶
生寒熱葢隂火上衝則氣髙喘而煩熱為頭痛為渇而¶
脈洪脾胃之氣下流使榖氣不得升浮是春行之令則¶
無陽以䕶其榮衛則不任風寒乃生寒熱此皆脾胃之¶
氣不足所致也然而外感風寒所得之證頗因而寒異¶
内傷脾胃乃傷其氣外感風寒乃傷其形為有餘有餘¶
<pb:KR3e0067_WYG_024-40a>¶
者瀉之傷其内為不足不足補之汗之下之吐之尅之¶
之類皆瀉也温之和之調之養之之類則皆補也内傷¶
不足之證茍悮認外感有餘之病而反瀉之則虚其虚¶
也實實虚虚損不足而補有餘如此死者醫殺之也然¶
則奈何曰惟當以辛温之劑補其中而升其陽甘寒以¶
瀉其火則愈矣勞者温之損者温之温能除大熱大忌¶
寒苦之藥瀉其土耳今立此方主之¶
　　黄耆(半錢病甚勞/役熱者一錢)當歸身(二錢酒洗焙乾二/日乾小和血脈)人參¶
<pb:KR3e0067_WYG_024-40b>¶
　　(三錢有/𠻳去之)白术(三錢以/調其氣)炙甘草(半/錢)柴胡(二錢引清氣/上升行少陽)¶
　　(之/經)升麻(二錢引胃氣上升而復/夲位便是行春升之令)橘皮(三錢以導滯/氣又能益元)¶
　　(氣行諸/甘藥)¶
　右件㕮咀都作一服水二盞去滓大温服一方加白¶
　芍藥黄蘖紅花¶
硃砂安神丸(出㧞/萃方)夫脾胃虚者因而飲食勞倦心火亢¶
甚而乘其土位其次肺氣受邪須用黄耆最多甘草人¶
參次之脾如一虚肺氣先絶故用黄耆以益皮毛而閉¶
<pb:KR3e0067_WYG_024-41a>¶
腠理不令自汗損其元氣上喘氣短人參以補之心火¶
乘脾須炙甘草之甘以瀉火熱而補脾胃中元氣若脾¶
胃急痛大虚眼皮急縮者最宜多用急者緩之胃中清¶
氣在下必加升麻柴胡以引之引黄耆甘草上升能補¶
胃氣之散解以緩帶脈之縮急二味苦平味薄者隂中¶
之陽而引清氣上升也黄耆人參甘草三味温為主用¶
脾胃虚乃必用之藥氣亂於胸為濁相干用去白橘皮¶
以理之又能助陽氣之升以散滯氣助諸甘辛為用也¶
<pb:KR3e0067_WYG_024-41b>¶
口乾嗌乾者加葛根脾胃氣虚不能升浮為隂火傷其¶
生發之氣勞血大虧榮氣不營隂火熾盛是血中伏火¶
日漸煎熬血氣日减心包主血血减則心無所養致使¶
心亂而煩病名曰忪忪者心感而煩悶不安也故加辛¶
温甘温之劑生陽陽生則隂長或曰甘温何能生血仲¶
景之法血虚以人參補之陽旺則能生隂血更加當歸¶
和之又宜加黄蘖以救腎水能瀉隂中之伏火如煩猶¶
伏止少加生地黄補腎水水旺而心火自降如氣浮亂¶
<pb:KR3e0067_WYG_024-42a>¶
以硃砂安神丸鎮固之則愈¶
　　硃砂(五錢另研/隂乾稱)黄連(去鬚揀酒/洗秤六錢)當歸(去蘆二/錢半)炙甘¶
　　草(五錢/半)生地黄(二錢/半)¶
　右為細末另硃砂水飛如塵隂乾為衣湯浸餌餅為¶
　丸如黍米大每服一十丸津唾嚥之食後熱滛所勝¶
　治以甘寒以苦寒瀉之黄連苦寒去心煩除濕熱為¶
　君以甘草生地黄之甘寒瀉虚熱滋生隂血為臣以¶
　當歸補其血不足硃砂納浮㳺之火而安神　四時¶
<pb:KR3e0067_WYG_024-42b>¶
用藥加减法　長夏濕土客邪大旺加蒼术澤瀉上下¶
分消其濕熱之氣濕熱大勝主食不消故食减不知榖¶
味則加麯以消之加五味子麥門冬助人參瀉火益肺¶
氣助秋損也在三伏中為莖藥堵塞咽喉陽氣不得出¶
病名曰寒隂氣不得降病名曰噎噎塞迎逆於咽喉胸¶
膈之間令諸經周身陽氣不行令人開目瞪氣欲絶者¶
何也清氣在隂濁氣在陽清濁相干於胸中是為大忪¶
夏月加青皮陳皮益智黄蘖泄隂火之上逆或以清痞¶
<pb:KR3e0067_WYG_024-43a>¶
丸滋腎丸各七八十丸則愈冬月加呉茱茰大熱大辛¶
苦之味以瀉隂寒之氣則愈食不消則加炒麯(空心約/宿食消)¶
(盡之時少時以美食壓/之不令胸中停留也)食不下乃胸中有寒胸上有寒¶
或氣寒澁滯加青皮陳皮木香此三味為定法冬月加¶
益智仁并草豆䓻仁夏月少加黄芩黄連秋更加㯽榔¶
草豆&KR0371;縮砂仁白豆䓻仁如春初猶寒更少加辛熱之¶
劑以補春氣之不足為風藥之佐益智草豆䓻可也冬¶
月咳嗽者加不去節麻黄半錢如秋凉亦加如春月天¶
<pb:KR3e0067_WYG_024-43b>¶
温只加佛手甘草欵冬花各三分若痰嗽久病肺中伏¶
火者去人參防痰嗽増益耳然調和隂陽血氣之際甘¶
温為必用之藥脈洪大兼見熱證少加黄芩黄連生地¶
黄甘草脈緩顯沉困怠惰無力者濕勝也加蒼术澤瀉¶
人參白茯苓五味子脈澁氣滯澁者加當歸身木香天¶
門冬青陳皮覺寒者加桂枝黄耆(不是病雖見熱証須/加寒熱藥不宜多以)¶
(從/權)頭痛有疼沉重懶倦者乃太隂痰厥頭痛加半夏半¶
錢生薑三二分若更煩亂如腹中或周身有刺痛皆血¶
<pb:KR3e0067_WYG_024-44a>¶
澁不足加當歸身脇下急或痛甚俱加柴胡甘草人參¶
腹中氣上逆者衝脈逆也加黄蘖三分黄連二分以瀉¶
之多唾或唾白沫胃口上停寒也加益智仁如少氣不¶
足以息服正藥二三服猶氣短促此膈上及皮表間有¶
寒所遏當引陽氣上升則愈多加𦍑活獨活升麻柴胡¶
藳本次之黄耆倍之捫之而肌熱表證也只服正藥一¶
二服得㣲汗則已躁熱作蒸蒸而熱者腎間伏火上騰¶
也加黄蘖地黄各三分脚膝痿軟行歩乏力或痛乃腎¶
<pb:KR3e0067_WYG_024-44b>¶
肝伏熱少加黄蘖空心服如不愈更加漢防己半錢則¶
愈使脚膝氣力湧出矣脈緩有痰而痞加半夏黄連脈¶
弦四肢滿閉便難而心下痞加黄連柴胡甘草大便秘¶
燥心下痞加黄連桃仁少加大黄當歸身心下痞夯悶¶
者加白芍藥黄連心下痞腹脹加五味子白芍藥縮砂¶
仁如天寒少加乾薑或用桂心下痞覺中寒加附子黄¶
連心下痞加黄連生薑橘皮冬月黄連木香藿香葉能¶
食而心下痞加黄連半錢枳實三分胸中氣滯加去白¶
<pb:KR3e0067_WYG_024-45a>¶
青皮益痛含腫脈洪大靣赤者加黄芩桔梗甘草耳鳴¶
目黄頰腫頭肩臑肘臂外後亷痛靣赤脈洪大者以𦍑¶
活防風甘草藳本以通其經血加黄芩黄連消其腫人¶
參黄耆益元氣而瀉火邪如脈𦂳靣白善&KR0329;或靣色惡¶
者皆寒也亦𦍑等四味中加之當瀉足太陽也不用寒¶
藥小便遺失肺金也宜安臥養氣以黄耆人參湯之類¶
補之不愈是有熱也加黄蘖生地黄切藥勞役臥而多¶
驚小便淋溲者邪在少陽厥隂亦宜太陽經所加之藥¶
<pb:KR3e0067_WYG_024-45b>¶
更加柴胡半錢如淋加澤瀉半錢此下焦風寒合病也¶
腎肝之病同一治法俱在下焦非風藥行經則不可乃¶
受客邪之濕熱也宜升舉發散以除之頭痛加蔓荆子¶
半分痛甚加川芎二分頂腦痛加藳本三分若苦頭痛¶
加細辛二分諸頭痛并用此四味足矣臍下痛者加熟¶
地黄三分不已者大寒也其寒從轉變中來加肉桂三¶
分徧閱内經少腹痛者皆寒非傷寒厥隂之證也(仲景/以抵)¶
(當湯丸主乃血/結下焦膀胱)身有疼痛及身重者濕也以五苓散主¶
<pb:KR3e0067_WYG_024-46a>¶
之如風濕相搏一身盡痛加𦍑活防風各半錢升麻柴¶
胡各半錢藳本𦍑活蒼术各一錢所以然者為風藥也¶
能勝濕故另作一服與之¶
通氣防風湯(出㧞/萃方)　治肩背痛不可廽顧者此手太陽¶
　氣欎而不行以風藥散之脊痛項强腰似折項似㧞¶
　者此足太陽經不行以此藥主之¶
　　羌活　獨活(各一/錢)藳本　防風　甘草(各一/錢)川芎¶
　　　蔓荆子(各二/錢)¶
<pb:KR3e0067_WYG_024-46b>¶
　右㕮咀都作一服水三盞煎至一盞去楂温服空心¶
　如身重腰沉沉然經中有寒濕也更加酒洗漢防己¶
　半錢輕者附子重者川烏頭腹中痛不惡寒加黄芩¶
　芍藥腹中痛惡寒而脈弦者小建中湯如脈沉細者¶
　理中湯之類主之腹痛在寒凉時加半夏益智草豆¶
　蔲之類胃脘當心而痛氣欲絶者胃虚之極也俗言¶
　心以草豆蔲丸主之(方見本門脾/胃俱虚類)¶
白术附子湯(出㧞/萃方)　治脾胃之證始則熱終則寒中隂¶
<pb:KR3e0067_WYG_024-47a>¶
盛生内寒厥氣上逆寒氣積於胸中是腎水反來侮土¶
此謂所勝者妄走行也作中滿腹脹作涎作清涕或多¶
溺足下痛不能任身履地骨乏無力喜睡兩丸多冷時¶
作隂隂而痛或妄鬼狀夢亡人腰背胛眼脊背痛而不¶
渇不瀉不渇不瀉則温氣去寒獨留寒獨留則血凝沍¶
血凝沍則脈不通故其脈盛大以濇曰寒中當以此藥¶
主之¶
　　茯苓　澤瀉(各二/兩)猪苓(去皮/半兩)肉桂(四/錢)¶
<pb:KR3e0067_WYG_024-47b>¶
　右件剉如麻豆大毎服五錢水三盞生薑三片同煎¶
　至一盞去滓食前温服之量病人虚實加减多少¶
補中益氣湯　内外傷辨云飲食勞倦所傷必氣髙身¶
熱煩喘短氣鼻息不調嗜臥困倦少言皆熱傷元氣耗¶
故也宜温甘之劑以補元氣瀉火也其初肌膚間必大¶
熱燥悶心煩而渇久後則不渇頭痛大作四肢疼痛表¶
虚不任風寒目不欲開慎不可以寒凉藥與之内經云¶
勞者温之損者益之葢以温藥以補元氣瀉心火也其¶
<pb:KR3e0067_WYG_024-48a>¶
内熱皆由心火乗於皮膚之位榖氣不能上升輸於心¶
肺滋養上焦故爾屬少陽宜用此方¶
　　黄耆(半錢或病勞復/熱甚者一錢)人參(去蘆/三錢)甘草(半錢已上三/味除燥熱意)¶
　　(解肌之/聖藥也)紅花(一/分)白&KR0410;藥(三分秋冬之月末之/只用白术三分代之)葛根¶
　　(半錢如渇用之渇甚/以意旋加不渇去之)當歸(二分酒洗焙/乾以和血脈)橘皮(不去/白二)¶
　　(分或三分以導滯氣又至能益/元氣得甘藥乃可若獨用瀉脾)升麻(二分或三分/引胃氣上升)¶
　　(而復其令/便是春令)柴胡(六分或三分引清氣/行少陽之氣上升)黄栢(酒洗去/皮一分)¶
　　(或二分但言分也/一錢則十分也)黄芩(二分或三分如覺胸/中熱用之却除黄栢)生甘¶
<pb:KR3e0067_WYG_024-48b>¶
　　草梢(三分如覺胸中熱/用之不熱却除之)¶
　右㕮咀作一服水二大盞量氣弱氣盛加减水盞大¶
　小去滓食逺稍熱服傷重者不二服若病日久立减¶
　法於後腹中痛加白&KR0410;藥半分甘草三分惡寒疼痛¶
　加去皮中桂一分或二分桂心是也惡熱寒而痛者¶
　於己加白&KR0410;藥甘草二味中更加生黄芩一分或二¶
　分治時藥也如天凉時惡熱而痛於己加白&KR0410;藥甘¶
　草黄芩中更少加桂一分如腹痛在天氣寒凉時則¶
<pb:KR3e0067_WYG_024-49a>¶
　去芍藥以其味酸而寒故也别加熱藥用之天氣寒¶
　凉時復加益智仁二分或三分或作半夏半錢生薑¶
　三片忌用&KR0410;藥頭痛加蔓荆子二分痛甚加芎二分¶
　頂痛腦痛更加藳本根三分或半錢若頭痛更加細¶
　辛二分諸般頭痛者併用此四味足矣若頭上有熱¶
　則此不能治别有青空膏治之臍中痛者加真熟地¶
　黄半錢其痛乃止如不止則大寒也其寒從變中來¶
　更加肉桂去皮三分或二分胸中氣滯加蓮花青皮¶
<pb:KR3e0067_WYG_024-49b>¶
　一分壅滯者去之氣促及少氣者去之身間痛疼者¶
　濕若覺身重者温加去桂五苓散一分風濕相搏一¶
　身盡疼加𦍑活半錢防風半錢升麻一錢柴胡半錢¶
　藳本根半錢蒼术勿用五苓止服元藥也大便秘澁¶
　加當歸一錢閉塞不大便煎正藥或先用調元明粉¶
　半錢一錢久病咳嗽去人參冬月加不去節麻黄半¶
　錢如春寒者亦酌量加之春月天温加甘草三分欵¶
　冬花三分勿加麻黄若初病之人痰嗽不去人參久¶
<pb:KR3e0067_WYG_024-50a>¶
　病肺中伏火者去人參夏月得病加五味子去子七¶
　八箇去心麦門冬二分或一分如舌上白滑胎者是¶
　胸中有寒勿用之夏月更加人參二分五味子麦門¶
　冬等分病人能食心下痞加黄連一分如不能食心¶
　下痞勿加黄連依方服脇下痛或脇下縮急加柴胡¶
　三分甚加半錢已上治熱中始用諸甘藥若𫝊至寒¶
　中腹脹咽膈不通胃脘當心而痛若前用甘温之類¶
　則誤矣¶
<pb:KR3e0067_WYG_024-50b>¶
升陽順氣湯(濟生㧞/萃方)　治飲食不節勞役所傷腹滿悶¶
　短氣遇春口淡無味遇夏雖熱猶惡寒饑常如飽不¶
　喜冷物¶
　　升麻(一/錢)柴胡(一/錢)黄耆(一/兩)半夏(湯浸/三錢)人參(三/錢)陳皮(一/錢)¶
　　甘草(半/錢)草豆蔲(二/錢)神麯(炒一錢/五分)當歸身(一/錢)黄栢(半/錢)¶
　右㕮咀每服三錢水二大盞薑五片煎至一盞去滓¶
　空心温服¶
寛中進食丸(醫方/大成)　滋榮氣喜飲食¶
<pb:KR3e0067_WYG_024-51a>¶
　　草豆蔲(五/錢)縮砂仁(二/錢)半夏(七/錢)大麦蘖麺(炒五/錢半)枳實¶
　　(麸炒去/穰四錢)神&KR0920;(炒五/錢半)甘草(炙一/錢)乾生薑(二/錢)陳皮(三錢/半)¶
　　木香(一/分)白术(三/錢)白茯苓(去皮/三錢)猪苓(去黒皮/三錢半)澤瀉(二/錢)¶
　　(半/)人參(二錢/半)青皮(二錢/半)㯽榔(一方無/㯽榔)¶
　右為末湯煮蒸餅為丸如桐子大每服三十丸米飲¶
　湯下空心服(一方用㯽/榔二錢半)¶
和中丸(一名平/胃丸)　病久虚弱厭不能下食而臟腑或秘¶
　或溏此胃氣虚弱也常服則和中理氣消痰去濕厚¶
<pb:KR3e0067_WYG_024-51b>¶
　腸胃進飲食(出濟生/㧞萃方)¶
　　厚朴(姜汁/一兩)白术(一兩/二錢)半夏(洗七次/一兩)陳皮(去白/八錢)㯽榔¶
　　(四錢/五分)枳實麸炒(三錢/半)木香(二錢/半)炙甘草(二錢/半)¶
　右為末生薑自然汁浸蒸餅為丸如梧桐子大每服¶
　三十丸至五十丸温水空心服一方用生薑湯下¶
橘皮枳术丸(出衛生/寳鑑)　治老㓜元氣虚弱飲食不消或¶
　臟腑不調心下痞悶不快¶
　　橘皮(一兩去/陳皮)枳實(麸炒去/穰一兩)白术(二/兩)¶
<pb:KR3e0067_WYG_024-52a>¶
　右為末荷葉裹燒飯丸梧桐子大每服五十丸温水¶
　下食逺服内傷用藥所謂人强胃氣益厚雖猛食多¶
　食重食而不復致傷矣荷葉中央空虚象震卦體震¶
　動也人之足少陽甲膽也甲膽風也生化萬物之根¶
　蔕手少陽三焦人之元氣也二經同法故飲食入胃¶
　營氣上行便為少陽元氣生發也胃氣榖氣元氣甲¶
　膽上升上氣一而異名即是胃氣上升荷葉色形味¶
　乃空清象風木也食藥感此氣之化胃氣何由不升¶
<pb:KR3e0067_WYG_024-52b>¶
　引藥如此誠合乎道觀者味之¶
麹蘖枳术丸(出衛生/寳鑑)　治為人所勉勸强食所致心腹¶
　滿悶不快¶
　　神麹(炒一/兩)麥蘖麹(炒一/兩)枳實(麸炒去/穰一兩)白术(二/兩)¶
　右為細末荷葉裹燒飯丸如梧桐子大毎服五十丸¶
　温水食逺下¶
木香化滯湯(出衛生/寳鑑)　治一切酒麵結於中脘腹皮底¶
　㣲痛心下痞滿不思飲食食之不散常常痞悶¶
<pb:KR3e0067_WYG_024-53a>¶
　　柴胡(四/錢)木香(三/錢)橘皮(三/錢)甘草(炙半/兩)半夏(一/兩)當歸梢¶
　　(二/錢)紅花(半/錢)草豆蔲(五/分)枳實(麸炒去/穰一錢)¶
　右為散每服五錢水二大盞薑五片煎至一盞去滓¶
　稍熱服食逺服忌酒濕麺¶
半夏枳术丸(出衛生/寳鑑)　治因飲食内傷心腹痞滿嘔噦¶
　不止¶
　　半夏(洗七次/焙一兩)乾生薑(一/兩)枳實(麸炒一兩/炒㣲黄)白术(二/兩)¶
　右為細末荷葉裹燒飯丸如菉豆大每服五十丸温¶
<pb:KR3e0067_WYG_024-53b>¶
　水下如以湯浸蒸餅為丸亦可如食傷寒熱不調毎¶
　服加上二黄丸十丸白湯下一方加澤瀉一兩為小¶
　便淋一方無乾薑¶
丁香爛飯丸(出衛生/寳鑑)　又治飲食所傷卒心胃痛甚効¶
　　丁香(一/錢)丁香皮(三/錢)甘草(三/錢)甘松(三錢去/土秤)縮砂仁(三/錢)¶
　　益智仁(三/錢)三稜(炮一/錢)莪术(炮一/錢)香附子(半/兩)木香(一/錢)¶
　右為細末湯浸蒸餅丸如菉豆大毎服三十丸白湯¶
　送下細嚼亦可不拘時候¶
<pb:KR3e0067_WYG_024-54a>¶
草豆蔲丸(出濟生/㧞萃方)　秋冬傷寒凉物胃脘當心而痛上¶
　肢兩脇咽膈不通¶
　　草豆蔲仁(麫裹煨去/皮一兩)神麯(炒黄/半兩)白术(一/兩)黄芩(去皮/半兩)¶
　　枳實(麸炒黄/二兩)陳皮(二/錢)麥蘖麫(炒黄/半兩)半夏(洗七次日/乾半兩)¶
　　青皮(二/錢)乾生薑(二/錢)炒鹽(半/錢)¶
　右為末湯浸蒸餅丸如菉豆大一倍毎服五十丸白¶
　湯下量所傷多少加减服之如冬月别作一藥不用¶
　黄芩嵗火不及又傷冷物加以温劑是其治也有熱¶
<pb:KR3e0067_WYG_024-54b>¶
　物傷者從權以寒藥治之隨時處方不可不知¶
三黄枳术丸(出濟生/㧞萃方)　治傷肉食麵辛辣味厚之物填¶
　塞悶亂不快¶
　　黄芩(二/兩)黄連(酒洗/一兩)大黄(紙裹煨/一兩)神麯(炒一/兩)枳實(麸/炒)¶
　　(半/兩)白术(一/兩)陳皮(一/兩)¶
　右為末湯浸蒸餅丸如菉豆大一倍每服五十丸白¶
　湯下量所傷加减服¶
除濕益氣丸(出濟生/㧞萃方)　治傷酒麯心腹滿悶肢體沉重¶
<pb:KR3e0067_WYG_024-55a>¶
　　枳實(麸炒黄/一兩)白术(一/兩)蘿蔔子(炒熟凉去/穢氣半兩)神麯(炒黄/一兩)¶
　　黄芩(生用/一兩)紅花(三/分)¶
　右為末荷葉裹燒飯丸如梧桐子毎服五十丸白湯¶
　下量所傷多少加减服之¶
上二黄丸(出衛生/寳鑑)　治傷熱食痞悶兀兀欲吐煩亂不¶
　安¶
　　黄芩(二/兩)黄連(去鬚酒/洗一兩)升麻(三/錢)柴胡(三/錢)甘草(二/錢)枳實¶
　　(半兩麸/炒去穰)¶
<pb:KR3e0067_WYG_024-55b>¶
　右為末湯浸蒸餅丸如菉豆大毎服五七十丸白湯¶
　下量所傷服之一方無枳實¶
枳實導滯丸(出我/効力)　治傷濕酒熱物不得施化而作痞¶
　悶煩亂不安¶
　　茯苓(去/皮)黄芩(去/腐)白术　黄連(揀淨各/三分)澤瀉(二/分)枳實¶
　　(麸炒/去穰)炒麴(各五/錢)大黄(一/兩)¶
　右為末湯浸蒸餅丸如梧桐子大毎服五十丸至七¶
　十丸温水下食逺量所傷加减服更衣止後服¶
<pb:KR3e0067_WYG_024-56a>¶
枳實梔子大黄湯(續易/簡方)　治大病産後傷食勞役¶
　　枳實(一箇麸/炒去穰)梔子(三枚半/肥者)豉(一兩二分/半線裹)¶
　右清漿水二盞煎退八分却入枳實梔子煮取八分¶
　下滯再煮五六沸去滓温服覆令汗出者若有宿食¶
　内大黄如簿棊子五六箇同煎食膏粱之物過多煩¶
　悶亂者亦宜服¶
白术湯　治傷豆粉濕麫油膩之物¶
　　白术(一/兩)半夏(洗七次日/乾一兩)陳皮(去白/七錢)神麯(炒黄/一兩)黄芩¶
<pb:KR3e0067_WYG_024-56b>¶
　　(半/兩)白礬(枯二/錢)¶
　右為末湯浸蒸餅丸菉豆大一倍毎服五十丸白湯¶
　下量傷加减素食多用乾薑故加黄芩以瀉之¶
木香見脘丸(一名巴豆/三稜丸)　治傷生冷硬物心腹滿悶疼¶
　痛¶
　　巴豆霜(半/錢)荆三稜(一兩/煨)神麯(炒一/兩)石三稜(去皮煨/一兩)¶
　　木香(二/錢)香附子(炒半/兩)升麻(三/錢)草豆蔲仁(麫裹煨/半兩)柴¶
　　胡(二/錢)¶
<pb:KR3e0067_WYG_024-57a>¶
　右為末湯浸蒸餅丸菉豆大一倍毎服一二十丸白¶
　湯下量傷加减服之　一方無草豆蔻仁¶
三稜消積丸　治傷生冷硬物不能消化腹滿悶不快¶
　　荆三稜(炮/)莪术(炮各/七錢)青皮　陳皮(各五/錢)丁皮　益¶
　　智仁(各三/錢)炒麯(七/錢)茴香(炒半/兩)巴豆(和皮米炒黒/焦去米五錢)¶
　右為末醋打麫糊丸如桐子大毎服十丸至二十丸¶
　温生薑湯下食前服量虚實加减服如通利止後服¶
　一方去麯加川楝子名消積滯焦香丸¶
<pb:KR3e0067_WYG_024-57b>¶
神應丸　治一切冷水及鐘乳酥水腹痛腸鳴米榖不¶
　化¶
　　巴豆　杏仁　乾薑　百草霜(各半/兩)丁香(二/錢)木香¶
　　(二/錢)黄蠟(一/兩)¶
　右先將黄蠟用好醋煮去滓後巴豆杏仁同炒黑烟¶
　盡研如泥將黄蠟在上火春夏入油半兩秋冬入小¶
　油八錢鎔開入在杏仁巴豆泥内同攪旋下丁香木¶
　香等藥末研勻搓作錠子油紙裹旋丸用毎服三五¶
<pb:KR3e0067_WYG_024-58a>¶
　十丸温米飲下食前日三服如脈緩體重自利乃温¶
　氣勝也却以五苓散平胃散加炒麫相合而服之名¶
　曰對金飲子¶
益胃散(一名温脾湯出/濟生㧞萃方)　治服寒藥過多或脾胃虚弱¶
　胃脘痛¶
　　白豆&KR0371;仁(三/錢)澤瀉(三/錢)黄耆(七/錢)乾薑(三/錢)縮砂仁　甘¶
　　草(各二/錢)薑黄(三/錢)陳皮(七/錢)智仁(六/錢)厚朴(二/錢)人參(二/錢)¶
　右為細末毎服三錢水一盞煎至七分温服食前一¶
<pb:KR3e0067_WYG_024-58b>¶
　方用温酒服亦得如脈弦惡寒腹中乃中弱也以仲¶
　景小建中湯黄耆錢氏異攻散加&KR0410;藥選而用之如¶
　渇甚者加白术散葛根倍之如胃脘當心而痛氣欲¶
　絶者胃脘中虚之至極俗呼為心痛與草豆蔲丸二¶
　三十丸若痛平依胃中元氣虚甚則將理二三日不¶
　得食熱常食温爛細嚼細嚥痛必不作一二日自知¶
　矣若食熱調粥必幾死言畢不得食食後不得言欲¶
　食時口鼻不得當風食罷亦然忌生冷硬物果木之¶
<pb:KR3e0067_WYG_024-59a>¶
　類及麸粉麯食須忌長逺免致後患一名益智調中¶
　湯¶
除濕方(出濟生/㧞萃方)　治傷馬乳并牛羊酪一切冷物¶
　　半夏(洗七次/三錢)車前子(炒半/兩)澤瀉(半/兩)甘草(炙二/錢)神麯¶
　　(炒一/兩)生薑(三/錢)紅花(二/錢)茯苓(七/錢)¶
　右為細末毎服三錢白湯調下食前¶
靈砂丹(出百一/選方)　治飲所傷一切積滯或痢赤白瘥者¶
　亦甘草湯下白薑湯下赤白薑甘草湯下酒食所傷¶
<pb:KR3e0067_WYG_024-59b>¶
　又暴瀉白湯下並食後臨臥時服之為妙感應丸¶
　　辰砂(細/研)硇砂(研細各/二錢)巴豆(去皮壳完全/者四十箇)黄蠟(半/兩)¶
　右先將蠟於銀器内熬熔次投巴豆在内渫令黑漉¶
　出不用只將渫入前二味為鋌子要時旋丸大人服¶
　菉豆大七丸小児量嵗數加减老人産婦皆可服最¶
　治酒食今人施痢藥者以黄丹代辰砂亦驗本事方¶
　治瀉痢用巴豆數不同其説病証甚詳¶
木香人參生薑枳术丸(出濟生/㧞萃方)　開胃進食破滯氣消¶
<pb:KR3e0067_WYG_024-60a>¶
　寒飲¶
　　木香(三/錢)人參(三錢/半)乾生薑(二錢/半)枳實(一兩/炒)白术(一/兩)¶
　　(半/)橘皮(四/錢)¶
　右為細末荷葉燒飯丸如桐子大毎服三五十丸温¶
　水送下食前一方加炒麯一兩名木香枳术丸¶
交秦丸(出試/効方)　升陽氣瀉隂火調營氣進飲食助精神¶
　寛腹中除怠惰嗜臥四肢不收沉困懶倦¶
　　厚朴(去皮剉炒三錢/秋冬加七錢)知母(四錢一半炒一半酒炒/此春夏所宜秋冬去之)¶
<pb:KR3e0067_WYG_024-60b>¶
　　柴胡(去苖一/錢半)人參(去芦/一錢)肉桂(去皮/一錢)黄連(去鬚六錢/秋冬减一)¶
　　(錢/半)酒煮苦楝(三/錢)白茯苓(三/錢)皂角(水洗煨去皮/絃子六錢)紫苑¶
　　(去苖/六錢)縮砂仁(三/錢)川椒(炒去汗并閉/目去子一錢)乾薑(炮製/三分)川烏¶
　　頭(炮去臍/皮四錢)白术(一錢/半)呉茱茰(湯洗七/次五錢)巴豆霜(五/分)¶
　右除巴豆霜另入外同為極細末煉蜜為丸如桐子¶
　大毎服三五十丸温水下虚實加减一方無紫苑¶
導氣除濕湯(出濟生/㧞萃方)　治飲勞倦而小便閉塞不通乃¶
　血澁致不通而竅澁也¶
<pb:KR3e0067_WYG_024-61a>¶
　　知母(三錢酒/洗剉)黄蘖(四錢酒/洗剉)滑石(二/錢)澤瀉(三/錢)茯苓(三/錢)¶
　右為細末毎服半兩水三盞煎至一盞去滓稍熱服¶
　空心如急不拘時¶
大枳殻丸(出濟生/㧞萃方)　治一切酒食所傷胸膈痞悶脇肋¶
　腹滿心腹疼痛飲食不消痰逆嘔吐噫醋呑酸飲食¶
　遲化並宜服之¶
　　枳殻(麸/炒)茯苓(去/皮)白术　厚朴(湯/洗)人參　木香　青¶
　　皮　陳皮(二味/去欀)京三稜(煨/熟)㯽榔　廣茂(煨/熟)神&KR0920;(炒/黄)¶
<pb:KR3e0067_WYG_024-61b>¶
　　大黄(各二/兩)麥蘖(㣲炒已上/各乙兩)乾生薑(半/兩)牽牛(凈㣲/炒)¶
　右為細末生薑汁麺糊為丸如桐子大毎服一百丸¶
　生薑湯下食後¶
木香㯽榔丸(出濟生/㧞萃方)　治食傷太隂¶
　　木香　㯽榔　青皮　陳皮　廣茂(燒/)黄連　枳¶
　　殻(麸炒已上/各一兩)黄蘖　大黄(各三/兩)香附子(炒/)牽牛(各/四)¶
　　(兩/)婦人加當歸(一/兩)¶
　右為細末水丸如桐子大毎服三十丸食後生薑湯¶
<pb:KR3e0067_WYG_024-62a>¶
　下¶
人參開胃湯(出直/指方)　助胃進食¶
　　人參　白术　霍香　橘紅　縮砂仁　木香¶
　　丁香　麥蘖(炒/)神&KR0920;(炒/)甘草(炙/)茯苓　蓮子肉¶
　　厚朴(製/)半夏麯(各等/分)¶
　右剉散毎服三散薑四片煎服¶
枳术丸(出衛生/寳鑑)　治老弱虚弱食不消臟腑而火仲景¶
　本湯易老改丸及治氣下不降胸膈滿悶消食强胃¶
<pb:KR3e0067_WYG_024-62b>¶
　　枳實(七錢半/麸炒黄)白术(一/兩)¶
　右為細末荷葉燒飯為丸或薑浸蒸餅丸亦得如桐¶
　子大毎服二十丸三十丸米飲送下食後服亦方白¶
　湯下五十丸¶
祕𫝊降氣湯(出簡/易方)　治飲食過度致傷脾胃酒色無節¶
　耗腎水水土交攻陽隂關膈遂使氣不升降上熱下¶
　虚上熱則頭目昏眩咽喉乾燥痰塞嘔逆胸膈不快¶
　飲食無味下虚則臍冷痛大便閉塞裏急後重腰脚¶
<pb:KR3e0067_WYG_024-63a>¶
　無力若治以凉則脾氣怯弱腸鳴不利治温熱上焦¶
　壅熱口舌生瘡脚氣上攻久痢不瘥並宜先進此藥¶
　然後却以所主藥治之其効速¶
　　桑白皮(二兩/剉炒)枳殻(湯浸去/穰炒)甘草(炒/)陳皮(炒各/一兩)五加¶
　　皮(酒浸半日炒黄/黄花根皮是)骨碎補(火燎去/毛炒剉)地骨皮(炒/黄)桔梗¶
　　(炒/黄)訶子(炮取/肉炒)草菓仁(炒/黄)半夏(為末姜汁作餅/再碎炒各半兩)¶
　右㕮咀以碗盛飯甑上蒸一伏時傾攤令冷收之毎¶
　服三錢紫蘇三葉薑三片水一盞煎至七分一方無¶
<pb:KR3e0067_WYG_024-63b>¶
　半夏食後温服痰嗽加半夏麯心肺虚加人參茯苓¶
　上膈熱加黄芩下部虚加炮附子少許多用生薑煎¶
　婦人血虚加當歸煎常服調順榮衛通利三焦開膈¶
　化痰和五臟¶
　　㯽榔　木香　人參(各二/錢)橘皮(五/錢)炙甘草(一/錢)¶
　右為細末湯浸蒸餅為丸如梧桐子大温水下三十¶
　丸無時¶
强胃湯(出濟生/㧞萃方)　治因飯食勞倦所傷腹脇滿悶短氣¶
<pb:KR3e0067_WYG_024-64a>¶
　遇春口淡無味遇夏雖熱而惡寒常如飽不喜食冷¶
　物¶
　　黄耆(一/兩)半夏(三/錢)草豆蔲(二/錢)黄蘖(半/錢)&KR0920;(一錢/半)陳皮(一/錢)¶
　　生薑(一錢/半)升麻(一/錢)柴胡(一/錢)甘草(半/錢)當歸身(一/錢)¶
　右㕮咀毎服三錢水二大盞煎至一盞去滓温服食¶
　前¶
桂香丸　治大人小兒過食雜𤓰果腹脹氣急¶
　　肉桂(一/兩)麝香(一/錢)¶
<pb:KR3e0067_WYG_024-64b>¶
　右為末飯為丸如菉豆大大人十五丸小兒七丸不¶
　以時飯湯下¶
三稜丸　治同前¶
　　三稜　莪术　青皮　陳皮¶
　右等分為末麫糊和丸如梧桐子大毎服三十丸薑¶
　湯下不拘時¶
小橘皮煎丸(出醫方/集成)　消食化氣常宜服之¶
　　三稜　莪术(並/煨)青皮(去/白)陳皮(去/白)神麯(炒/)麥蘖(炒各/等分)¶
<pb:KR3e0067_WYG_024-65a>¶
　右為末陳米粉煮糊為丸如梧桐子大毎服五十丸¶
　米飲下¶
治飽食便臥得榖勞病四肢煩重黙黙如臥食畢輙甚¶
　方(出肘/後方)¶
　右用大麥一升椒一兩並熬乾薑三兩搗末服方寸¶
　匕日三四服¶
寛中理氣丸(出徳/生堂)　治脾胃不和寛中理氣可宜常服¶
　　枳實　㯽榔　青木香　丁皮　神麯　蒼术¶
<pb:KR3e0067_WYG_024-65b>¶
　　香附子　葛根(各一/斤)加蓽澄茄(半/斤)¶
　右為細末水糊為丸毎服三十丸加至五十丸酒水¶
　生薑湯任下不拘時¶
三香神术丸(出徳/生堂)　能温中快膈化積順氣中酒吐酒¶
　逆唾酸氣壅食噎飲食遲化胸膈痞悶腰脇刺痛胃¶
　脘停痰飲食無味婦人血氣臍腹疼凡此人吃飯後¶
　大宜服之¶
　　香附子　蒼术　厚朴　藿香　耳　良薑　枳¶
<pb:KR3e0067_WYG_024-66a>¶
　　實　枳殻　青皮　陳皮　廣茂　三稜　㯽榔¶
　　　神麯　半夏麯　益智仁　𤓰三稜　石三稜¶
　　　麯蘖　雷丸　乾葛　黄連　木香(各一/兩)¶
　右為細末蘿蔔和水打麫糊丸如梧桐子大毎服五¶
　十丸酒水任意下¶
百鍾丸(出徳/生堂)　治酒食吐酒嘔逆惡心吐酸水壅盛痰¶
　塞氣不暢快但酒所傷者宜服之百鍾可以再進¶
　　乾葛　黄連　枳實(各四/兩)青皮　陳皮　神麯¶
<pb:KR3e0067_WYG_024-66b>¶
　　麥蘖　雷丸　三稜　莪术　益智仁　㯽榔(各/二)¶
　　(兩/)牽牛末　木香(各二/兩)杏仁(煮去皮/尖半斤)蘿蔔子(半斤/杏仁)¶
　　(另/)加葛花(二/兩)¶
　右為細末酒糊為丸如桐子大每服五七十丸酒水¶
　任意下¶
藿香利膈丸(出徳/生堂)　寛腸快膈和胃利痰進食化宿酒¶
　表解寒暑功極效¶
當歸臈茶散　治榮衛氣虚風邪冷氣進襲臟腑之内¶
<pb:KR3e0067_WYG_024-67a>¶
　或食生冷或啖炙煿或飲食過度積熱腸間致使腸¶
　胃虚弱糟粕不聚大便不利解血臍腹疼痛裏急後¶
　重久患酒毒便血諸疾一切大便下血證並皆治之¶
　　細芽茶(半/斤)川百藥煎(五箇燒/存性)¶
　右為細末每服二錢用米飲湯調下或烏梅湯亦可¶
麥蘖散　療飽食訖便臥得便令人煩重默默欲臥¶
　　大麥蘖(一升/炒)乾薑(二/兩)¶
　右為末方寸七日三良¶
<pb:KR3e0067_WYG_024-67b>¶
丁香湯(出十便/良方)　消酒下痰通中健胃¶
　　丁香(半/兩)胡椒(一/錢)縮砂仁(四/兩)乾薑(一/兩)甘草(二/兩)鹽(二/兩)¶
　右同為細末每服一錢不拘時沸湯㸃下¶
治飲食過多飽(出本/草)¶
　以蘆根生嚼之佳¶
和中丸(出試/効方)　補胃進食¶
　　乾薑(二/錢)乾木𤓰(三/錢)炙甘草(二/錢)陳皮(四/錢)人參(二/錢)白术¶
　　(三/錢)益智仁(二/錢)¶
<pb:KR3e0067_WYG_024-68a>¶
　右件為末用湯炊餅為丸如梧子大每服三五十丸¶
　温水食前下¶
木香㯽榔丸(出試/效方)　消食破滯氣¶
　　木香　㯽榔(各三/錢)青皮(五/錢)陳皮　麥蘖麯　枳實¶
　　(各七/錢)白术　厚朴(五/錢)¶
　右件為末湯浸蒸餅為丸如梧桐子大每服五七十¶
　丸温水食後下¶
扶胃丸(出蘭室/秘藏方)　開胃進食¶
<pb:KR3e0067_WYG_024-68b>¶
　　白术(二/錢)茯苓(一/錢)橘皮(二/錢)炒麯(四/錢)大麥蘖(四錢/炒)炙甘¶
　　草　肉桂(半/錢)¶
多但因酒食所傷脾胃不和常服之¶
　　厚朴(九/兩)枳實(三/兩)當歸(一/兩)人參(一/兩)藿香(一/兩)㯽榔(一兩/半)¶
　　木香　甘草(各兩/半)陳皮(二/兩)¶
　右為極細末水糊為丸如桐子大每服五十丸酒水¶
　送下¶
治食魚膾及生肉住胸膈中不消化吐之又不出不可¶
<pb:KR3e0067_WYG_024-69a>¶
　留多使成癥方(出肘/後方)¶
　右用朴硝如半雞子一枚大黄一兩凡二物㕮咀以¶
　酒二升煮取一升去滓盡服之立消若朴硝芒硝代¶
　之皆可用¶
至靈散(出肘/後方)　療食飽煩悶但欲臥而腹痛¶
　用麯熬令香黄為末服方寸匕大麥蘖亦佳¶
木香調中丸(出徳/生堂)　治因飲食不調致傷脾胃心腹脹¶
　滿臟腑泄瀉米榖不消腹中雷鳴不思飲食或不痢¶
<pb:KR3e0067_WYG_024-69b>¶
　膿血或大便赤水¶
　　木香　陳皮(去/白)青皮(去/白)肉豆蔲(麫褁/煨)㯽榔　三稜¶
　　(焙/)訶子　草豆蔲(各一/兩)¶
　右為末麫糊丸如梧桐子大每服六十丸食前米飲¶
　下¶
清暑益氣湯　治長夏濕熱胃因長夏五六月濕熱蒸¶
　炊人多困倦胸滿短氣支節疼痛氣髙而喘煩熱大¶
　便或泄而黄或如白泔或渇或不渇膨悶不欲食或¶
<pb:KR3e0067_WYG_024-70a>¶
　氣短不能言小便多而黄宜以除濕散熱之劑主之¶
　　黄耆(一錢半汗/少減半錢)人參(半/錢)甘草(炙三/分)白术(半/錢)蒼术(米/泔)¶
　　(浸去皮/一錢)陳皮(半/錢)黄柏(酒浸去皮/少减半錢)神麯(炒黄/半錢)升麻(一/錢)¶
　　葛根(三/分)澤瀉(半/錢)陳皮(九/錢)麥門(去心/三分)青皮(去白/一分)¶
　右㕮咀作一服水二大盞煎至一盞去滓温服食逺¶
　服此病因飲食失節勞倦所傷損而脾胃得也¶
　　藿香(一/錢)半夏(二/錢)紅豆(一/錢)乾生薑(半/錢)訶子皮(二/錢)烏梅¶
　　肉(二/錢)乾薑(一/錢)¶
<pb:KR3e0067_WYG_024-70b>¶
　右為極細末荷葉裹燒飯為丸如桐子大每服三五¶
　十丸温水送下¶
黄耆湯(出蘭室/祕藏方)　補胃除濕和中滋養元氣¶
　　黄耆(一/兩)當歸(二錢/酒洗)人參(半/兩)澤瀉(半/兩)藿香葉(一/錢)橘皮¶
　　木香(一錢氣/暢去之)¶
　右㕮咀毎服三五錢水二大盞煎一半欲汗加生薑¶
　煎食逺熱服之¶
又方(出蘭室/祕藏方)　上攻頭痛攻身胸背發熱用黄耆當歸¶
<pb:KR3e0067_WYG_024-71a>¶
　湯¶
　　當歸身(一錢/酒洗)黄耆(半/兩)¶
　右㕮咀水二大盞煎法如常¶
黑地黄丸(出濟生/㧞萃方)　治男子婦人靣色無血食少嗜臥¶
　肢體困倦¶
　　蒼术(一/斤)熟乾地黄(半/斤)乾薑(炮夏月五錢冬月/一兩春秋七錢)¶
　右為末水煎麫糊丸如桐子大毎服五十丸温水下¶
　食逺¶
<pb:KR3e0067_WYG_024-71b>¶
温中益氣(治驗出衛/生寳鑑)¶
　中書左丞相史公年六十有七至元丁夘九月間因¶
　内傷自利數行覺肢體沉嗜臥懶語不思飲食舌不¶
　知味腹中痛頭亦痛惡心醫以通聖散大作劑料飲¶
　之覆以厚朴夜遂大汗出前證未除反劇凡易數醫¶
　四月餘不愈余以應召至燕命治之候其脈得沉細¶
　而㣲弦不欲食則嘔逆中氣不調滯於升降口舌乾¶
　燥頭目昏眩肢體困倦足胻冷臥不欲起丞相素不¶
<pb:KR3e0067_WYG_024-72a>¶
　飲酒肢體本痩又因内傷自利復發汗是重竭津液¶
　本愈虚不能滋榮周身百脈故使然也非甘辛大温¶
　之劑則不能温養其氣經云脾欲緩急食甘以緩之¶
　又脾不足者以甘補之以黄耆人參之甘補脾緩中¶
　故以為君形不足者温之以氣以當歸辛温和血潤¶
　燥木香辛温升降滯氣生薑益智仁草豆&KR0371;仁辛甘¶
　大熱以蕩中寒理其正氣白术炙甘草橘皮甘苦温¶
　乃厚腸胃麥蘖麫寛腸胃和中神麯辛熱導氣消食¶
<pb:KR3e0067_WYG_024-72b>¶
　故以為佐右件㕮咀一兩水煎成服之嘔吐止飲食¶
　進逾三日前證悉去左右前證雖去九日不大便何¶
　以治之曰丞相年髙氣弱既利且汗脾胃不足陽氣¶
　虧損津液不潤也豈敢以寒凉有毒之劑下之仲景¶
　云大發汗後絞小便數大便堅不可用承氣湯可用¶
　蜜煎導之湏臾去燥屎二十餘塊遂覺腹中空快上¶
　下氣調又以前藥服之喜飲食但傷則以前橘皮枳¶
　术丸消導之餘月方得平復丞相曰病既去矣當服¶
<pb:KR3e0067_WYG_024-73a>¶
　和藥預防其復來余謂不然慎言語節飲食不可服¶
　藥用藥如用刑民有罪則刑之身有疾則藥之無罪¶
　妄刑是謂虐民無疾妄藥是反傷正氣軍志有之允¶
　當則歸服而舎之可也丞相恱而然之¶
參术調中湯(出衛生/寳鑑)　治内傷自利臍腹痛肢體困倦¶
　不喜飲食則嘔嗜臥懶語言足胻冷頭目昏悶¶
　　黄耆(五/錢)參(五/錢)當歸身　厚朴　木香　益智仁¶
　　草豆蔲仁　白术　炙甘草　橘皮　麥蘖麫¶
<pb:KR3e0067_WYG_024-73b>¶
　　炒麯(已上各/三錢)¶
　右件剉如麻豆大毎服一兩水二盞半生薑三片煎¶
　至一盞去滓食前温服¶
腸滿四肢倦行立難食以嘔多胃傷減飲食或渇者是¶
　也宜用後方(出華陀中/藏經方)¶
　　大黄(一兩濕紙十重包褁/煨令香熟切作片子)㯽榔(一/枚)木香(一/分)¶
　右為末生蜜丸桐子大薑湯下食後三十丸日二服¶
　末减加之效即勿再服附方¶
<pb:KR3e0067_WYG_024-74a>¶
　　桂(半兩/不焙)㯽榔(一/箇)黑牽牛(四兩生取末/二兩餘不用)¶
　右為末蜜酒調二錢以利為度¶
須問湯(出楊氏/家藏方)　治中酒痰逆¶
　　白豆蔲仁　縮砂仁(各四/兩)丁香(二/兩)甘草(炙三/兩)白鹽¶
　　(三兩/炒)¶
　右除丁香外同炒熟以一磁合子入藥一半鋪紙下¶
　丁香又以一半葢頭罨一宿取出為細末毎服一錢¶
　沸湯㸃服¶
<pb:KR3e0067_WYG_024-74b>¶
冲和湯(出楊氏/家藏方)　醒酒快膈消痰助胃¶
　　生薑(四錢/切焙)草果子(去皮七/錢半)甘草(七錢/半炙)半夏麯(二錢/半炙)¶
　　白鹽(一兩/炒)¶
　右件為細末入鹽和勻每服二錢沸湯㸃服¶
青金湯(出楊氏/家藏方)　治酒食所傷及嘔逆惡心頭目昏運¶
　神志不爽¶
　　縮砂仁(一/兩)薄荷葉(去土/二兩)白蔲仁(一/兩)甘草(一錢/㣲炒)¶
　右件為細末每服一錢沸湯㸃服¶
<pb:KR3e0067_WYG_024-75a>¶
生胃丸(朱集/騐方)　治酒食所傷胸膈不快不思飲食¶
　　良薑　白薑(各四兩/并油炒)丁香　胡椒¶
　右為細末麫糊丸如梧桐子大每服百十丸米飲陳¶
　皮湯下¶
妙應丸(出楊氏/家藏方)　治脾胃虚冷飲食不化心腹刺痛噫¶
　氣呑酸兩脇膨脹胸膈痞悶四肢倦息不美飲食¶
　　蓽撥　木香　破故紙(炒三味/各一兩)附子(二枚重七錢/者每一枚剜)¶
　　(去心入硇砂末一錢附子末塞口/外以麫裹煨令麫焦黄取不用)¶
<pb:KR3e0067_WYG_024-75b>¶
　右件同為細末麫糊為丸如菉豆大每服五丸至七¶
　丸木香湯下不拘時候¶
快膈丸(出十便/良方)　治飲酒過多胸膈不快嘔吐涎沫¶
　　生薑(二斤切片米泔浸/三日䁠冷半乾)丁香(二兩/剉)鹽(半/斤)甘草(六兩/如大)¶
　　(豆/切)¶
　右以淨銚一枚先入鹽炒熟次下薑候薑稍乾脆次¶
　下草炒色赤次下丁香皮同炒不得焦紫色為度乗¶
　熱入新甆瓶宻封不得透氣三日後開每次沸湯㸃¶
<pb:KR3e0067_WYG_024-76a>¶
　一錢一名紫薑湯是漫火炒氣味為妙¶
解醒湯(出十便/良方)　治飲酒過度脾胃不健不思飲食¶
　　胡椒　桂心　丁香(各一/分)檀香(二/銖)藿香(半兩/見火)甘草¶
　　(三兩/炙)白鹽(半兩/炒)¶
　右為末每取一錢沸湯㸃服不拘時¶
　¶
　¶
　¶
<pb:KR3e0067_WYG_024-76b>¶
　¶
　¶
　¶
　¶
　¶
　¶
　¶
　普濟方卷二十四¶
