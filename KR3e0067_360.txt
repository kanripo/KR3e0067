# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.972820
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百六十
<pb:KR3e0067_WYG_360-1a>¶
欽定四庫全書¶
　普濟方卷三百六十　　明　周王朱橚　撰¶
　　嬰兒初生門¶
　　　緫論¶
　　　辨小兒初受氣¶
凡小兒受氣在娠一月胚二月胎三月血脈生四月形¶
體成五月動六月筋骨立七月毛髮生八月臟腑具九¶
月骨氣入胃十月百神備而生生後六十日目瞳子成¶
<pb:KR3e0067_WYG_360-1b>¶
能頦笑識人百日任脈生能反覆百八十日尻骨成能¶
倨二百一十日掌骨成能匍匐三百日髓骨成能獨倚¶
三百六十日為一期膝骨成乃能行此是定法若有不¶
依期者必不壽也¶
　　　相貌壽法¶
兒初生呌聲連延相屬者壽絶而復揚急者不壽啼聲¶
散不成人啼聲短不成人臍中無血者好臍小者不壽¶
通身軟弱如無骨者不壽鮮白長大者壽自開目者不¶
<pb:KR3e0067_WYG_360-2a>¶
成人目視不正數動者大非佳汗血者多厄不壽汗不¶
流不成人小便凝如脂膏不成人頭四破不成人常揺¶
手足者不成人早坐早行早齒早語者皆惡性非好人¶
頭毛不周匝者不成人髮稀少者強不聼人頭上有旋¶
毛者早貴妨父母兒生枕骨不成者能言而死尻骨不¶
成者能踞而死掌骨不成者能匍匐而死踵骨不成者¶
能行而死臏骨不成者能立而死身不收者死魚口者¶
死股間無肉者死頥下破者死隂不起者死隂囊下白¶
<pb:KR3e0067_WYG_360-2b>¶
者死赤者死卵縫通達黑者壽小兒三嵗已上十嵗已¶
下視其性氣髙下即可知其夭壽大畧兒小時識悟通¶
敏過人者多夭大則項橐顔回之流是也小兒骨法成¶
就威儀回轉遲舒稍費人精神雕琢者壽其預知人意¶
回旋敏達者亦夭即楊修孔融之徒是也由此觀之夭¶
壽大畧可知也亦猶梅花早發不覩嵗寒甘菊晩成凋¶
於霜後是知晩成者壽之兆也¶
　　　論初生諸疾并治法¶
<pb:KR3e0067_WYG_360-3a>¶
夫今之孕婦懐胎習以為常飲食不節起居不冝未誕¶
之前勞役衆苦男子視胎以為常恣其所欲任其所施¶
頻受觸穢所以生兒之後百脈致虚三焦不順關竅不¶
通榮衞不和者初生之間便作疾患怪異多端不可得¶
而詳述今舉二十有六証候槩而言之審其彼此兼與¶
之療理而助其榮衞調順經絡得冝而已　呵者即張¶
口而又合之欠者謂神不足故名呵欠非是疾病初生¶
孩兒多有此象不足怪訝錢氏有謂呵欠遁悶良由胎¶
<pb:KR3e0067_WYG_360-3b>¶
氣怪弱榮血不壮衞氣少順即不䕃心血不䕃心血則神¶
不守神不守則呵欠遁悶無他患也古方有硃砂審法¶
用煎人参湯調和飲之者不若定志丸五七粒麥門冬¶
湯化開與服至妙也　伸者突其胷堂展其氣脈舒者¶
引其頭頸直其手足努而作之良久復作初生孩兒多¶
有亦非病也良由母懐胎胞起坐不得寛展或将絹帛¶
兠束肚皮或繫襠褌勒縳太𦂳或卧後盤旋或睡不轉¶
側是故偃抑胎囊氣失舒暢降生之後自然如此老嫗¶
<pb:KR3e0067_WYG_360-4a>¶
知與挼揉未知調其百脈冝将五术湯浴之功效用桃¶
李槐桞皂筴各取枝煎湯候温與浴仍與觀音散少少¶
與服效肺口之氣壅腠理不通外感寒邪或已傷風關¶
竅閉塞鬱鬱于中及至噴&KR0329;方有少解不能發漸入胷¶
堂遂生痰熱既有痰疾即加之咳𠻳輕則氣促短急重則驚¶
風搐搦搐搦之利若在初生尚云不可冝與消風散服¶
咳𠻳冝與金沸草散人參羌活散二藥皆和且順雖則¶
嫩弱服之無恙其劑温純化痰利膈口胎乃育形臍乃¶
<pb:KR3e0067_WYG_360-4b>¶
根本胎氣固則形體壮肚臍深則根命長受氣乖遺形¶
萎臍突凡兒斷臍後漸長漸深吮乳調和愈固愈實是¶
血脈之相順致形體之相資初生之兒有熱在胷堂則¶
頻頻伸引呃呃作聲努脹其氣抑入根本之源所以臍¶
突腫赤虚大無可畏無識之夫将謂斷臍之不利而使¶
之然者非也臍斷不盈尺一月之内隨其根蔕而腐實者¶
深之弱者淺之深淺之理以其禀賦得此乃多由胎中¶
母多驚悸或因食熱毒之物有此宜與大連翹飲子其¶
<pb:KR3e0067_WYG_360-5a>¶
熱自散其臍歸本不必以藥傅之恐毒傷入爲害　初¶
生三五日之間使有舉目上竄将身反張雖其非疾所¶
致情實駭人凡醫工必作驚風療之其實非也推其所¶
由兒在胎中受飲食熱毒之氣藴在胷生下三日之前¶
宜與黄連去熱膩粉散毒古人預計利害且又與人參朱¶
蜜湯皆清心肺積毒既化兒獲無恙若不如此所生箇¶
箇反張上竄或有不患此者鄙婦不思恣噉熱毒之物¶
何足怪哉或投驚風涼藥亦愈但須明其所以用藥智¶
<pb:KR3e0067_WYG_360-5b>¶
者裁之萬一不由驚風所傳當與詳悉凡嬰兒失之灌¶
溉長必焦萎兒誕後失乳哺壮必怯弱凡兒在胎前和¶
氣養之降生則美乳䕃之其氣㐮則胎不壮其乳敗則¶
兒不長食不兼乳乳飽即不食亦無咎也惟食無乳禍¶
害生焉是故乳不可失食不可不節乳失時兒不病自衰¶
食失時兒無疾自怯乳者壮其肌膚食者厚其腸胃所¶
謂乳哺二周三嵗則益其體今人未周奪其乳入月恣¶
肥甘豈不致疾　鐘洪聲大澗達流長縁處胞胎之中¶
<pb:KR3e0067_WYG_360-6a>¶
受氣充足水火兼濟心腎不虧耳目兩竅相通大小二¶
腸相佐喉以發聲清響洪亮者根固本壮禀賦崇實乃¶
自然之理也初生啼哭發聲不出呃呃而作鬱鬱而為¶
其或短吸上下氣不相乗醫與果訣云此由胎氣不足¶
何用投藥假使成人父母不恱根本不壮何煩藥餌如¶
果木之萎又奚宜也古方常用父母呼呵及以葱熨令¶
聲發越難挽自無根本産子育兒當知其理　人之受¶
胎應數降生之後不拘貧富其子皆以精神全氣脈壮¶
<pb:KR3e0067_WYG_360-6b>¶
視聽欣喜取與喜怒周晬之間於人事情懐意㫖撫叱¶
以知其逆順方可謂孩兒性識之本也其或周晬已過¶
不認名不偎親常常皺顔容喎臉含啼東喚西向南呼¶
北面其坐若木其臥若尸其行即蹶其立若掇筋氣脈¶
柔怯虗弱食不辭飽渴不知飲若或長成一定庸蠢如¶
此胎氣月數不足者難保千日　胎氣已滿産降必令¶
畫一而氣包血養開九竅以通連在乎十月之中形骸已¶
具分娩片時之内榖道無穿或縁其在胎中已空九竅¶
<pb:KR3e0067_WYG_360-7a>¶
若不通利如何四體百骸遂能生長斯由熱壅所致肺¶
經之極結於肛口閉而不通降生之後無復滋潤乾燥¶
而合若投寒涼之藥愈閉不通若下温平之藥而又不¶
通者即是兒氣不順腸胃虚澁榖道乾燥閉合可畏方¶
不詳載藥無速騐至於此等所受須當以物透而通之¶
金釵為上玉簪次之蘇合香丸内入孔中凡刺三寸許¶
屎出為快曽見肛門肉合小便通利大便至死無能通¶
者愚鄙燒火筯刺之事出不得已既然肉合决無竒方¶
<pb:KR3e0067_WYG_360-7b>¶
試以金玉重力刺之有勝火筯又有初生胎熱一二日¶
不通者與服洗心散以通為度四順飲加荆芥煎亦良¶
　産婦血敗者當下榮者化乳血下不盡毋致其疾乳¶
有不調兒招其病凡兒吮其乳有不到於胷堂氣滯積¶
阻或令兒餓久乃吮出或問其無恙否曰不宜也久吮¶
令兒困力乏氣怯肌羸脾家若虚遂作癎疾及至成疾¶
脾風定矣初生與周晬之兒胃氣未備榖食未全藉吮¶
乳快和無恙自然臓腑充百脉順肌體壮神氣清其或¶
<pb:KR3e0067_WYG_360-8a>¶
母用性不順則氣血亂而乳汁不和乳汁不和令兒哯¶
逆宜乎速與療理若作尋常必致害生小沉香煎及鹽¶
豉丸兼與服之乳母宜服藿香正氣散加枳术至良¶
論新生将䕶法¶
小兒初生先以綿裏指拭兒口中及舌上青泥惡血此¶
謂之王衡(音作/御)若不急拭啼聲一發即入腹成百病矣¶
兒生落地不作聲者取煖水一器灌之須臾當啼兒生¶
不作聲者此由難産少氣故也可取兒臍帶向身却呵¶
<pb:KR3e0067_WYG_360-8b>¶
之令氣入腹仍呵之至百度啼聲自發亦可以葱白徐¶
徐鞭之即啼兒已生即當舉之舉之遲晩則令中寒腹¶
内雷鳴須先浴之然後斷臍不得以刀子割之須令人¶
隔单衣物咬斷兼以煖氣呵七遍然後纒結所留臍帶¶
令至兒足䟗上短則中寒令兒腹中不調當下痢若先¶
斷臍然後浴則或水入臍中致令發腹痛其臍斷訖連¶
臍帶中多有蟲宜急剔撥去之不爾入兒腹成疾斷兒¶
臍者當令長六寸長則傷肌短則傷臟不拘時斷若挼¶
<pb:KR3e0067_WYG_360-9a>¶
汁不盡則令煖氣漸㣲自生寒令兒臍風生兒宜用其¶
父故衣褁之生女宜其以母故衣皆勿用新帛為善不¶
可令衣厚令兒傷皮膚害血脈發雜瘡而黄兒衣綿帛¶
特忌厚熱慎之慎之凡小兒始生肌膚未成不可煖衣¶
煖衣則令筋骨緩弱宜時見風日若都不見風則令肌¶
膚脆輭便易中傷皆當以故絮衣之勿用新綿也凡天¶
和煖無風之時令母将兒日中嬉戲數見風日則血凝¶
氣剛肌肉牢密堪耐風寒不致疾病若常在幃帳之中¶
<pb:KR3e0067_WYG_360-9b>¶
重衣温煖譬猶隂地之草木不見風日輭脆不堪風寒¶
也凡褁臍法椎治白練令柔輭方四寸新綿厚半寸與¶
帛等合之調其緩急急則令兒吐哯兒生二十日方解¶
視臍若十日兒怒啼似衣有刺者此或臍燥還刺其腹¶
當解之易衣更褁褁臍時閉戸下帳然火令帳中温暖¶
換衣亦然仍以温粉粉之此謂冬時寒也若臍不愈燒¶
絳帛末粉之若過一月臍有汁不愈燒蝦蟆灰粉之日¶
三四度若臍中水及中冷則令兒腹絞痛大糺啼呼面¶
<pb:KR3e0067_WYG_360-10a>¶
目青黑此是中水之過當炙綿絮以慰之不時治䕶臍¶
至腫者當隨輕重即便灸之乃可至八九十壮輕者臍¶
不大腫但出汁時時啼呼者𢷬當歸末和胡粉傅之炙¶
絮日熨之至百日愈以啼呼止為候若兒糞青者冷也¶
與臍中水同兒洗浴斷臍竟綳袍畢未可與朱蜜宜與¶
甘草湯以甘草如手中指一節許打碎以水二合煮¶
取一合以綿纒沾取與兒吮之連吮汁計得一蜆殻入¶
腹止兒當快吐吐去心胷中惡汁也如吐餘藥更不須¶
<pb:KR3e0067_WYG_360-10b>¶
與若不得吐可消息計如飢渴須臾更與之若前所服¶
及更與並不得吐者但稍稍與之令盡此一合如得吐¶
去惡汁令兒心神智慧無病也飲一合盡都不吐者是¶
兒不含惡血耳勿復與甘草湯乃可與朱蜜以鎮心神¶
安魂魄也兒新生三日中與朱蜜者不宜多多則令兒¶
脾胃冷腹脹喜隂癎氣血變噤痙而死新生與朱蜜法¶
以飛鍊硃砂如大豆許以赤蜜一蜆殻和之以綿纒筯¶
頭即取與兒吮之得三沾止一日令盡此一豆許可三¶
<pb:KR3e0067_WYG_360-11a>¶
日與之則用三豆許也勿過此則傷兒也與朱蜜竟可¶
與牛黄如朱蜜多少也牛黄益肝膽除熱定精神止驚¶
辟惡氣除小兒百病也新生三日後應開腸胃助糓神¶
可研米作厚飲如乳酪厚薄以豆大與兒咽之頻咽三¶
豆許止日三與之滿七日可與哺也兒生十日始哺如¶
&KR0037;核二十日倍之五十日如弹丸百日如&KR0037;若乳少汁¶
不得從此法當用意小増之若三十日而哺者令兒無¶
疾兒哺早者不勝榖氣令生病頭面身體喜生瘡愈而¶
<pb:KR3e0067_WYG_360-11b>¶
復發令兒尫難養三十日後雖哺勿多若不嗜食勿强與¶
之强與之不消復生疾病哺乳不進者腹中皆有痰癖¶
也當以四物紫微丸下之節哺乳數日便自愈小兒㣲¶
寒熱亦當爾利之并當下之然後乃瘥凡乳兒不欲太¶
飽飽則嘔吐凡兒嘔吐者乳大飽也以空乳乳之即消¶
四十日兒若臍未愈乳食大飽令風中臍也夏不去熱¶
乳令兒嘔逆冬不去寒乳令兒欬痢母行房以乳兒令¶
羸瘦交脛不能行母有熱以乳兒令變黄不能食母怒¶
<pb:KR3e0067_WYG_360-12a>¶
以乳兒令喜驚發氣疝又令上氣癲狂母新吐下以乳¶
兒令虚羸母醉以乳兒令身熱腹滿凡新生小兒一月¶
内常飲猪乳大佳凡乳兒母當先極挼散其熱氣勿令¶
汁奔出令兒噎輙奪其乳令得息息已復乳之如是十¶
返五返視兒饑飽節度知一日中幾乳而足以為常又¶
常捉去宿乳兒若卧乳母當以臂枕之令乳與兒頭平¶
乃乳令不噎母欲寐則奪其乳恐填口鼻又不知饑飽¶
也浴兒法凡浴小兒湯必須冷熱調和冷熱失所令兒¶
<pb:KR3e0067_WYG_360-12b>¶
驚亦致五臟疾也凡兒冬不可乆浴浴乆則傷寒夏不¶
可乆浴浴乆則傷熱數浴背冷則發癎若不浴又令兒¶
毛落新生浴兒者以猪膽一枚取汁投湯中以浴兒終¶
身不患瘡疥勿以雜水浴之兒生三日宜用桃根湯浴¶
桃根李梅根各二兩枝亦得㕮咀之以水三斗煮二十¶
沸去滓浴兒能除不祥令兒終身無瘡疥治小兒驚辟¶
惡氣以金虎湯浴金一斤虎頭骨一枚以水三升煮為¶
湯浴常煮用之凡小兒初生出腹有鵞口者其舌上有白¶
<pb:KR3e0067_WYG_360-13a>¶
屑如米劇者鼻外亦有之此由兒在胎中受糓氣盛故¶
也或妊娠時嗜糯米使之然治之之法以髮纒筯頭沾¶
井花撩拭之三日如此便脱去也如不脱可煮栗抉汁¶
令濃以綿纒筯頭拭之若春夏無栗木皮仍用井花水¶
法小兒初出腹有連舌舌下有膜如石榴子中隔連其¶
舌下後當令兒言語不發不轉也可以爪摘斷之㣲有¶
血出無害若血出不止可燒髮作灰末傅之血便止也¶
小兒出腹六七日後其血氣收歛成肉則口舌喉頰裏¶
<pb:KR3e0067_WYG_360-13b>¶
清浄也若喉裏舌上有物如蘆籜盛水狀者若懸癰有¶
脹起者可以綿纒長針畱刄處如粟米許大以刺決之¶
令氣泄去青黄赤血汁也一刺之止消息一日未消者¶
來日又刺之不過三刺自消除餘小小未消三刺亦止¶
自然得消也有着舌下如此者名重舌有着頰裏及上¶
腭如此者名重腭有着齒齗上者名重齗皆刺去血汁¶
也小兒生喉癰輒死治法當喉視兒口中懸癰前上腭有¶
泡者以指摘取頭決令潰去血勿令血入咽殺兒急急¶
<pb:KR3e0067_WYG_360-14a>¶
慎之小兒初出腹骨肉未歛肌肉猶是血也凝乃堅成¶
肌肉耳其血沮敗不成肌肉則使面目繞鼻口左右悉¶
黄啼哭閉目聚口撮面口中乾四肢不能伸縮者皆是血¶
散不歛也主不育若有如此者皆宜龍膽湯也¶
論乳兒法¶
擇乳母須精神爽健情性和悦肌肉充肥無諸疾病知¶
寒温之宜能調節乳食嬭汁濃白則可以飼兒不得與¶
嬭母大噉酸醎飲食仍忌纔衝寒衝熱來便餧兒嬭如¶
<pb:KR3e0067_WYG_360-14b>¶
此則必成嬭癖或驚疳㵼痢之疾切須忌之夜間不得¶
令兒枕臂須作一二豆袋令兒枕兼左右附之可近乳¶
母之側蓋覆衣衾須露兒頭面一向仰卧恐成驚疾須¶
時復回動之夏月須凉簟如夜間餧嬭須嬭母起身坐¶
地抱兒餧之如隂陽交接之間切不可餧兒嬭此正謂¶
之交嬭也必生癖或換衣綳須三月後房中不可太煖嬭¶
母不可頻喫酒恐兒作痰𠻳驚熱昏眩之疾至於變成¶
諸疾嬭乳所傷夜啼潮熱之&KR0124;若能調和嬭食并㸔承¶
<pb:KR3e0067_WYG_360-15a>¶
愛䕶如法則别無疾病亦不須令兒常服湯藥此尤宜¶
審之也¶
乳生病雜治¶
凡小兒飲食乳哺不能無痰癖常當節適若㣲不進仍¶
當将䕶凡不能進乳哺則宜下之不致寒熱也又小兒¶
始生生氣尚盛無有虚勞㣲惡即須下之所損不足言¶
其益多矣若不時下則疾成難治冬月下之最難将䕶¶
然有疾者亦不可不下夏月下後腹中常小脹滿當節¶
<pb:KR3e0067_WYG_360-15b>¶
哺乳䕶之兒之乳哺宜令多少有常兒稍大食哺自能¶
稍増若減少者是腹中已有小不調便當㣲與藥服復¶
哺之但乳之而已甚者十餘日輕者五六日自當如常若¶
都不食哺而但飲乳者此是有癖不可不下不下即致¶
寒熱或吐𤼵癎或致下痢若先致其輕則病速愈矣小¶
兒有少病癎者母懐娠時役動骨肉血即令氣强若侍¶
御多血氣㣲胎養弱即兒輭脆易傷故多病癎兒須多¶
着項衣取燥菊花為之枕母乳兒時摸兒風池若壮熱¶
<pb:KR3e0067_WYG_360-16a>¶
即須熨使㣲汗㣲汗不瘥便灸兩風池背第三顀第五¶
顀第七顀第九顀兩邉各二穴與風池凡為十穴一嵗¶
兒七壮兒大者以意増之可至三十壮唯風池特宜多¶
七嵗已上多至百壮小兒當切慎䕶風池風池在頸項¶
筋兩邉有病乃治之尋常不可妄施鍼灸亦不可輕於¶
吐下縁鍼灸傷經絡吐下動腑臟故也但當以除熱湯¶
浴之除熱散粉之除熱赤膏摩之又以臍中膏塗之令¶
兒處涼時以新水飲之新生無疾慎不可逆鍼灸逆鍼¶
<pb:KR3e0067_WYG_360-16b>¶
灸即忍痛動脈因而成癎河洛間土地多寒兒喜病痙¶
其俗生兒三日多逆灸以防之又灸其頰以防噤又決¶
舌下以去血江東吳蜀地温無此疾古方雖傳有逆鍼¶
灸之法今人不詳南北之殊便按方用之為害最多惟¶
田舎小兒任其自然皆無此患又云春夏不可下以小¶
兒腑臟輭弱易虚易實下之則下焦必虚上焦生熱熱¶
即増痰自非當下之病不可下也　嬰兒初生斷臍之¶
後宜着艾厚褁愛䕶若乳母不慎或因浴而水入臍或¶
<pb:KR3e0067_WYG_360-17a>¶
屎於䙀袍之内濕氣傷臍或解脱風冷所侵令兒臍腫¶
多啼不能乳哺即成臍風用裹臍法　通大小便法嬰兒¶
初生腹脹欲絶大小便不通急令婦人潄口汲咂兒胷¶
背心手足心臍下共七處以紅赤色為度須臾自通¶
胎肥生下肌肉厚遍身血色紅滿月以後漸漸肌瘦目¶
白晴粉紅色五心熱大便難時時生涎浴體法主之¶
又云胎怯生下面色無精光肌肉薄大便白身上無血¶
色時時哽氣多噦目無精采當浴體法主之　新生小¶
<pb:KR3e0067_WYG_360-17b>¶
兒煎益母草湯洗之則不生瘡又以薏苡葉煎湯浴則¶
一生少病小兒初生七日内患臍風撮口百無一活坐¶
視其斃良可憫哉惟有一法極驗世人罕知其兒齒齦¶
上有小泡子如粟米状但以温湯蘸熱帛褁手指輕擦¶
破即開口便安不用服藥或用真珠天麻丸治之　胎¶
驚風以孕婦調適乖常飲酒嗜慾忿怒撲責母有所觸胎¶
必感之或外挾風邪有傷於胎故子乗母氣生下即病¶
也其候月内常翻眼握拳噤咬口牙身腰强直涎潮嘔¶
<pb:KR3e0067_WYG_360-18a>¶
吐搐掣驚腮縮顖開口或頰赤或面眼青胎風眼合不¶
可誤作泄脾妄用温藥其有着噤撮口之&KR0124;亦此一種¶
之所𤼵也視其眉間氣色紅赤鮮碧者可治若黯黑者¶
不治虎口指紋曲入裏者可治紋反出外者不治治法¶
解散風邪利驚化涎調氣貼顖甚則以朱銀丸利之¶
　　初生方法¶
虎頭湯方(出聖惠方/)¶
　　虎頭骨(五/兩)苦參(四/兩)白芷(二/兩)¶
<pb:KR3e0067_WYG_360-18b>¶
　右用水一升煮二十沸入豬膽汁少許適寒温浴兒¶
治兒少小身熱李葉湯方(出聖/惠方)¶
　右用李葉不拘多少以水煮熱去滓適寒温浴兒¶
又方(出聖惠方/)¶
　用白芷根苗煎湯浴兒良¶
又方(出衛生寳鑑方/)¶
　用苦參煎湯浴兒良¶
浴體方(出衛生寳鑑方/)¶
<pb:KR3e0067_WYG_360-19a>¶
　　天麻末(二/錢)蝎尾(去毒/為末)硃砂(各半/錢匕)烏蛇肉(酒浸/焙)白礬¶
　　(各三/錢七)麝香(一錢/匕)青黛(三錢/七)¶
　右同研匀每用三錢水三碗桃枝一握并葉五七枚¶
　同煎至十沸温熱浴之勿浴背　御藥院名浴天麻¶
　散治小兒百日内𤼵搐真者不過三兩次必死假者¶
　頻𤼵不為重真者内生𤼵癎假者外傷風冷盖氣未¶
　實不能勝任乃𤼵搐也欲知假者口中氣出熱也治¶
　之可𤼵風邪用浴體塗顖法¶
<pb:KR3e0067_WYG_360-19b>¶
凡尋常浴兒(出聖惠方/)¶
　右以湯添水着少鹽浴兒後以粉傅之若無病勿數¶
　浴恐遇風冷令兒𤼵驚成癎¶
李梅湯(出聖/惠方)　浴兒辟温惡氣療百病去皮膚沙粟¶
　　桃根　梅根　李根(各一/把)細辛　蛇牀子(各一/兩)¶
　右都剉以水二斗煎至一斗澄濾候冷暖得所浴兒¶
　佳一方加麝香少許不用細辛蛇牀子¶
治新生兒卒寒熱不住不能服藥用六物莽草湯浴之¶
<pb:KR3e0067_WYG_360-20a>¶
　方(出聖惠方/)¶
　　莽草　丹參　蛇牀子　桂(各三/兩)菖蒲(半/兩)雷丸(一/斤)¶
　右剉碎水五升煮三五沸適寒温浴兒避日向隂處¶
治小兒卒客忤吐下乳哺面青黄色變弦急浴方(出聖/惠方)¶
　用錢七十文以水三升煮令有味適寒温浴兒¶
浴兒法(出聖惠方/)¶
　凡浴兒不可先㫁臍帶候洗了方㫁不致水濕可免¶
　傷臍風瘡等証仍以清油調髮灰傅臍凡洗兒並不¶
<pb:KR3e0067_WYG_360-20b>¶
　可用水打濕臍帶切宜戒之¶
又法(出聖惠方/)¶
　右用益母草(五/兩)剉水一斗煎十沸温浴面不生瘡疥¶
初生浴兒良日(出聖惠方/)¶
　　寅卯酉日大吉　壬申丁巳癸巳大㓙¶
　右用虎頭骨煎湯浴之令兒不驚辟邪惡氣¶
金虎湯(出聖惠方/)　治小兒驚辟惡浴¶
　　金(十/兩)虎頭骨(一/枚)¶
<pb:KR3e0067_WYG_360-21a>¶
　右以水一斗煮至七升候冷煖得所将用浴兒心安¶
　甚良¶
浴新生兒方(出聖惠方/)¶
　右用猪膽一枚煎湯在盆中取膽汁投於沸中適寒¶
　温以浴兒終身不患瘡切不得湯中入著生水¶
甘草法(出湯氏寳書/)¶
　妊婦臨月預辦甘草細切少許産卧時以綿褁沸湯¶
　泡盞内盖定收生之際急以軟帛褁指蘸甘草汁拭¶
<pb:KR3e0067_WYG_360-21b>¶
　其口次用黄連法¶
黄連法(出湯氏寳書/)¶
　産婦臨月内黄連細切搥碎將綿裹入百沸湯同用甘¶
　草一處泡入前法拭口次用硃蜜法¶
硃蜜法(出湯氏寳書/)¶
　用甘草黄連法拭口吐其惡汁稍定更與硃蜜安神¶
　定魄用硃砂一大豆細硏以蜜一蜆殻許和硃砂旋¶
　抹口中非獨鎮心安神能解惡物之毒一生免瘡痘¶
<pb:KR3e0067_WYG_360-22a>¶
　之患一方韭根汁灌之去惡血令兒無病¶
牛黄湯(出湯氏寳書/)¶
　先與硃蜜竟可與牛黄服牛黄法亦如硃蜜多少也¶
　牛黄益肝膽除熱定精神止驚邪辟惡氣除小兒百¶
　病也¶
猪乳法(出湯氏寳書/)¶
　取猪乳須令猪兒飲母次便撮着猪兒後脚起口自¶
　離乳急用手挼之即得乳矣非此法不可取也千金¶
<pb:KR3e0067_WYG_360-22b>¶
　張渙論初生嬰兒或未與乳産婦之乳未下亦可用¶
　猪乳代之此法甚良先用硃蜜而猪乳次之可免驚¶
　癎瘡痘¶
乳兒法(出湯氏寳書/)¶
　湯氏云顱&KR0479;論經夏中盛暑時乳母浴後或兒啼不¶
　可與乳能使兒成胃毒秋成赤白痢凡浴後可令定¶
　息良乆熱揉乳之乃無患也　千金論凡乳兒不過¶
　飽滿而止溢則成嘔吐乳或來猛取去挼後再乳凡¶
<pb:KR3e0067_WYG_360-23a>¶
　初乳時須常揑去宿乳然後與之兒若卧乳母當以¶
　臂枕之令乳與頭平令兒不噎母欲寤即奪其乳睡¶
　着不知飽足而成嘔吐父母交合之間乳兒卧於側¶
　或驚哭起不可乳兒氣亂未定恐傷兒　巢氏云兒¶
　啼未定氣息未調乳母勿遽以乳飲之固不得停滯¶
　胷膈而嘔吐此患有之可不必深慮也¶
擇乳母法(出湯氏寳書/)¶
　乳母者其血氣為汁也五情善惡悉是血氣所生凡¶
<pb:KR3e0067_WYG_360-23b>¶
　乳兒當宜善其喜怒之氣解忌勿乳兒必令逆也乳¶
　母形色惡陋甚多不可求備但無胡臭癭哮喘瘑疥¶
　癲癡白秃癧頸缺唇耳聾齆鼻臉瘡麻風癎疾獨眼¶
　跛足龜背背駝鬼形惡貌諸般殘患者餘皆可用也¶
　沾染之乆識性亦同猶如接木之造化也其理甚詳¶
　凡為乳母皆有節度已上諸候病中犯得者皆為惡¶
　疾候也¶
内八片錦¶
<pb:KR3e0067_WYG_360-24a>¶
　紅浄為安體則寧如逢紅黒便須驚更兼紅亂煎人¶
　甚轉下除驚藥有靈赤段輕㣲是外驚若如米粒熱¶
　非輕紅散多因喜怒乳搐搦将來豈得平忽逢相間¶
　有青色看来立便急風生逢青競碎風將起不見風疳¶
　氣隔澄亂投湯藥兼青紫急急醫治命免傾若如浄¶
　紫體還熱須知五臟有風生黑輕可治死還活紅青¶
　傷寒痰疾停赤青已受脾風了青黑脾風作慢驚紫¶
　細紅因驚六畜紫赤相間則痔成紫㸃若同如米粒¶
<pb:KR3e0067_WYG_360-24b>¶
　夾食傷寒論可聽紫散風傳脾臟裏紫青多渇即風¶
　癎隱隱紫深難療治去風痰毒命須還紅赤連兮非¶
　絶症必然乳母不相應有時兩手俱無見定知衝犯¶
　惡神明　已上歌訣無形但觀五色浮沉長短可定¶
　死生¶
　　　小兒面部氣色緫現¶
五位緫作流波泛濫隔窻照藍青色者驚積不散欲𤼵¶
風候其神彩觀覷不穏上上下下證變風生¶
<pb:KR3e0067_WYG_360-25a>¶
五位緫作閃爍燄射丹爐映火紅色者疾積壅盛悸増¶
進其神彩視物不定恍恍惚惚候變驚速五位緫作混¶
衮泥&KR0308;衣傅土墻黄色者食積癥傷欲作疳候或痞癖¶
有之其神㸔顧散漫昏昏沈沈其候寒熱潮發飲食不¶
惞氣粗短促困倦喜睡嘔噦㵼痢皆有之五位緫作濈¶
浮虚野露入谷白色者肺氣不利大腸滑泄水榖不分¶
欲作吐利其神眸凝濁失其精神朦朦朧朧性情不立¶
光滑全無五臟少實二水多虚或吐痢之後有失調補¶
<pb:KR3e0067_WYG_360-25b>¶
五位緫作漫漫黯黯塵灰稱覆黑色者傳不順證變即¶
逆候表裏有虧臓腑欲絶其血不榮其氣不衞榮衞失¶
序經絡流注凝滯於脉為疾急惡其神昏冒沈沈黙黙¶
者為人不乆¶
　　　虎口三關指掌圖¶
食不禁雜物未能克化今之患食癖疳積肚腑疼面黄¶
肚大脛小好覆冷地者得患皆由此也　嬰兒生下兩¶
月目瞳子成能識笑認人勿令生人抱之及不可見非¶
<pb:KR3e0067_WYG_360-26a>¶
常之物因成客忤百日任脈生能反覆乳母當適寒温¶
半嵗尻骨成乳母當令學坐二百日掌骨成當教匍匐¶
三百日臏骨成當教獨立周嵗膝骨成當令行步此皆¶
定法今富貴之家不按此法但令嬭子懐抱亦不令出¶
見風日亦不曽見地氣致令筋骨柔弱雖生嵗數亦未¶
能行誠非愛䕶之法余觀田舎小兒未嘗愛䕶及此終¶
日暴露拖泥帶土而絶無他疾者譬之草木生於深山¶
峻嶺及大澤之中容易合抱至於園圃竒林異果縱加¶
<pb:KR3e0067_WYG_360-26b>¶
培壅多有秀而不實者此豈貴賤之理有異哉¶
回氣法(出危氏得效方/)¶
　小兒初生氣欲絶者必因難産或冐寒冷所致不可¶
　使斷臍帶急烘綿絮包懐中以胎衣置火中燒仍以¶
　大紙捻㸃清油燒燃於臍帶上往來燎之使暖氣入¶
　腹須臾氣回方洗洗了即斷臍帶¶
聖惠方預治三証¶
　凡兒初生預防臍風着噤撮口最為急証十難救一¶
<pb:KR3e0067_WYG_360-27a>¶
　以軟帛包揩拭兒口牙根上如有黄筋兩條便用竹¶
　刀輕輕刮斷以猪乳㸃之¶
　又用黄連(半/錢)豉(三十/五粒)白米(四十/九粒)生甘草(二/寸)葱白(二/寸)¶
　以童子小便煎取三合兒初生未喫嬭前便以綿濡¶
　㸃藥口中二七滴逡巡兒腹中轉即利出臍糞後與¶
　喫嬭至七月已來每日滴三七滴永無此疾經極効¶
　也¶
　又方抱兒向明㸔臍上有赤脈直上於赤脈頭上灸¶
<pb:KR3e0067_WYG_360-27b>¶
　三壯可起死¶
封臍散(出醫方妙選/)¶
　　川當歸(半兩去/土蘆)天漿子(三/箇)亂髮灰(一錢燒/存性)¶
傅臍散(出直指方/)¶
　　𤓰蒂　南星　白歛　赤小豆(等/分)¶
　右為末每三錢用芭蕉自然汁調傅臍四邉¶
剃頭法(出集驗方/)¶
　初剃頭俱不擇日但於滿月日剃之盖風俗所尚前¶
<pb:KR3e0067_WYG_360-28a>¶
　此産婦未得出房滿月與兒俱出以謂胎髮穢惡恐¶
　觸神竈令小兒不安故用此日當就温暖避風處剃¶
　之即以生油杏仁膩粉頭上擦之以避風邪爾後剃¶
　頭皆宜用此¶
外臺崔氏初剃頭良日(出湯氏寳書/)¶
　　寅日丑日吉　丁日未日㓙不可剃令生瘡¶
塗&KR0479;法(出錢/氏方)　治寒傷百日内發搐¶
　　麝香(一字/七)蝎尾(去毒為末/半錢七)薄荷葉(半錢/匕)蜈蚣末¶
<pb:KR3e0067_WYG_360-28b>¶
　　牛黄末　青黛末(各一/字七)¶
　右同研匀熟&KR0037;肉為膏新綿上塗貼&KR0479;上四方可出¶
　一指許火上炙手頻熨百日裏外兒可用此塗治法¶
哺兒良日法以平定成日大吉其哺不得令鹹¶
　　又寅丑辰巳酉良　又男戊巳日不得女丙丁日¶
　　不得¶
小兒初生不飲乳及不小便(出百一選方/)¶
　右葱白一寸四破之以嬭汁三合銀石器煎至一合¶
<pb:KR3e0067_WYG_360-29a>¶
　灌之効曽氏女生兒移時不飲乳及不小便皆驚以¶
　為惡証急撿外臺得此方用之¶
木𤓰丸(出百一/選方)治兒初生下口中穢惡不盡入喉中即¶
　便自然吐纔啼聲一𤼵則又咽下因生黑疾¶
　　木𤓰　麝香　膩粉　木香　㯽榔(末各/一字)¶
　右水煮麵糊為丸如小黄黍米大每服一二丸甘草¶
　水下不拘時候¶
米粉丸(出經驗/良方)治小兒初生下遍身無皮俱是紅肉¶
<pb:KR3e0067_WYG_360-29b>¶
　宜速以白占米研為細末乾撲候皮肉生就方止¶
陀僧散(出經驗/良方)治小兒生下遍身如魚泡又如水晶破¶
　則成水流滲又生¶
　用蜜陀僧研入紗絹滲之仍服局方蘇合香丸¶
雄黄丸(出御藥/院方)治小兒諸般驚顫瘈初降誕下便與乳¶
　母帶辟諸忤之氣¶
　　雄黄(一/兩)白龍腦(一/分)虎頭骨(炙三/分)麝香　猴猻頭骨¶
　　乳香(各一/分)降真香(末/)箋香　白膠香　鬼臼(去毛/各一)¶
<pb:KR3e0067_WYG_360-30a>¶
　　(兩為/末)大蛇頭(一枚/炙)¶
　右細研匀用熟&KR0037;肉和丸如彈子大初降誕兒煎熱¶
　一丸次用緑絹袋子帶一丸於身辟一切驚忤之氣¶
茯苓丸(出直/指方)治小兒初出胞胎其聲未𤼵急以手拭掠¶
　其口令惡血浄盡不得下咽則無他病若拭口不盡¶
　惡穢入腹則腹滿氣短不能飲乳或産婦取冷過度¶
　胎中受寒則令兒腹痛不肯飲乳惡穢入腹宜用¶
　　赤茯苓　川黄連　枳殻(炒等/分)¶
<pb:KR3e0067_WYG_360-30b>¶
　右為末煉蜜丸桐子大毎一丸乳汁調灌下¶
丁香散(出直/措方)治惡穢入腹令兒嘔吐不止方¶
　　木香　乾生薑　茯苓　甘草(焙各/一分)酸木𤓰　丁¶
　　香(各等/分)¶
　右粗末一捻水煎以綿沾與之¶
初生小兒産下有皮膜如橊子膜褁舌或遍舌根(出肘/後方)¶
　可以指甲刺破令血出燒礬灰細研傅之半菉豆許¶
　若不摘去兒必啞¶
<pb:KR3e0067_WYG_360-31a>¶
水銀膏(出聖/惠方)療小兒噤其病在喉中如麻豆許令兒沬¶
　不能乳哺¶
　右取水銀如米粒與服覺病無早晩水銀下咽便愈¶
　以意量之不過小麻子許與服也¶
治小兒不能乳(出聖惠方/)¶
　右用雀屎四枚為末着乳頭飲兒兒大十枚¶
通便法(出危氏效方/)¶
　小兒初生大小便不通腹脹欲絶者急令婦人以温¶
<pb:KR3e0067_WYG_360-31b>¶
　水潄口了吸咂兒前後心并臍下手足心共七處每¶
　一處凡三五次𠻳口吸咂取紅赤為度須臾自通不¶
　　無生意有此證遇此法可謂再生¶
保命散(出醫方/妙選)治初生七日間胎毒者其舌上有白屑¶
　如米連舌下有膜如石橊子大令兒語不𤼵如鵞口¶
　状名曰鵞病¶
　　白礬(一分/燒灰)馬牙硝(半兩/細研)硃砂(一分/水飛)¶
　右同再研每服一字取白鵞糞以水攪取汁調塗舌¶
<pb:KR3e0067_WYG_360-32a>¶
　上頷頰内未用藥時先以手指纒亂髮指拭舌上垢¶
　然後使藥傅之¶
治小兒出腹六十日舌上喉裏齗腭上有物如蘆籜貯¶
　水状者右以綿纒上針鋒如米刺以決之令去一刺¶
　且止若不消待明後日各一刺不過冄刺愈¶
孩子要用藥物¶
　　硃砂　牛黄　麝香　蘆薈　青黛　蛇黄　犀¶
　　角　蜣螂　虎頭骨　蝸牛殻　蜈蚣　雀兒飯¶
<pb:KR3e0067_WYG_360-32b>¶
　　瓮天竺黄　白藥　竹瀝　吹鼻散　虎睛　鈎¶
　　籐飲子　虎骨　紫雙丸　錦灰　五味虎睛丸¶
　　封臍散　烙臍丸　髮灰　好綿(一/兩)黒散子　胡¶
　　粉紙燭(柔粉入紙作燭/防暖撮口須要)綿繩子(要繫/臍)¶
　已上藥物入月皆須是一一題記恐與産婦藥相雜¶
藏胎衣法¶
崔氏凡藏胎衣法¶
　凡胎衣先以清水洗之勿令沙土草汚又以清酒洗¶
<pb:KR3e0067_WYG_360-33a>¶
　之仍内錢一文在衣中盛於新瓶内以青帛褁之其¶
　瓶口上仍宻盖頭且置便宜處待滿三日然後依月¶
　吉地向陽髙燥之處入地三尺埋之瓶上土厚一尺¶
　七寸仍須牢築令兒長壽有智慧若藏衣不謹為猪¶
　狗所食者令兒癲狂蟲蟻食者令兒病惡鷹犬鳥食¶
　之令兒兵死近社廟傍者令兒見鬼近深水洿池令¶
　兒溺死近故竈傍令兒驚惕近井傍令兒聾盲弃道¶
　路街巷者令兒絶嗣無子當門戸者令兒聲不出耳¶
<pb:KR3e0067_WYG_360-33b>¶
　聾若水流下令兒不育棄於火裏者令兒生爛瘡著¶
　抹木頭者令兒自絞死如此諸忌皆須慎之¶
又安産婦及藏胎衣天徳月空法¶
　　正月(天空德在在丙丁/月          壬)　二月(天空德在在甲申/月          庚)¶
　　三月(天空德在在丙壬/月          壬)　四月(天空德在在甲辛/月          庚)¶
　　五月(天空德在在丙乾/月          壬)　六月(天空德在在甲甲/月          庚)¶
　　七月(天空德在在丙癸/月          壬)　八月(天空德在在甲艮/月          庚)¶
　　九月(天空德在在丙丙/月          壬)　十月(天空德在在甲乙/月          庚)¶
<pb:KR3e0067_WYG_360-34a>¶
　　十一月(天空德在在丙巽/月          壬)　十二月(天空德在在甲庚/月          庚)¶
　凡藏胎衣皆依此法天德月空處埋之若有遇反支¶
　者宜以衣内新瓶盛宻封塞口挂於宅外福德之上¶
　向陽髙燥之處待過月然後依法埋藏之大吉¶
又法¶
　甲寅旬日十日不得藏埋胎衣以瓶盛宻封安置空¶
　處度十日即藏埋之¶
又法¶
<pb:KR3e0067_WYG_360-34b>¶
　甲辰乙巳丙午丁未戊申此五日亦不藏胎衣還盛¶
　瓶中宻塞勿令氣通挂着兒生處過此五日即埋之¶
　亦不得更過此日¶
又法¶
　甲乙日生兒丙丁日藏衣吉　丙丁日生兒戊巳日¶
　藏衣吉　戊巳日生兒庚辛日藏衣吉　庚辛日生¶
　兒壬癸日藏衣吉¶
小兒初生搜口法一(出保嬰方/)¶
<pb:KR3e0067_WYG_360-35a>¶
　嬰兒初出母胎愚老娘不明保嬰之法兒啼一聲則¶
　口中惡物嚥入喉腹令兒多病亦多瘡疹凡有孕婦¶
　臨月之家前一二日備下甘草黄連各半錢沸湯浸¶
　至次日去滓入細硃砂少許候兒初出母胎老娘即¶
　用左手托住嬰兒肩背以右手輕提兩足令兒倒啼¶
　一聲吐出口中惡物隨手用綿包手指蘸甘草藥水¶
　搜兒口中令浄然後以温水浴之能令兒不驚哭後¶
　出瘡疹必輕長大病亦少此乃保嬰之第一法也¶
<pb:KR3e0067_WYG_360-35b>¶
小兒初生斷臍法二(出保嬰方/)¶
　初生斷臍者忌用冷鐡刄器盖嬰柔弱易引寒氣入¶
　腹冷臟腑滑㵼多致生病宜用火炙剪刀乗熱㫁之¶
　更就斷臍袋上着艾如麥粒灸二十壮助暖氣入腹¶
　則臟腑堅固元氣充實令子病少壽長大有益焉¶
小兒初生洗浴法三(出保嬰方/)¶
　小兒初生浴法先用虎骨一兩搥碎入連根葱白三¶
　莖同熬數沸去滓以猪膽一枚取汁入浴湯攪匀温¶
<pb:KR3e0067_WYG_360-36a>¶
　熱自手至足遍浴洗令子肌膚通身瑩浄以後不生¶
　瘡癬可無驚風之患¶
将䕶小兒法(出保嬰方/)¶
　小兒初生先要乳母将息氣體平和為上盖熱即生¶
　風冷即傷氣乳母受病兒亦感之況初生小兒肌膚¶
　軟脆膓胃細㣲宜得乳母按時乳之無令兒饑亦不¶
　可令兒傷飽易致嘔吐切要調和臟腑所用襁褓衣¶
　絮宜時令見風日洗曝乾浄若見天氣中和令乳母¶
<pb:KR3e0067_WYG_360-36b>¶
　抱兒日中嬉戲便氣血通流筋骨強勁外邪不侵每¶
　見富貴之家怜惜太過厚之以綿飽之以乳食閉於¶
　帷帳兒受客熱多致驚癎不保其生纔有此證急令¶
　乳母依前法調理随兒所感治之當服之藥如紫霜¶
　丸五色之類選而用之¶
拭兒口法(出澹寮方/)¶
　嬰兒在胎口有惡物生下啼聲未出急令軟綿拭口¶
　惡汁古人有黄連甘草法硃蜜法猪乳法用之則免¶
<pb:KR3e0067_WYG_360-37a>¶
　惡物嚥下伏之於心遇天行時氣乆染不除乃乘於¶
　心心主血脈得熱而散流溢於胃胃生肌肉𤼵出於¶
　外故成瘡疹之候世之小兒無有可免者或幼年不¶
　出年至四十餘者亦未能免此嗚呼今之醫者殊不¶
　知病之源流初生拭口若依此法得免痘瘡之患或¶
　有時氣侵染只生膚瘡細疹前輩方書雖多未嘗講¶
　究及此余嘗遇至人得其妙理況試之累驗故編集¶
　成此方¶
<pb:KR3e0067_WYG_360-37b>¶
汞粉法(出醫方妙選/)¶
　嬰兒初生第一日纔㫁臍綳袍訖㸔兒形色若面紅¶
　潤色赤啼聲響快者宜用汞粉半錢旋旋令兒吮之¶
　良乆有臍糞便下為佳次用甘草法¶
甘草法(出醫方妙選/)¶
　用好原州甘草中指一節許拍碎以水二蜆殻煎一¶
　蜆殻以綿纒蘸令兒吮之令吐出惡汁為佳若服一蜆¶
　殻不吐即不須更服不問嬰兒虚實寒熱皆須服之¶
<pb:KR3e0067_WYG_360-38a>¶
　次宜用硃蜜法¶
硃蜜法(出醫方妙選/)¶
　好硃砂一大豆許細研水飛煉赤蜜一蜆殻㸔稀稠¶
　和成膏每用一豆大乳汁化下時時滴口中三日内¶
　用三粒臨時更㸔形色多青白啼聲不響即不須服¶
　次用牛黄法¶
牛黄法(出醫方妙選/)¶
　用真牛黄一錢許用好蜜煉熟和成膏每服一大豆¶
<pb:KR3e0067_WYG_360-38b>¶
　大乳汁化時時滴口中形色不實者不宜多服若嬰¶
　兒胎熱或身體黄色宜多服之¶
嬰兒初生至滿月内常時時旋取猪乳滴口中最為佳¶
　法(出醫方妙選/)¶
刺泡法(出危氏方/)¶
　小兒纔生下即死用此法可救活急㸔兒口中懸舌¶
　前腭上有泡手指摘破用帛揑拭血令浄若血入喉¶
　即不可治小兒初生六日温膓胃壮血氣方(出肘/後方)煉¶
<pb:KR3e0067_WYG_360-39a>¶
　成硃砂如大豆許細研以蜜一&KR0037;大熟調以綿温取¶
　令兒吮之一日令盡¶
小兒初生褁寒(出澹寮方/)¶
　候浴水未得且以綿絮包褁抱大人懐中暖日亦當¶
　如此雖暑月亦未可遽去綿絮漸漸去之乍出母腹¶
　防冷氣也預煎下沸湯以瓶收之臨用漸暖不犯生水¶
　則兒不生瘡如此一月為佳矣¶
小兒初生服藥(出澹寮方/)¶
<pb:KR3e0067_WYG_360-39b>¶
　急以綿褁指拭盡口中惡血若不急拭啼聲一出即¶
　入腹成百病矣亦未須與乳且先搥破黄連浸湯取¶
　濃汁調硃砂細末抹兒口中打盡腹中舊屎方可與¶
　乳兒若多睡聽之勿强與乳則自然長而少病¶
地黄湯(出傅/氏方)初生嬰兒吞惡血方¶
　　赤芍(三/錢)當歸(二/錢)桂心(一/錢)茯苓(二/錢)山藥(三/錢)芷稍(二/錢)粉¶
　　草(三/錢)生地黄(三/錢)¶
　右等分為末每服半錢生地黄湯調下¶
<pb:KR3e0067_WYG_360-40a>¶
治小兒初生用五香湯熬水洗之(出德生堂經驗方/)¶
　　茅香　藿香　陵苓香　檀香　木香(各二/錢)¶
　右㕮咀水一升熬湯濾去滓以温水洗小兒極妙¶
治小兒一嵗至兩嵗無故乾號(出本草/)¶
　右取夜明砂&KR0392;擣為散任意拌飯喫食與喫三嵗¶
治小兒初生九日助榖神以導達腸胃(出本草/)¶
　研粟米煮粥飯厚薄如乳毎日研與半粟榖哺兒¶
浴兒易長(出本草/)¶
<pb:KR3e0067_WYG_360-40b>¶
　以兠納香與茒香栁枝合為湯浴小兒易長¶
治小兒新生三日應開腸胃助榖神用糯粳米濃煎汁¶
　飲如乳酪與兒大豆許數含飲之頓與三豆¶
令兒無病(出本草/)¶
　小兒初生取韭根搗汁灌即吐惡血令無病¶
治小兒未滿月著驚似中風欲死者(本草方/)¶
　用硃砂以新汲水濃磨汁塗五心上兩手心兩脚心¶
　胷立差最有神驗¶
<pb:KR3e0067_WYG_360-41a>¶
治小兒速語(出本草/)¶
　以社酒内小兒口中¶
小兒初生¶
　以虎骨煎湯浴其孩長大無病¶
　　　臍風撮口(附論/)¶
臍風者㫁臍之後為水濕風冷所乗風濕之氣入於臍¶
而流於心脾遂令肚脹臍腫身體重着四肢强直日夜¶
啼不能吮乳其疾𤼵為風搐若臍邊青黒撮口不開是¶
<pb:KR3e0067_WYG_360-41b>¶
為内搐不治爪甲黑者即死其或熱在胷堂伸引弩氣¶
亦令臍腫可與千金龍膽湯如前三者受病療之非一¶
朝夕大抵裏氣鬱結壅閉不通並用取下胎毒天麻丸¶
定命丹硃銀丸輩可量與之千金論云小兒始生其氣¶
尚盛若有㣲患即須下之若不時下則成大疾疾難療¶
矣紫霜丸紫丸子可量用之　撮口者面目黄赤氣息¶
喘急啼聲不出盖由胎氣挾熱驚風邪入臍流毒心脾¶
之經故令舌强唇青聚口撮面飲乳有妨若口出白沫¶
<pb:KR3e0067_WYG_360-42a>¶
四肢冷者不可投藥其或肚脹青筋吊脹卵疝内氣引¶
痛皆膓胃鬱結不通致之治法貴平踈利撮口最為惡¶
候一月内見之尤急綳㫁臍後為水濕所傷或屎在綳¶
袍之内乳母失於覷當換綳濕氣所浸及當風解脱風¶
濕之氣傷於内即令腫突多啼漸致風搐也先撮口而¶
生驚乃此候也　初生當洗浴然斷其臍後便當以&KR0836;¶
艾封褁之或灸數壮勿令犯濕若先㫁臍然後洗浴揩¶
拭不乾或為邪氣所傷或為水入臍中皆致臍瘡也瘡¶
<pb:KR3e0067_WYG_360-42b>¶
過百日者雖差或風邪入裏則變為癎矣　小兒患諸¶
風疾傳入惡候至於撮口病至危急凡有臍風撮口鎖¶
肚撮口弔膓撮口卵疝撮口諸病悉本於風風入心脾¶
俱能撮口者皆由結鬱於中肝及腸胃閉澁不通氣不¶
能化腹中滿脹肚上青筋以撮口為常則候轉深豈可¶
投藥應急用珍珠天麻丸利之纔通疾去氣和兒活在¶
用者敬信而已¶
　　　方¶
<pb:KR3e0067_WYG_360-43a>¶
封臍散　巢氏曰因浴兒水入臍中或尿濕綳袍臍中¶
　受濕腫爛成瘡或解脱風邪所襲入於經絡則成風¶
　癎若臍腫爛不乾久則𤼵搐¶
　　甑帶灰　亂髮灰　白薑灰　紅綿灰(四灰不可/加别灰)¶
　　南星　白歛　當歸　赤小豆　五倍子(一錢/末)血¶
　　蝎　龍骨　赤石脂(煅/)海螵硝　百草霜　胭脂¶
　　(六味各半/錢别研)¶
　右為末濕則乾摻乾則清油塗忌生水¶
<pb:KR3e0067_WYG_360-43b>¶
撮風散¶
　　赤足蜈蚣(半條/炙)直殭蠶(七/箇)麝香(一字以上/三味别研)川烏(炮/)¶
　　半夏(薑/製)南星(薑/製)鈎藤　天麻(炮/)荆芥穗(以上六味/各一錢同)¶
　　(研和/煎藥)¶
　右為末猪乳或竹瀝或用東引槐枝十根各五寸槐¶
　枝入火煨候津液出拭去灰以烏驢乳或猪乳内浸¶
　以槐枝㸃滴口中¶
丹硃九　治小兒臍風撮口¶
<pb:KR3e0067_WYG_360-44a>¶
　　丹砂(研/)麝香研牛黄(研各/一錢)丁香　白附子　鐵粉¶
　　半夏(湯洗之七/遍切焙)天麻　天南星(各半/兩)¶
　右搗研為末用粳米飯丸如蔴子大每服五丸荆芥¶
　湯下空心午後各一服量兒大小以意加之¶
天麻丸(出危/氏方)治因斷臍後為水濕風冷所乗入於臍流¶
　於心脾遂令肚脹臍腫身體重着四肢柔直日夜多¶
　啼不能吮乳甚則𤼵為搐此藥散驚下痰凡釣腸鎖¶
　肚撮口皆可用¶
<pb:KR3e0067_WYG_360-44b>¶
　　南星(炮二/錢)白附子(炮/)牙硝　天麻　五靈脂　全¶
　　蝎(烙/)輕粉(半/錢)巴霜(一/字)¶
　右為末稀糊丸蔴子大每服一丸薄荷薑煎泡湯送¶
　下若臍邉青黑及爪甲黑者不治¶
益脾散(此方在本&KR0124;散後/)¶
　四君子湯加陳皮厚朴木香薑&KR0037;煎服¶
辰砂膏(出直/指方)治噤風眼閉口噤啼聲漸小舌上聚肉如¶
　粟状吮乳不得口吐白沫大小便皆通盖由胎中感¶
<pb:KR3e0067_WYG_360-45a>¶
　受熱氣流毒於心脾故形見於喉舌或為風邪擊搏¶
　致之¶
　　辰砂(三/錢)硼砂　馬牙硝(各一/錢半)元明粉(二/錢)全蝎　真¶
　　珠末(各一/錢)麝香(一/字)¶
　右為末好細紙封褁自然成膏每服一豆粒許治諸¶
　驚月内用乳汁調傅乳頭上吮下金銀薄荷湯下有¶
　潮熱甘草湯服¶
蝎稍散(出危/氏方)治百日内撮口臍風及胎風¶
<pb:KR3e0067_WYG_360-45b>¶
　右用蝎稍四十九箇毎一箇用薄荷葉捲定以綿扎¶
　放砂銚中滚轉炒令薄荷乾酥為度冄用白殭蠶四¶
　十九箇生薑炒乾去絲嘴同為末以腦子生麝香少¶
　許研匀紫雄鷄肝三片煎湯調下¶
撮風散(出直/指方)治撮口¶
　　紫脚蜈蚣(半條/炙)鈎藤(一/分)硃砂　直殭&KR0094;　蝎稍(各/一)¶
　　(錢/)麝香(一/字)¶
　右為末每服一字取竹瀝調下竹瀝解熱¶
<pb:KR3e0067_WYG_360-46a>¶
神灰散(出聖/惠方)治小兒臍風腫¶
　　雄䑕(七枚兩頭/尖者是)乾薑(&KR0037;大/一塊)甑帶一團　緋錦(灰/)胡¶
　　粉(炒如/金色)白石脂(各半/兩)¶
　右燒為灰存性相和細研加少許麝香為散㸔臍欲¶
　落不落即封臍便差如未患傅之終不患也焼藥時¶
　不得令有别灰入外臺方無白石脂甑帶聖恵方無¶
　白石脂而有錦灰¶
控痰散(出聖/惠方)治噤口風撮臍風¶
<pb:KR3e0067_WYG_360-46b>¶
　　蝎稍　甘草　銅青　膩粉　麝香(各等/分)¶
　一方加半夏南星生薑煎調前藥入猪乳㸃入口中¶
　吐下風疾¶
天漿子散(一名安臍散/出聖惠方)治小兒初誕㫁了臍便傅此散¶
　免一臘内疾¶
　　天漿子(三/枚)亂髮(燒灰存/性半錢)蜈蚣(二寸/焼灰)羚羊角(燒灰/一錢)麝¶
　　香(一小/豆大)¶
　右研令極細纔㫁臍了便用少許傅之¶
<pb:KR3e0067_WYG_360-47a>¶
&KR0008;風散(出方醫/大成)噤風者(一名/着禁)曰胎受熱毒流於心脾或¶
　生下為風邪侵襲自滿月至百二十日見此名犯風¶
　禁不止　撮口者初生臘乃娩七日也由胎受風熱¶
　入臍流毒心脾之經或成臍風胎風鎖肚弔腸卵疝¶
　等證皆令氣促舌强唇青撮口如囊不乳其証面目¶
　黄赤撮口不乳　臍風由㫁臍為水濕風冷之氣流¶
　於心包絡或綳袍尿濕所浸或當風解脱為風邪所¶
　襲能令臍腫爛四肢柔不直多啼不乳先撮口而生¶
<pb:KR3e0067_WYG_360-47b>¶
　驚若臍邊青黒撮口不閉是為水搐不治爪甲青黑¶
　即王氏曰其或熱在胷堂伸引努氣亦令臍腫(千金/龍膽)¶
　(湯在胎/驚&KR0124;)　小兒始生其氣尚盛若有疾病即須下之¶
　若不時下則成大疾小兒在胎受病非一大扺裏氣¶
　鬱結壅閉不通並宜散胎毒(紫霜九五積丸/熱盛四順飲)　法當¶
　先與&KR0008;風散次與吐取(控痰/湯)次為和胃(益脾/散)方與利¶
　風驚撮風散¶
　　蜈蚣(一條/炙)全蝎(七/箇)直殭蠶(一錢/炒)瞿麥(半/錢)半夏(半/錢)¶
<pb:KR3e0067_WYG_360-48a>¶
　右為末鵞管吹入鼻中入如噴&KR0329;啼呌則可醫一方¶
　無半夏用薄荷湯調服¶
錦灰散(出聖/惠方)治小兒初生至七日臍風發腫欲落者¶
　　錦帛(焼灰㣲存/性一錢)雄䑕糞(㣲炒/七枚)大&KR0037;(去核/三分)麝(研一/錢)¶
　右搗研為末散㸔臍欲下落即用藥封之切忌風入¶
　一方有胡粉半兩¶
香礬散(出聖/惠方)治小兒㫁臍之後不乾及膿出耳中¶
　　枯礬(半/兩)龍骨(一/錢)黄丹(一/錢)麝香(少許/研)¶
<pb:KR3e0067_WYG_360-48b>¶
　右為細末毎用乾摻之¶
立聖散(出直/指方)治小兒口噤¶
　　蝎稍(七/箇)乾蜘蛛(一箇去口足先以新竹於大上炙/取竹油一箇蛤殻許乃竹瀝也浸)¶
　　(蜘蛛一宿/炙令焦)¶
　右同末研極細入膩粉少許每一字用乳汁調時時¶
　滴入口中¶
鈎藤湯(一名撮口散/出聖惠方)治小兒初生撮口¶
　　鈎藤　升麻　黄芩(去黒心/各半兩)蜣螂(二枚去翅/足㣲炒)¶
<pb:KR3e0067_WYG_360-49a>¶
　右麄擣篩每服一錢水一小盞入蘆根半分煎取五¶
　分去滓放温徐徐服量兒大小加減一方有甘草用¶
　甘草湯時時㸃之¶
當歸散(出直/指方)治小兒着臍風汗出¶
　　當歸(切焙/半兩)甘草(炙剉/一分)鉛丹(研半/分)¶
　右除鉛丹外擣為散入鉛丹合研令匀以傅臍中瘥¶
安臍散　治臍中汗出或赤腫臍痛或因水與乳入臍¶
　所致¶
<pb:KR3e0067_WYG_360-49b>¶
　右當歸為末傅蝦䗫燒灰白石脂末油髮灰傅皆可¶
蘗墨散　治小兒斷臍後為水濕所傷或綳袍濕氣傷¶
　於臍中或解脱風冷所乗致令小兒四肢不和臍腫¶
　多啼不乳哺宜速療之¶
　　黄蘗(末/)釡下墨煤　亂髮(燒灰存性/各等分)¶
　右為細末每用少許傅之¶
蜈蚣方　治口噤不開不能收乳¶
　　赤脚蜈蚣(半枚去足/炙令焦)¶
<pb:KR3e0067_WYG_360-50a>¶
　右為末入麝香少許以猪乳一合和之分三服猪乳主¶
　小兒口噤不開最良¶
麝香散　治小兒生下三四日臍風撮口者盖因生下¶
　時剪臍不定傷動臍帶外風入臍故有此症下乳不¶
　得其候面青啼聲不出唇青口撮若口出白沫四肢¶
　逆冷此惡候也¶
　　赤脚蜈蚣(半條/酒炙)麝香(少/許)川烏尖(三箇/生)¶
　右為末同麝香研極細每半字先吹入鼻内連嚏可¶
<pb:KR3e0067_WYG_360-50b>¶
　治用前金銀薄荷湯調下此方治小兒驚風尤妙若¶
　初生孩兒更斟酌多寡用之¶
蜘蛛方　治噤口不開不能吮乳¶
　　蜘蛛(一枚去足及口/炙令焦細研)¶
　右用猪乳一合調和為三服徐徐灌之神効牙疳亦¶
　用蜘蛛并麝香¶
胡粉散　治臍瘡腫濕經乆不瘥若至百日即危急宜¶
　用¶
<pb:KR3e0067_WYG_360-51a>¶
　　胡粉(一錢/為末)乾薑(一錢燒灰/灰為末)白石脂(一錢燒/存性)¶
　右同冄研細用藥一字至半錢傅臍中時時用¶
麝香散　治小兒初生胎熱撮口¶
　　麝香(研/)丹砂(研各/一錢)蛇蜕皮(一尺炙令/赤為末)¶
　右細研為末每用半字匕津唾調塗兒唇上日五七¶
　次¶
金黄散　治嬰臍瘡不瘥風氣傳於經絡變為癎疾者¶
　　川黄連(一/錢)胡粉(一/錢)龍骨(一錢燒/灰另研)¶
<pb:KR3e0067_WYG_360-51b>¶
　右為末每用少許時時傅臍一方加亂髮灰¶
三灰散　治小兒臍濕逾月不止¶
　　乾蝦蟇(燒/)白礬(燒/)皂筴子(燒各/一分)¶
　右細硏少少傅臍中一方蝦蟇燒為末封臍¶
烙臍丸¶
　　豆䜴(一/分)黄蠟(一/分)麝香(少/許)¶
　右同搗令爛熟稔作餅子斷臍訖安臍上灸三壮艾¶
　炷如小麥大若不啼灸至五七壮灸了以封臍散封¶
<pb:KR3e0067_WYG_360-52a>¶
　之不得令濕著恐臍腫¶
白龍散　治小兒風臍¶
　　天漿子(有虫者/一枚)白殭蠶(直者炒/一枚)¶
　右搗羅為細散入膩粉少許以薄荷自然汁調灌之¶
　取下毒物神效量兒大小分二服亦得¶
牡蠣散¶
　　牡蠣(一/枚)蝦蟇(一/枚)¶
　右并燒灰細研如粉每以少許傅臍中甚驗¶
<pb:KR3e0067_WYG_360-52b>¶
甘草散　治小兒臍風汁出¶
　　甘草(炙/剉)螻蛄(炙焦各/一分)¶
　右搗羅為末摻傅臍中瘥¶
枯礬散(一名白/龍骨散)治嬰兒因臍風傷於外致臍瘡不乾¶
　　白礬(煅/)白龍骨¶
　右等分為末毎用少許傅之方用枯礬白末貼之¶
烏蛇散　治初生小兒撮口不收乳飲¶
　　烏蛇(酒浸去皮骨炙/令黄熟半兩)麝香(一分/研)¶
<pb:KR3e0067_WYG_360-53a>¶
　右将烏蛇搗羅為末同麝香冄研匀每服半錢煎荆¶
　芥湯調灌之¶
治臍風濕腫¶
　右以鹽䜴相和炙熱安臍上再用黄栢末傅之¶
治小兒撮口病先拭小兒口傍令見血用之¶
　右取雀甕搗汁用生䑕婦并雀甕汁塗之小兒多患¶
　此病漸漸撮口不得飲乳者是¶
杏骨膏(出聖/惠方)治小兒臍腫汁出乆不瘥¶
<pb:KR3e0067_WYG_360-53b>¶
　　杏仁(半兩湯/浸去皮)猪牙頰骨中髓(半/兩)¶
　右先研杏仁如膏加髄和令匀以塗臍中¶
甘草湯(出聖/惠方)治撮口取吐¶
　　甘草(生一/錢)¶
　右剉煎服令吐出痰涎却以猪乳㸃入口中即瘥¶
蜈蚣丸(出聖/惠方)治小兒撮口¶
　　赤脚蜈蚣(一/條)棘剛子(五/枚)¶
　右二味燒成灰飯和為丸如麻子大每服三丸至五¶
<pb:KR3e0067_WYG_360-54a>¶
　丸乳汁下一方焼為末用一字飲湯調下¶
牛黄竹瀝散(出危氏/効方)治小兒胎風熱撮口法噤亦治心¶
　熱𤼵驚¶
　　牛黄(研一/分)淡竹瀝(半/合)¶
　右每服牛黄一字七用淡竹瀝調下一二嵗兒服之¶
　三四嵗兒毎服半錢日三服量兒大小以意加減一¶
　方猪乳㸃口中¶
螵蛸散(出聖/惠方)治小兒臍中血若臍中膿出令乾¶
<pb:KR3e0067_WYG_360-54b>¶
　右用胭脂海螵蛸為末油調搽¶
蝸牛散(出聖/惠方)治小兒胎熱撮口¶
　　蝸牛子(十枚去殻/細研如泥)蒔蘿末(半/分)¶
　右同研匀用妳汁和塗於口畔立瘥¶
烏槐散(出聖/惠方)治撮口當兩乳中髙下平以線量灸之三¶
　壮起死仍用後方¶
　　烏驢乳(一兩/合)東引槐枝(十根各/長三寸)¶
　右以煻灰煨槐枝入火一半出頭一半津出取枝拭¶
<pb:KR3e0067_WYG_360-55a>¶
　却灰内於驢乳浸須臾便以槐枝㸃兒乳間大驗¶
白石脂膏(出聖/惠方)治小兒臍赤腫汁出不止初生未滿月¶
　多啼哭致使臍中血出¶
　右用白石脂一兩研為散熬令温撲臍中日三未愈¶
　冄貼仍不得剥掲¶
又方(出海上名方/)¶
　綿不拘多少燒灰為末乾摻之傅氏活嬰方名綿灰¶
　散一方舊者亦佳¶
<pb:KR3e0067_WYG_360-55b>¶
治臍傷水腫(出醫方集成/)¶
　用肉桂碎如米粒大炙熱熟絹帛兠包熨臍即安¶
治臍赤腫(出醫方集成/)¶
　以杏仁爛研傅¶
牛沫方(出聖惠方/)¶
　取未行牛口沫塗兒口及額上即效¶
治小兒口噤乳不下(出聖惠方/)¶
　用白棘燒末水服一錢匕或塗乳上¶
<pb:KR3e0067_WYG_360-56a>¶
治小兒臍濕将爛若不早治即成臍風或赤腫及膿水¶
　出(出聖惠方/)¶
　右以當歸為細末乾摻濕處一方用胡粉等二味相¶
　和傅臍中頻用自瘥試之最騐此一方傅而乾後因¶
　尿入瘡病復作又一貼愈¶
治臍腫(出危氏効方/)¶
　右先用荆芥水洗了葱葉一皮火上炙過地上出火¶
　毒以手指甲刮薄内搭放腫處次日便消用通心飲¶
<pb:KR3e0067_WYG_360-56b>¶
殭蠶方(出聖/惠方)治撮口面目黄赤氣息喘急啼聲不出盖¶
　由胎氣挾熱流毒心脾故令舌强唇青聚口撮面飲¶
　乳有妨及𤼵噤口者¶
　用直殭蠶二枚去嘴畧炒為末蜜調傅唇中效晩蠶¶
　蛾二枚炙黄為末蜜傅亦得¶
治小兒撮口風但㸔舌上及上下腭有瘡如粟米大者¶
　是也¶
　以指甲刮破用蜈蚣生研傅兩頭間立差如無生以乾¶
<pb:KR3e0067_WYG_360-57a>¶
　作末㸃之¶
治小兒臍風¶
　用獨頭蒜切片安臍上以艾灸口中有蒜氣即止立¶
　効¶
治小兒撮口病¶
　取夜合花枝濃煮汁拭口并洗¶
治小兒臍風腫濕乆不瘥(出聖惠方/)¶
　用蜜蜂房燒末傅之¶
<pb:KR3e0067_WYG_360-57b>¶
治小兒未滿月不飲乳亦不哭口吐白沫者¶
　用丁香七粒同乳汁於磁器内煎灌即愈¶
治小兒臍風鎖口(出聖惠方/)¶
　歌曰臍風鎖口為何縁千箇醫來千箇難收取猢猻¶
　抛下糞乳調吃下便安然¶
治小兒撮口風(出聖惠方/)¶
　歌曰小兒撮口風猢猻糞最强燒灰兼妳汁塗口自¶
　宜良¶
<pb:KR3e0067_WYG_360-58a>¶
又方(出聖惠方/)¶
　取壁魚子細研作末毎服少許令兒吮之¶
又方(出聖惠方/)¶
　以初生時豆牙爛研以乳汁調與兒喫或生研絞取¶
　汁少許與服亦得¶
又方(出聖惠方/)¶
　以蝸牛子五枚去殻取汁塗口上已瘥即止¶
又方(出聖惠方/)¶
<pb:KR3e0067_WYG_360-58b>¶
　取栢樹白皮穿作小孔安於臍上以艾炷入栢皮孔¶
　中灸之即瘥¶
又方(出聖惠方/)¶
　以甑帶燒灰研傅之効¶
又方(出聖惠方/)¶
　以𤓰蔕燒灰研傅之良¶
治小兒生來臍内有汁出經乆不瘥方(出聖惠方/)¶
　右燒緋帛灰研傅臍中¶
<pb:KR3e0067_WYG_360-59a>¶
演山真珠天麻丸(出永&KR0124;/鈐方)治撮口弔腸鎖肚鬱結腹脹¶
　青筋阻乳急與踈利量重輕截風定搐¶
　　南星(炮/)天麻　白附子(炮各/一錢)膩粉(半/錢)巴霜(一/字)蕪荑¶
　　(炮/)全蝎(麵/炒)滑石(各一/錢半)¶
　右為末麵糊丸麻子大嬰兒三日三丸五日五丸七¶
　日七丸加青黛末名青黛丸薄荷湯茶清下¶
治小兒撮口臍風法(出保嬰方/)¶
　小兒生後至七日或臍口受風令兒生病宜囑老娘¶
<pb:KR3e0067_WYG_360-59b>¶
　或乳母每日晌午前後仔細㸔兒口内上腭但有粟¶
　米白泡随用手指輕輕磨破之可免他疾¶
治褓中小兒臍風撮口法(出德生堂經驗方/)¶
　右治小兒上下齗腭當口中心處若有白色如江豆¶
　大此病發之源也急以手爪正當中掐之自外而内¶
　掐令匝㣲血出亦不妨又於白處兩盡頭亦依此掐¶
　令内外㫁只掐令氣脈㫁不可見血破肉指爪勿令¶
　大銛恐傷兒甚此法乃東坡家藏方内具述趙郡一¶
<pb:KR3e0067_WYG_360-60a>¶
　老人用此治小兒已活千餘人矣信哉是言用之大¶
　應¶
治小兒撮口及𤼵噤方(出聖惠方/)¶
　右取䑕婦蟲絞取汁與兒少許服之¶
又方(出聖惠方/)¶
　右取棘科上雀兒飯瓮子未開口者取瓮子内物和¶
　妳汁研灌之¶
五聖散(出傅氏/活嬰方)治撮口¶
<pb:KR3e0067_WYG_360-60b>¶
　　朴硝(一/分)豆豉(二十/粒)白米(五十/粒)葱白(二/寸)甘草(炙一/分)¶
　右用童子小便半盞煎至二三分未乳前先用綿子¶
　拭口中一二次逡巡用之令兒腹中自轉然後䕶養¶
　至五七日冄用五七滴與之永無胎疾¶
蟬退散(出傅氏/活嬰方)治撮口¶
　　蟬退　蛇退　硃砂　麝香　腦子(各等/分)¶
　右研令匀㸃兒唇上有効¶
牛黄飲子(出傅氏活嬰方/)¶
<pb:KR3e0067_WYG_360-61a>¶
　　牛黄(另研/少毒)雄黄(另研/寒温)硃砂(另研/㣲寒)¶
　右等分為末淡竹葉煎湯㸃服¶
竹瀝湯(出傅氏活嬰方/)¶
　　硃砂　麝香(各等/分)¶
　右研細收之如用先将苦竹一束除去兩頭節火燒¶
　取油一二合入淡竹葉湯㸃服¶
五靈丸(出朱氏/集驗方)治臍風¶
　　南星(一/錢)五靈脂(一/錢)草烏(半錢/為末)¶
<pb:KR3e0067_WYG_360-61b>¶
　右用羊膽汁調貼之¶
又方(出澹寮方/)¶
　凡臍濕而腫者可用枯過白礬末腦子同傅然恐小¶
　兒肉嫩用礬則痛痛則啼哭而又努力迸損也莫若¶
　以烏賊魚骨為妙¶
治小兒口噤(出經驗良方/)¶
　右用麝香少許入大黑豆末中和乳飲之¶
治小兒臍風瘡厯年不瘥方(出子母祕録本草/)¶
<pb:KR3e0067_WYG_360-62a>¶
　右東壁土傅之¶
治小兒臍中汁出不止并赤腫¶
　用礬燒灰細研傅之¶
治小兒患風臍及臍瘡乆不瘥者(出本草/)¶
　以蝦蟇燒杵末傅之日三四度瘥¶
治小兒口噤(出本草/)¶
　右以蛇苺草汁灌口中死亦冄活¶
治小兒口噤體熱者及吐沫不能乳哺者¶
<pb:KR3e0067_WYG_360-62b>¶
　用竹瀝三合煖之分三四服兒新生切不可逆加鍼¶
　灸忍痛動其五脈因而成癎是以田舎小兒任其自¶
　然皆無此疾可審之¶
治小兒牙關不開(出本草/)¶
　用天南星一箇煨熱紙褁封角末要透氣於細處剪¶
　雞頭大一竅子透氣塞于鼻孔牙闗立開¶
治小兒撮口¶
　右用鹽䜴傅臍上以艾於上灸之¶
<pb:KR3e0067_WYG_360-63a>¶
　¶
　¶
　¶
　¶
　¶
　¶
　¶
　¶
<pb:KR3e0067_WYG_360-63b>¶
　¶
　¶
　¶
　¶
　¶
　¶
　¶
　普濟方卷三百六十¶
