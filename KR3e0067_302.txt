# -*- mode: mandoku-view; -*-
#+TITLE: 普濟方
#+DATE: 2015-08-24 23:06:54.645883
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百二
<pb:KR3e0067_WYG_302-1a>¶
欽定四庫全書¶
　普濟方卷三百二　　　明　周王朱橚　撰¶
　　金瘡門¶
　　　金刃所傷(附論/)¶
夫金刃所傷瘡有微甚生死所繫要在原經絡所在觀¶
變動之形察微妙之脉昔人謂天𩕄眉角腦户臂裏跳¶
脉髀内隂股兩乳上下心鳩尾小腸及五臟六腑腧皆¶
不可傷此所謂原經絡所在也破腦出血戴眼直視不¶
<pb:KR3e0067_WYG_302-1b>¶
能語言咽中沸聲口急唾出兩手妄舉肌肉不生按之¶
乾急或青黄汁出或瘡邊寒清肉消殠敗或前出赤血¶
後出黒血或血出不止白汁隨出此所謂觀變動之形¶
也診其脉虚細小者生微緩者遲者生反此謂難愈此¶
所謂察微妙之脉也三者兼得則治藥庶幾矣　夫金¶
瘡有久不差膿汁不絶肌肉不生者其瘡内有碎骨斷¶
筋伏血腐肉缺刃竹刺久而不出者令瘡不愈喜出清¶
汁當破出之瘡則愈矣　治金瘡者無大小冬夏及始¶
<pb:KR3e0067_WYG_302-2a>¶
初傷血出便以石灰厚傅裹之既止痛又速愈無石灰¶
灰亦可用若瘡甚深未宜速合者内少滑石令瘡不時¶
合也¶
　　　方¶
治金瘡白藥¶
　　黄皮　黄芩　赤芍藥　甘草　木鱉(去/殻)當歸¶
　　生地黄　黄茋　黄連　牡丹　地骨皮　桑白¶
　　皮(各一/錢半)白芷　馬蓼稍葉(生者一錢/火煆過)¶
<pb:KR3e0067_WYG_302-2b>¶
　右桐油三兩煎焦黄色少停用踈生布濾去滓再煎¶
　油稍熱入細白版松香一觔熳火煎須頻頻栁枝攪¶
　勻却又入乳香没藥虢丹各七錢煎數沸出火頃時¶
　以少綿敷於前濾藥滓布上濾過先用瓦鉢滿盛清¶
　水八分却濾藥於鉢水中將去清水中如綳麫狀綳¶
　三二百度愈綳愈白故名白藥常以清水浸放於冷¶
　地上用物遮蓋勿令塵入五七日一換水刀斧一應¶
　金傷量傷孔大小取一塊填於傷孔中以白紙䕶之¶
<pb:KR3e0067_WYG_302-3a>¶
　隨手不痛日一換五日生肉筋斷加杜仲續斷各二¶
　錢同煎收瘡口加龍骨半錢碎了煎入藥内打損只¶
　敷於油紙上貼之即愈却不須入接筋龍骨之劑¶
治金瘡及些小出血(出本/草)¶
　用通草煮汁釀酒飲之一方起了通草貼之血止瘡¶
　合草須以滑面貼瘡乃佳¶
治金瘡傷折瘀血内損補筋肉消惡血(出本/草)¶
　用質汗以酒消服之亦傅病處¶
<pb:KR3e0067_WYG_302-3b>¶
治金瘡(出本/草)¶
　用枸杞根去上浮麄皮一重近白者一重色微紫極¶
　薄隂乾末傅瘡有神驗¶
如聖散　治一切金刃傷及諸般傷損中風等疾¶
　　蒼术(六兩米泔/浸一宿)雄黄(五錢通/明者佳)白术(一兩/五錢)川烏(四兩/炮裂)¶
　　(去皮/臍)草烏(一兩半/同上製)兩頭尖(不用白心/者炮四兩)細辛(二兩半/去土凈)¶
　　蝎稍(五錢/微炒)川芎(一兩半/去蘆)白芷(一兩/半)防風(二兩半/去蘆)¶
　右碾為細末如金刃箭傷先以藥末一錢重乾貼瘡¶
<pb:KR3e0067_WYG_302-4a>¶
　口後用溫酒調一二錢服之仍以軟帛封裹瘡口腹¶
　破腸出先剪去指甲潤油於手上將腸欵欵納入以¶
　細桑白皮縫合瘡口然後敷上藥末溫酒調服二錢¶
　不可多服一切金刃傷并打撲損中風搐倒牙關𦂳¶
　閉以剪股掲開口溫酒調二錢灌下即愈再休服若¶
　再發則再服¶
没藥散(出聖/惠方)　治金瘡及内損久不差¶
　　没藥　乾薑(炮裂/剉)蜜陀僧　紅藍花子　騏驎竭¶
<pb:KR3e0067_WYG_302-4b>¶
　　　雄黄(細/研)安息香　當歸(剉微炒/各半兩)墓裏石灰(一兩/炒令)¶
　　(黄/)猪膽(三枚/晒乾)¶
　右為末外貼一日一換内損溫酒調下一錢¶
定痛乳香散　専治金傷病證并折骨打摶傷損¶
　　虎骨(半兩/酥炙)穿山甲(火炮/少許)乳香(二/錢)没藥(二/錢)敗龜板(一/兩)¶
　　當歸鬚(半/兩)紫金皮(二/兩)半兩銅錢(五箇無自然/銅火煉醋浸)骨碎¶
　　補(半/兩)¶
　右為細末好酒調下每服一錢重病沉二錢重損上¶
<pb:KR3e0067_WYG_302-5a>¶
　者食後服損下者食前服為妙¶
王不留行散(出金/匱方)　治身有瘡被刀斧所傷¶
　　王不留行(十分八月/八日採)蒴藋細葉(十分七月/七日採)桑東南¶
　　根(白皮十分三/月三日採)甘草(十八/分)川椒(三分除目及閉/口者炒出汗)黄¶
　　芩(二/分)乾薑(二/分)芍藥(二/分)厚朴(二/分)¶
　右桑根皮以上三味燒灰存性勿令灰過各别杵篩¶
　合治之為散服方寸匕小瘡即粉之大瘡但服之產¶
　後亦可服如風寒桑東根勿取之前三物皆隂乾百¶
<pb:KR3e0067_WYG_302-5b>¶
　日用¶
生肌止血立效方(出聖/惠方)　治金瘡辟一切風冷續筋骨¶
　　石灰(二升搗生地黄青蒿汁/和作團焙之令赤細研)芎藭　艾葉(熬/黄)狗頭¶
　　灰(細/研)地松　蜜陀僧(各半/兩)黄丹(一/兩)騏驎竭(三分/細研)¶
　右為細末研勻宻封之每有金瘡傅之¶
如聖散　治金瘡破傷風蛇蠍螫狗咬腫癤丹瘤諸疔¶
　發背搭手腦疽膁瘡湯火牙疼杖瘡雷頭風癩乾風¶
　遍身麻木常服甚妙一切小血傷無口並皆治之¶
<pb:KR3e0067_WYG_302-6a>¶
　　川烏頭　防風(去/蘆)白芷(各二/兩)川芎(一兩二/錢半)草烏頭¶
　　(半/兩)細辛(去苖土/凈錢半)蒼术(二兩去/皮實者)¶
　右俱不見火都生用晒乾研為末傅之如金刃所傷¶
　初傷者藥到血定以帛片繫定其瘡如日久不可去¶
　瘡口痂口噙漿水凈洗揾乾貼三二次即愈如破傷¶
　初發時用藥一錢熱酒一盞不拘時調服用被蓋取¶
　汗為驗如病重每一錢半如多時汗不出再加藥一¶
　錢依前取汗或涎出為驗如或男婦洗頭感風疼痛¶
<pb:KR3e0067_WYG_302-6b>¶
　用藥一錢温酒調服汗出即愈¶
太乙膏(出危/氏方)　治金瘡箭鏃不問輕重因此傅之并治¶
　癰疽癤毒¶
　　白芷　乳香　没藥　蒼术　白膠香　石膏(醋/炒)¶
　　黄丹(各五/錢)¶
　右為末用真清油四兩桐油真者亦可以黄蠟一兩¶
　先煎油栁枝攪次入白芷等四味煎少頃然後入膠¶
　香石膏丹同煎試欲成珠却入蠟同煎片時用生布¶
<pb:KR3e0067_WYG_302-7a>¶
　濾過瓦器内藏用油單攤之損傷傅瘡口自然肉不¶
　痛速愈¶
獺膽丸(出聖/惠方)　治金鏃去後瘡疼痛不可忍¶
　　獺膽　豶猪膽　鯉魚膽(各一枚/為一處)青黛　&KR0797;&KR0803;根¶
　　　没藥(各一/分)當歸(半兩剉/微炒)¶
　右為末與膽汁研和令勻入瓷合中盛收經七日後¶
　用之每用一丸如小豆大旋取任在箭瘡内疼痛立¶
　止矣¶
<pb:KR3e0067_WYG_302-7b>¶
木香㯽榔散(出儒門/事親)　治刀箭所傷¶
　　木香　檳榔　黄連　乳香　輕粉　蜜陀僧(各/等)¶
　　(分/)¶
　右為細末乾摻之先以口噙漿水洗瘡傅一方加黄¶
　蘖麝香¶
乾薑散(出聖/惠方)　治一切金瘡止痛辟風¶
　　乾薑　甘草(炙/)桂心(各一/兩)當歸(三/兩)芎藭(四/兩)蜀椒(三/兩)¶
　　(汗/)¶
<pb:KR3e0067_WYG_302-8a>¶
　右搗散以酒服方寸匕日三忌海藻菘菜生葱¶
又方(出聖/惠方)　治金瘡久不差宜傅¶
　　白歛　黄芩　艾葉(各二/兩)狗頭骨灰(五/兩)地松(三/兩)石¶
　　灰(五/合)¶
　右搗篩為末粉瘡上立愈¶
龍骨膏(出危/氏方)　治金瘡¶
　　真龍骨　海螵蛸　五倍子　赤石脂　黄丹(煆/過)¶
　　(或不用只使/血竭尤佳)石亭脂(一方不用石/亭脂只用麝)¶
<pb:KR3e0067_WYG_302-8b>¶
　右等分為末塗患處如傷大先以冷鹽水洗凈却用¶
　黄桑生漿塗四圍待水乾皮歛即乾敷若小傷只以¶
　冷鹽水畧洗敷之¶
蜜陀僧傅散(出聖/惠方)　治金瘡久不差諸藥未效¶
　　蜜陀僧(十/兩)黄丹(一斤炒/令紫色)生肌草(一/斤)白歛(半/斤)突厥白¶
　　(十/兩)石灰(一斤/炒)¶
　右為細末以傅瘡上帛封勿令水濕¶
鉛白霜散(出儒門/事親)　治刀箭所傷¶
<pb:KR3e0067_WYG_302-9a>¶
　　鉛白霜　乾臙脂　寒水石(各等/分)腦子　輕粉(各/少)¶
　　(許/)¶
　右為末乾摻患處¶
當歸散(出聖/惠方)　治金瘡辟風止痛方¶
　　當歸(半兩剉/微炒)川椒(半兩去目微炒出/汗㨂去合口者)澤瀉(半/兩)附子¶
　　(一兩去/皮臍炮)川芎(一/兩)¶
　右為末若金瘡有折瘀血用酒調下一錢日三服¶
刀箭藥¶
<pb:KR3e0067_WYG_302-9b>¶
　　牛膽　大灰(不以/多少)白芨(半/兩)乳香　血竭(各少/許)¶
　右用新牛膽内盛藥物窨乾為末每少許乾貼不得¶
　犯婦人手開¶
騏驎竭散　治金瘡久不差傷筋骨不止疼痛¶
　　騏驎竭(三/兩)黄丹(炒令/紫色)白歛　白芨(各五/兩)葛布(三尺/燒灰)¶
　右為細末於傷中處乾傅之立效¶
雄黄散　治刀箭所傷¶
　　雄黄　乳香　没藥　麝香(少/許)¶
<pb:KR3e0067_WYG_302-10a>¶
　右為末量瘡大小乾貼¶
治刀鎌所傷¶
　　千人心(香/灰)千人手(門扉/後塵)千年土(門檔/土)青龍(葱/汁)¶
　右撚和作一塊如有刀鐮所傷旋割為末貼之¶
治破血在心腹¶
　　蘓木(半/兩)南乳香　没藥(各一/錢)生薑(一塊長/約二寸)¶
　右搥破用瓦器以濕紙遮口不與走氣好酒熳火温¶
　時服一盞¶
<pb:KR3e0067_WYG_302-10b>¶
金瘡藥¶
　　白龍骨(一/兩)蜜陀僧(五/錢)千古石灰(一/兩)大黄(一兩作塊/子燒灰了)¶
　　(大用/大黄)¶
　右為細末乾貼瘡口上¶
急風散　治久新諸瘡破傷風項强背直腰返折口噤¶
　不語手足抽掣眼目上視喉中鋸聲及取箭頭(方見/諸風)¶
　(門破傷/風類)¶
治剥馬驢傷手¶
<pb:KR3e0067_WYG_302-11a>¶
　以熱鷄血及熱浸¶
治中刀箭悶絶¶
　取嘴&KR1010;刺血飲便瘥¶
治刀斫箭傷¶
　　赤石脂　白茯苓　龍骨(各一/兩)¶
　右為細末傅瘡口立愈¶
刀箭藥¶
　　石灰(一斤多/年者)龍骨(四/兩)刺薊(一小/束)¶
<pb:KR3e0067_WYG_302-11b>¶
　右為末杵作泥為餅子或為散貼患處端午日合¶
　尤良¶
續斷膏　治金瘡¶
　　蜀續斷　蛇衘　防風(各三/兩)¶
　右切以猪脂三斤於東向露竈煎之三上三下膏成¶
　去滓若深大瘡者但傅四邊未可使合淺小瘡者俱¶
　通傅便相連能止血住痛亦可為丸以酒服之¶
黒虎散　治一切金瘡¶
<pb:KR3e0067_WYG_302-12a>¶
　　黒狗頭(一/箇)猪牙皂角(三/箇)鹽梅(五/箇)¶
　右用香油十二兩用浸一宿前藥九炙九浸如煎至¶
　一伏時湏視炙油乾存性研細為用¶
黄栢散　治寒濕金瘡舉發打撲傷損¶
　　黄栢　黄芩(等分/為末)蘿蔔子(一撮搗細如/無松子亦可)¶
　右為末以酸米醋調敷患處多多用藥乾醋解之¶
治金瘡¶
　　木賊(三/兩)麻黄(去節/一兩)甘草(七錢/半)¶
<pb:KR3e0067_WYG_302-12b>¶
　右為末每服五錢熱酒調下先整骨了夾定飲之令¶
　醉¶
排膿散¶
　　枳實(十六/枚)芍藥(六/分)桔梗(二/分)¶
　右為散取鷄子黄一枚以藥散與鷄黄相等揉和令¶
　相得飲和服之日一服¶
排膿湯¶
　　甘草(二/兩)桔梗(三/兩)大棗(十/枚)¶
<pb:KR3e0067_WYG_302-13a>¶
　右㕮咀以水三升生薑一兩煮取一升温服五合日¶
　再服¶
新石灰散　治金瘡止血除疼痛辟風續筋骨生肌肉¶
　　新石灰(二/升)青蒿(切/)艾葉(切各/一斤)¶
　右先擣青蒿艾葉絞取濃汁拌石灰令盡曝乾研入¶
　黄丹突厥白木各三兩令勻封金瘡血止立效¶
治刀瘡及合口神驗金瘡深者若以藥速合則潰宜用¶
　　滑石四兩(一方用/一兩)黄丹(一/兩)¶
<pb:KR3e0067_WYG_302-13b>¶
　右同研細乾摻患處¶
五真散(一名神助散出/楊氏家藏方)　治金刀傷打撲傷損及破傷¶
　風¶
　　天南星　防風(各半/兩)¶
　右為細末摻上瘡口後以溫酒調下一錢如牙闗緊¶
　身似弓用藥二錢童子小便調下但鬭毆内傷二錢¶
　酒調下傷欲死者童子小便灌下併進立效一方傅¶
　瘡口仍不作膿神驗¶
<pb:KR3e0067_WYG_302-14a>¶
又方¶
　　五倍子(燒灰/存性)燈草(燒灰/存性)¶
　右共乳香為末傅傷處仍以帛子紥定¶
㯽榔散　治金瘡(方見金刃傷/中筋骨類)¶
黄丹散(一名桃紅散/出危氏方)　治金瘡并一切惡瘡¶
　　上等黄丹　嫰石膏(不以多少/火煆通紅)¶
　右研細和勻如桃花色摻傷處甚妙¶
治金瘡定疼痛方¶
<pb:KR3e0067_WYG_302-14b>¶
　以紫皂角針二兩用麥麸炒黄黒色碾為細末次入¶
　乳香没藥末各半兩令勻每服二錢用酒調下¶
神妙丸(出朱氏/集騐方)¶
　以葳靈仙根和烏煮焙乾為末酒麫糊丸空心下五¶
　十丸見效廣東馮師斡云渠當年腰下為金瘡所傷¶
　遇春則發痛入小腹有不可忍忽𫝊此方療之神妙¶
治刀箭金瘡藥¶
　　𦂳龍骨　𦂳赤石脂¶
<pb:KR3e0067_WYG_302-15a>¶
　右為細末貼瘡上定血辟風¶
治金瘡(出危/氏方)¶
　　黄蘗(半/斤)半夏(四/兩)¶
　右為末每用半兩生薑半兩生地黄自然汁調塗攧¶
　處如折斷用絹帛封縳次杉木皮扎定乾則頻搽薑¶
　地黄汁潤之¶
百草散(一名備急百靈膏一/名大散方出聖惠方)　治金瘡¶
　以五月五日平旦使四人出四方各於五里内採一¶
<pb:KR3e0067_WYG_302-15b>¶
　方草木莖葉每種各半把勿令漏説一事日正午時¶
　細切碓搗并石灰極令爛熟一石草斷一斗石灰先¶
　鑿大實中桑樹令可受藥取藥内孔中實築令堅仍¶
　以桑樹皮蔽之以麻油搗石灰極粘蜜泥之令不洩¶
　氣又以桑皮纒之使牢至九月九日午時取出隂乾¶
　百日藥成搗之日晒令乾更搗絹篩貯放凡一切金¶
　瘡傷折出血登時以藥封裹治使牢勿令動轉不過¶
　十日即瘥不腫不膿不畏風若傷後數日始得藥湏¶
<pb:KR3e0067_WYG_302-16a>¶
　暖水洗令血出然後傅之此藥大驗平時無事宜多¶
　合以備倉卒金瘡之要無出於此雖突厥質汗黄末¶
　未能及之一方云採時不得回顧任意摘取方囬入¶
　杵臼内爛搗如泥量藥多少以意入石灰和匀取出¶
　搜成膏日中曝乾遇用旋取撚碎若刀斧傷乾傅取¶
　血止為度湯火傷冷水調開塗傅蛇蝎犬䑕咬傷先¶
　以温水洗以津液調傅疥瘡先&KR0946;損以藥末乾傅濕¶
　癬以醋調傅之其効如神¶
<pb:KR3e0067_WYG_302-16b>¶
紫金散(出危/氏方)　治金瘡中藏刀斧傷見血欲死者¶
　用紫藤香即降真香也刮末碾細傅之一方用花蕋¶
　石散　朱氏集驗方云周崈班緣捕海宼被宼以提¶
　刀所傷血出不止分明筋如斷骨如折用花蘂石散¶
　掩之血不止痛不定有兵士李髙言其在軍中被人¶
　傷中欲死見統領以藥掩之血止痛定明日瘡靨如¶
　鉄遂安又無瘢痕告統領其此方只用紫藤香甆刮下¶
　石碾碾細傅之若却萬千人也¶
<pb:KR3e0067_WYG_302-17a>¶
又方(出危/氏方)¶
　用門扉後塵傅之立瘥¶
治刀傷斧斫方(一名血竭散/出百一選方)¶
　用五倍子一味為末乾貼瘡上効一方炒黑為細末¶
　摻瘡口妙亦名小血竭¶
凡殺傷不透膜者¶
　用乳香没藥各一皂角子大研爛以小便半盞好酒¶
　半盞同藥通口服然後用花蘂石散或烏賊魚骨或¶
<pb:KR3e0067_WYG_302-17b>¶
　龍骨為末傅瘡口立止¶
殺傷氣偶未絶¶
　取䓤白熱鍋炒熟便傅傷處頃即再易其痛自止但¶
　青葉亦可¶
灰彈散(出聖/惠方)　治刀斧傷及多年惡瘡并金瘡止血¶
　用多年石灰細碾雞子清調成團煆過俟冷再碾細¶
　若刀斧傷摻之患處若多年惡瘡以薑汁調傅一方¶
　单用石灰摻上患處裹定並瘥如無石灰灰亦可用¶
<pb:KR3e0067_WYG_302-18a>¶
治金瘡方¶
　用磁石厚朴白藥或槐花入沙窩中泥裹燒存性但¶
　得一味為末傅之立愈¶
又方¶
　用新桑白皮松葉車前根葉並搗爛傅之¶
刀斧傷¶
　用隔年四月苧葉揉令極軟覆在傷處縳定止血也¶
又方¶
<pb:KR3e0067_WYG_302-18b>¶
　以紫蘇麻末傅之良¶
治金瘡傷至重但不透膜者¶
　用海味中鹹白鰾揀大片色白而有紅絲者成片鋪¶
　在傷處以帛子扎血止如膏脂出不傷内膜者即剃¶
　去傷人頂心髪以熱熨斗不令傷人知之或於新剃¶
　頂上一熨膏脂即入以桑白皮線縫合用血結草木¶
　臘葉磁石為末乾傅瘡上即合¶
又方¶
<pb:KR3e0067_WYG_302-19a>¶
　以五月五日採馬鞭草缺盆草血見愁擂爛同風化¶
　石灰為末合和候乾再為細末塗之即愈¶
神仙刀箭藥妙不可言(一名桑/葉散)¶
　取桑葉隂乾為末乾貼如無旋熨乾末傅之一方用¶
　新桑葉研取白汁塗之能合金瘡¶
治金瘡並一切惡瘡¶
　用雲母粉傅之絶妙¶
治金刃所傷瘡若深未宜速合者¶
<pb:KR3e0067_WYG_302-19b>¶
　用少滑石末傅之¶
治人倉卒中金刃¶
　刮花乳石為末傅之亦効¶
治金瘡¶
　用冬葵子葉燒灰及搗乾葉末并取根搗傅之皆妙¶
治療金瘡¶
　用苦芙五月五日採曝乾燒作灰水和服之甚驗一¶
　方春初採艾葉隂乾為餅用時入生薑汁服之良一¶
<pb:KR3e0067_WYG_302-20a>¶
　方熟艾搨傅之¶
治金瘡傷折瘀血¶
　用天南星根為末傅傷處¶
治刀斧折傷及一切金瘡¶
　以白殭蠶不以多少炒令黄色細研為末傅之立愈¶
又方¶
　用狼牙草莖葉熟搗傅之兼止血(一方燼草/灰傅之)¶
又方¶
<pb:KR3e0067_WYG_302-20b>¶
　用蛇全搗傅之佳¶
藍汁飲　治金瘡(方見毒箭/方門類)¶
治金刃初傷¶
　取生青蒿搗傅上以帛裹創血止即愈¶
陽起石散　治刀箭所傷¶
　用陽起石燒研末新水調塗腫病處¶
白灰散　治刀斧所傷見血及惡瘡¶
　用石灰不以多少端午日午時取百草搗汁濾過和¶
<pb:KR3e0067_WYG_302-21a>¶
　作餅子入韮菜汁調隂乾為末少許傅上擦少時血¶
　止便安五月五日取灰尤佳如腸潰出桑白皮線縫¶
　合罨之帛繫定効一方用晚蚕沙生為末摻匀綿裹¶
　之瘡愈血止一方蘇木五倍子末封之(呉内翰父少/保守南雄州)¶
　(有刃傷人膓者以此藥治之全二人/之命只用韮汁和石灰一端午日合)¶
治刀斧傷磕擦及破傷風浮腫者¶
　用薑汁調平胃散傅塗若急卒只以生薑和皮爛搗¶
　&KR1883;患處止痛截血且無疤痕倉卒易得¶
<pb:KR3e0067_WYG_302-21b>¶
療金瘡方¶
　割氊方一寸燒灰研細以傅之瘥黑氊尤妙(封裹勿/動直待)¶
　(生/肌)¶
杏仁方(一名石/灰膏)¶
　用杏仁去皮尖搗如泥石灰分等以猪脂和之淹足¶
　合煎令杏仁黄絞去滓以塗瘡上日五六遍愈一方¶
　亦主犬馬被金刃所傷並皆治之¶
又方¶
<pb:KR3e0067_WYG_302-22a>¶
　以蛇衘草搗傅之瘥晉異苑云昔有田父見蛇被傷¶
　又見蛇衘一草著其瘡上經日傷蛇乃去田父因取¶
　其草以治瘡皆驗遂名曰蛇含草¶
又方(出聖/惠方)¶
　用五月五日掘葛根曝乾搗末傅瘡上止血止痛¶
又方(出本/草)¶
　用釣樟根刮取屑傅瘡上神驗五月五日採¶
又方¶
<pb:KR3e0067_WYG_302-22b>¶
　燒牡蠣末傅之佳¶
桑皮方(出聖/惠方)　治金瘡或壓損斷裂及金瘡血出不止¶
　者¶
　剝取新桑皮作線縫之又以新桑皮裹之以桑白汁¶
　塗之極驗小瘡但以桑皮裹即瘥¶
又方(出本/草)¶
　以桑白皮燒灰和馬糞塗瘡上並瘥¶
治金瘡若驚瘡血復出及未愈而交接血湧出多死急¶
<pb:KR3e0067_WYG_302-23a>¶
　以蒲黄傅之又方取所交婦人衣帶三寸燒灰末服¶
　亦以粉瘡炙手令熱以熨瘡上良若驚而腫者燒小¶
　鐵出灼瘡中不療則湏㬰煞之(出肘/後方)¶
治金瘡即瘥方(出肘/後方)¶
　取生地松三四升搗如泥餅封瘡上無問大小即合¶
　神良¶
治刀斧傷并磕破血出方¶
　用頭髪一兩皂角二兩皆燒存性為末加倒弔灰貼上¶
<pb:KR3e0067_WYG_302-23b>¶
　即止¶
又方¶
　刮杉條皮穣貼之尤妙¶
治刀箭傷(出海上/名方)¶
　用香白芷爛嚼和生土傅之途成道者不可用¶
治金瘡血出¶
　用胡椒末隨即摻之妙¶
又方¶
<pb:KR3e0067_WYG_302-24a>¶
　用海船縫内久年油灰碾碎摻之佳¶
治刀刃傷¶
　用旱蓮子即水枯蔞以香油一處揉之傅瘡上¶
藥蛆方　治金瘡内爛生蛆者(出濟生/㧞粹方)¶
　以皂礬飛過乾貼其中即死¶
治金瘡(出千/金方)¶
　燒乾梅為炭搗末傅之一宿即瘥亦治打傷止血一¶
　作白梅乾塩梅亦可¶
<pb:KR3e0067_WYG_302-24b>¶
又方(出千/金方)¶
　用麻葉三斤以水三升熟煮取二升半為一服¶
又方(出千/金方)¶
　取蚯蚓屎以水服方寸匕日三亦治金瘡疼煩悶¶
治金瘡(出百一/選方)¶
　用猢猻頭草黄花子如蒺䔧骨朶者一名草血竭用¶
　其子爛研或爛嚼傅傷處血立止¶
治破血在心腹¶
<pb:KR3e0067_WYG_302-25a>¶
　用薊葉焙乾摻瘡中亦止血¶
治金瘡血痢¶
　用猪黄猪野脂碎剉以酒服之瘥¶
胡堇草方　治五臟榮衞肌肉皮膚中瘀血止疼痛散¶
　血¶
　用胡堇草絞汁塗金瘡上良¶
糯米膏(出聖濟/總錄)　治金瘡¶
　用糯米三升揀去粳入米甆盆内於端午前四十九¶
<pb:KR3e0067_WYG_302-25b>¶
　日以冷水浸之一日兩度換水輕以水淘轉逼去水¶
　勿令攪碎浸至端午日取出隂乾生絹袋盛掛通風¶
　處旋取少許炒令焦黑碾為末冷水調如膏藥隨大¶
　小裹定瘡口外以絹帛包定更不要動直俟瘡愈若¶
　金瘡誤犯生水瘡口作膿紅腫漸甚者急以藥膏裹¶
　定一二食久其腫處已消更不作膿直至瘡合若竹¶
　木簽刺者臨卧貼之明日㸔其刺出在藥内若金瘡¶
　及水毒不可換藥恐傷動瘡口¶
<pb:KR3e0067_WYG_302-26a>¶
治金瘡久不瘥(出聖/惠方)¶
　以白楊木皮細剉熬令乾搗細為末每服以温酒下¶
　二錢日三四服¶
治金瘡金傷皮肉裂開方¶
　用黄䗶熱酒溶化服之其口自合¶
花蘂石散(出和濟/局方)　治一切金刃箭鏃傷中及打撲傷¶
　損猫狗咬傷或至死者及急於傷處摻藥其血化為¶
　黄水再摻藥便活更不疼痛如内損血入臟腑熱煎¶
<pb:KR3e0067_WYG_302-26b>¶
　童子小便入酒少許調一大錢服之立効若牛觝腸¶
　出不損者急内入細絲桑白皮尖葺為線縫合肚皮¶
　縫上摻藥血止立活如無麻白皮用生麻縷亦得並不¶
　得封裹瘡口恐作膿血如瘡乾以津液潤之然後摻¶
　藥婦人産後敗血不盡血迷血暈惡血奔心胎死腹¶
　中胎衣不下至死者但心頭尚暖急以童子小便調¶
　一錢取一惡物如猪肝片即終身不患血風血氣若¶
　膈上有血化為黄水即時吐出或隨小便出立効¶
<pb:KR3e0067_WYG_302-27a>¶
　用硫黄上色明浄者四兩花蘂石一兩搗為麄末相¶
　拌令匀先用紙筋和膠泥固濟瓦罐子一箇内可容¶
　藥俟泥乾入藥内宻泥封口焙籠内焙乾令透熱便¶
　安在四方磚上磚上書八卦五行字用炭一秤籠疊¶
　周匝自巳午時從下生火令漸漸上徹有墜下火旋¶
　夾火上直至經宿火冷炭消盡又放經宿罐冷定取¶
　出細研以絹羅子羅得至細甆盒内盛依前法使用¶
　一法用塩固濟¶
<pb:KR3e0067_WYG_302-27b>¶
治金瘡止血疼痛辟風續筋骨生肌肉(出聖/惠方)¶
　取烏樟根晒乾搗細羅為末薄傅瘡上神効¶
治寒濕金瘡舉發打搏傷損¶
　用塩梅浸水後用陳石灰九燒九浸研細黄丹入少¶
　許後塗患處¶
地榆絹煎　治刀刃所傷内損大腸及兩脇肋痛腹肚¶
　傷破大便從口中出并中大箭透射傷損腸胃及治¶
　産後傷損小腸并尿囊破小便出無節止此方神効¶
<pb:KR3e0067_WYG_302-28a>¶
　餌至一服其藥直徃損處補定傷痕隔日開瘡口看¶
　之只有宿舊物出即無所惡物出瘡口内用長肉散¶
　子作燼子引散藥入瘡裹面俟長肉出外其㾗即自¶
　合¶
　　地榆(八兩洗浄/搗羅為末)絹(一疋小/薄者)¶
　右用清水洗浄絹糊以炭灰淋清汁二斗煮絹灰汁¶
　盡為度絹已爛熟擘得成片叚五寸三寸即取出壓¶
　盡灰汁入於清水内洗三五度令去灰力盡重入鍋¶
<pb:KR3e0067_WYG_302-28b>¶
　内以水二斗入地榆末煎煮熟爛以手撚㸔不作絹¶
　片取入砂盆研之如麫糊得所分為二服用白粳米¶
　粥飲調空心服之服了仰卧不得驚動轉側言語忌¶
　一切毒食只得食熟爛黄雌雞白米炊飯餘物不可¶
　食之其餘一服至來日空心亦用粥飲調服其将養¶
　一月内切須慎護如是産後所傷服一疋分作四服¶
　每用粥飲一中盞調服之日二服¶
治金瘡(出端/竹堂)¶
<pb:KR3e0067_WYG_302-29a>¶
　　黄栢(四兩好者/去麄皮)黄連(三兩去/鬚浄剉)黄葵花(三兩/焙乾)䧏真香¶
　　末(一/兩)檳榔(二兩雞/心者佳)白芍藥(少許已上六味/同研為細末)木鱉子¶
　　(半/兩)烏賊魚骨(三兩二味同/研為末旋入)宻佗僧(一兩/細研)真龍骨(一/兩)¶
　　(乳鉢旋/令研入)真血竭(一/兩)麝香(一錢/旋入)輕粉(一/錢)韶粉(一/兩)滴乳¶
　　(二錢叧研同於乳鉢/内再細研旋入黄丹)黄丹(三兩飛/過研)¶
　右為一處合和令匀用好紙包褁令宻勿令透氣俟¶
　三日方可用湏十分研細為佳凡遇金刃所傷血不¶
　止者作急用藥乾貼血痛立止或所傷日久用䓤塩¶
<pb:KR3e0067_WYG_302-29b>¶
　湯洗去惡物提乾用唾津調藥貼用紙封蓋瘡口留¶
　一竅出膿水又被傷血流太多恐傷斷脉胳血筋急¶
　揩去血用藥乾貼之立止¶
内補澤蘭散(出聖/惠方)　治金瘡¶
　　澤蘭　石膏(細研水/飛過)附子(炮製去/皮臍)乾薑(炮製/剉)辛夷¶
　　仁　細辛　芎藭當歸(剉微炒/各半兩)防風(二兩去/蘆頭)甘¶
　　草(一兩炙/微赤剉)¶
　右為末不計時候以温酒調下二錢¶
<pb:KR3e0067_WYG_302-30a>¶
又方(出鮑/氏方)　治刀箭傷¶
　　龍骨　寒水石　赤石脂　半夏　五倍子¶
　右為末乾摻貼皆可¶
主治傷刃箭藥方¶
　　烏魚骨(五月五日前/淮備下一兩)石灰(四/兩)萵苣菜(一/握)在地青薊¶
　　草(一握藥一虎口人/手指團圓是也)韮菜(一/握)¶
　右於五月五日平旦本人不語旋取後三味同杵於¶
　日未出摶作餅子晒乾用用時旋刮削敷之早用並¶
<pb:KR3e0067_WYG_302-30b>¶
　不作膿¶
又方(出肘/後方)¶
　燒馬矢傅上瘥¶
又方(出肘/後方)¶
　山行傷㓨血出無藥可得挼葛葉傅之又即尿中亦¶
　好¶
又方(出肘/後方)　療金瘡初傷¶
　五月五日取百草心和石灰搗熟鑿桑北面下作孔¶
<pb:KR3e0067_WYG_302-31a>¶
　團藥了内孔中以大桑皮掩孔釘四畔令固七月七¶
　日開隂乾末用傅瘡大良但百草心隂乾亦佳此當¶
　令桑白汁入藥中¶
治金傷(出如/宜方)¶
　宜五月五日樟木草和石灰搗爛晒乾為末摻之¶
又方(出如/宜方)¶
　用蛀蟲蛀屑摻¶
又方(出如/宜方)¶
<pb:KR3e0067_WYG_302-31b>¶
　宜五月五日以墨同韮菜和研汁調石灰令乾為末¶
　摻之¶
又方(出如/宜方)¶
　炒石灰令沸後温入大黄末炒匀要如桃花色名利¶
　水桃花散¶
又方(出如/宜方)¶
　臘月牛膽入龍骨金毛狗脊毛懸當風處用¶
又方(出鮑/氏方)　治刀刃傷或負重所傷¶
<pb:KR3e0067_WYG_302-32a>¶
　即時嚼青刺芥草貼傷處止用目前青草細嚼塗之¶
　亦可入湯水無妨¶
又方(出鮑/氏方)¶
　用白麺塩各一撮新水調塗瘡¶
治金瘡妙方(華陀中/藏經)¶
　以石灰不以多少和人血作餅厚兩指許風乾旋切¶
　傅之¶
治刀傷及竹木刺血(𫝊信適/用方)¶
<pb:KR3e0067_WYG_302-32b>¶
　急以自己小便淋洗三兩次立止不妨入水¶
劉寄奴散(出楊氏/家藏方)　治刀箭所傷¶
　　赤石脂　無名異(炒/紅)風化石灰　寒水石　磁石¶
　　(燒紅七遍已上/五味各一兩)王不留行　劉寄奴　地松　地¶
　　榆　黄蘗皮(已上五味/各半兩)¶
　右件為細末乾摻患處如刀傷肉開者以藥摻後更¶
　用軟帛微歛即時肉合更不痛作亦無膿血甚妙¶
凡耳或斫落上脱下粘下脱上粘用封口藥封貼却以¶
<pb:KR3e0067_WYG_302-33a>¶
　線對縳住㸔脱落所向用鵝翎横夾定却用竹夾子¶
　直上横夾定鵝翎用藥封其耳後(出永類/鈴方)¶
治人中鐵刀入肉(出本/草)¶
　取蛇鳥矢傅之立消¶
治金瘡痛(出本/草)¶
　用生牛膝搗傅瘡上立瘥¶
治金刃所損痛不可忍(出本/草)¶
　用没藥爛研以熱酒投飲之良¶
<pb:KR3e0067_WYG_302-33b>¶
治金瘡(出本/草)¶
　用紅蜀葵葉燒為末傅之¶
治刀刃所傷¶
　以北庭&KR1288;砂窨傅定當時生痂亦名狄塩者¶
治金瘡(出本/草)¶
　用薔薇灰末一方寸匕日三服之¶
治金瘡折傷(出本/草)¶
　用天明精搗傅之　昔劉&KR1427;宋元嘉中射一麞剖五¶
<pb:KR3e0067_WYG_302-34a>¶
　臟以此草塞之蹶然而起&KR1427;怪而㧞草便倒如此三¶
　度因名劉&KR1427;草¶
治刀刃不傷(出本/草)¶
　以朱龞帶之¶
合金瘡(出本/草)¶
　以小薊作煎和糖服¶
治金瘡并折傷止暴痛(出本/草)¶
　以蓮藕搗窨其上良¶
<pb:KR3e0067_WYG_302-34b>¶
治刀斧諸瘡(出本/草)¶
　用絡石草搗封之立瘥¶
治金瘡(出本/草)¶
　以當歸煮飲之¶
治金瘡(出本/草)¶
　以牛蒡子葉貼之永不畏風亦不膿又搗傅之¶
治金瘡(出本/草)¶
　用白檳榔黄連少許為末傅之即瘥¶
<pb:KR3e0067_WYG_302-35a>¶
　　　金刃傷中筋骨(附論/)¶
夫金刃所中至於筋骨所傷深矣然折骨絶筋亦可接¶
續要在乗血氣未寒急施治法若不乗熱則風冷易入¶
瘡縱暫愈後必不仁亦致痛煩而終身不完至於小碎¶
之骨即當出之不爾則膿血不絶肌亦不歛矣　夫金¶
瘡始傷之時半傷其筋榮衞不通其瘡難愈已後令不¶
仁也若被瘡截㫁諸解身軀肘中及腕膝髀若踝際亦¶
可連續湏在急及熱療之其血氣未寒碎骨不去令人¶
<pb:KR3e0067_WYG_302-35b>¶
痛煩膿血不絶日乆不能得安諸中傷人臟者十死一¶
生¶
　　　方¶
續斷散　治金瘡傷中筋骨¶
　　續斷　生地黄(焙/)地榆　芍藥　蛇啣　甘草(炙/剉)¶
　　當歸(切/焙)芎藭附子(炮製去/皮臍)人參　杜蘅(各二/兩)乾¶
　　薑(炮一/兩)肉蓯蓉(酒浸切/焙二兩)細辛(去苖葉/一兩)桂(去粗皮/一兩半)牡¶
　　蠣(煆研一兩一/方無牡蠣)蜀椒(去目并閉口者/炒出汗半兩)¶
<pb:KR3e0067_WYG_302-36a>¶
　右為散每服二錢温酒調下空腹日午夜卧各一服¶
骨碎補丸　治一切金刃及筋骨風冷所中疼痛¶
　　骨碎補(炙去毛/三兩)敗龜(醋/炙)虎骨(酒/炙)澤蘭葉　山芋¶
　　白薇(各一/兩)自然銅(煆醋淬/七遍)山茱茰　桂(去粗皮/各一兩)當¶
　　歸(切/焙)肉蓯蓉(切焙/三分)熟乾地黄(焙/)五味子　乾薑¶
　　(炮各/半兩)白檳榔(生/剉)附子(炮製去皮/臍各一兩)肉豆蔲(去殻/二枚)¶
　右為末煉蜜丸如梧桐子大每服二十丸空心温酒¶
　下欲作散每服一錢匕温酒調下並空心日午臨卧¶
<pb:KR3e0067_WYG_302-36b>¶
　服¶
杜衡散　治金瘡筋骨斷令續¶
　　杜衡　生乾地黄(各二/兩半)蛇啣　地榆(各二/兩剉)乾薑(炮/製)¶
　　(半/兩)川椒(去目及閉口者/一錢令汗出)桂心(各半/兩)當歸(剉微/炒)芎藭¶
　　赤芍藥(各一/兩半)肉蓯蓉(酒浸一宿去皴皮/炙乾用一兩半)人參(去/蘆)甘¶
　　草(炙微/赤剉)附子(炮製去皮/臍各一兩)¶
　右為細散每服不計時候以温酒調下二服¶
葛葉散　治金瘡續筋骨歛血止痛¶
<pb:KR3e0067_WYG_302-37a>¶
　　葛葉　地菘苖　續斷　石灰末　旋復花　地¶
　　黄(生/用)益母草　麥門冬(去心各/五兩)¶
　右搗絞七味取汁和石灰調作餅曝乾再搗為散傅¶
　所傷處¶
騏驎竭散　治刀箭傷筋斷骨止痛定血辟風¶
　　騏驎竭　白芨(各半/兩)黄蘗(剉/)甘草(炙微/赤剉)白芷　白¶
　　歛　當歸(剉微/炒)宻陀僧(各一/兩)¶
　右為細末每用時以少許乾摻瘡立効¶
<pb:KR3e0067_WYG_302-37b>¶
敗弩箭散　治金刃弓弩所中筋急不得屈伸(即地/黄散)¶
　　敗弩箭(燒作/灰)秦芁(去苖/切)熟乾地黄(焙各/半兩)附子(焙製/去皮)¶
　　(臍一/兩)大棗(三枚取/肉焙)杜仲(去粗皮炙/各半兩)當歸(切焙/一兩)¶
　右七味擣羅為散每服二錢匕温酒調下空腹日午¶
　夜卧各一服一方有續斷無大棗¶
沒藥散　治金瘡傷筋骨疼痛¶
　　沒藥(一/兩)當歸(剉微/炒)地龍(微/炒)自然銅(細研各/三分)肉桂(去/粗)¶
　　(皮/)川烏頭(炮製去/皮臍)乾薑(炮製以上/各半兩)¶
<pb:KR3e0067_WYG_302-38a>¶
　右為細末每服不計時候以温酒調下一錢¶
地菘苖散　治金刃傷筋骨止血生肌¶
　　地菘苖　石灰末　旋復苖　葛葉　青蒿苖¶
　　麥門冬苖(各五/兩)¶
　右除石灰外切碎搗絞取汁和石灰作餅子曝乾再¶
　擣羅為散傅瘡上五月五日合佳一方有益母苖¶
骨碎補散　治金瘡傷筋斷骨疼痛不可忍¶
　　骨碎補(去毛麸/炒微黄)自然銅(細/研)虎脛骨(塗酥炙/令黄)敗龜(塗/酥)¶
<pb:KR3e0067_WYG_302-38b>¶
　　(炙微黄/各半兩)没藥(一/兩)¶
　右為細末毎服一錢以胡桃仁半個一處爛嚼用温¶
　酒一中盞下之日三四服¶
催潮散　治針鐵箭頭等鋒刃氣入皮肉筋骨害人不¶
　能出¶
　　天南星　半夏(生各/一兩)¶
　右為細末每服一錢熱酒調下先嚼生薑少許後嚼¶
　生薑少許以外敷曲亷¶
<pb:KR3e0067_WYG_302-39a>¶
檳榔散　治金瘡接筋補骨并血不止¶
　　㯽榔(剉/)黄連(去鬚並/生用)¶
　右等分搗羅為散乾傅之瘡上如瘡口乾用香油潤¶
　瘡口摻藥瘡上¶
續骨妙方¶
　用馬蘭草花葉去根以五月五日採取隂乾為細末¶
　酒調服立効¶
治金瘡續筋骨(方見金刃/所傷類)¶
<pb:KR3e0067_WYG_302-39b>¶
治金瘡續筋骨(方見毒箭所傷類/一名庭賓散方)¶
又方(出肘/後方)¶
　用石灰細篩以麻油和之作丸如栝蔞許大以炭火¶
　燒赤放冷搗篩為末又以油和燒凡如此十遍為細¶
　散傅瘡神効¶
又方(出聖濟/總錄)¶
　取葵菜根搗爛傅之立瘥¶
治金瘡續筋㫁骨令還續方(出聖/惠方)¶
<pb:KR3e0067_WYG_302-40a>¶
　多取蟹頭黄及腦并足中肉熬末内瘡内¶
治傷㫁筋骨續筋方(出聖/惠方)¶
　取旋復根搗汁滴瘡中仍用滓傅瘡上封之十五日¶
　即筋骨便續更不用易¶
　　　金刃腸出(附論/)¶
夫金刃所傷有腸出者有腸出已㫁者視其輕重之¶
證可决死生腸有一頭見者不可續也若腹痛不可¶
忍短氣不能食近則一日逺則三日治無及已腸有¶
<pb:KR3e0067_WYG_302-40b>¶
兩頭見者可速以桑白皮挼為線或以麻縷續之仍¶
取雞血塗隙勿令氣泄推内之更以前線縷綴縫瘡¶
口亦以雞血塗之腸有出而不㫁者當以大麥粥取¶
其汁洗腸而内之綴縫瘡口如前法然後作研米粥¶
飲二十餘日稍作強糜百日後始得飯食不可飽飽¶
則腸痛宜常以湯散助之　被傷肚皮俱破腸出在¶
外只腸全㫁難醫傷破者不㫁皆可治療腸及肚皮¶
破者用花蘂石散傅之線上輕用手從上縫之莫待糞¶
<pb:KR3e0067_WYG_302-41a>¶
出用油撚活放入肚内肚皮裂開用麻縷為線或搥桑¶
白皮為線亦用花蘂石散傅線上須用從裏重縫肚皮¶
不可縫外重皮留外皮開用藥摻待生肉　如傷孔大¶
肚腸與脂膏出放入内則用縫如孔小只有膏出先用¶
清心藥與服用手擘去膏不用縁此膏出者已無用了¶
不可復入肚中反成祸只須擘去不妨此是閑肉但放¶
心可去之肚肉被傷者專用退利大小膓不可待秘恐¶
成重患¶
<pb:KR3e0067_WYG_302-41b>¶
　　　方¶
磁石散(出聖/惠方)　治金瘡腸出宜入之¶
　　磁石(煆/研)滑石(研/)鐵精(各三/兩)¶
　右等分同研細末每服一錢匕以温酒調下空腹日¶
　午晚間各一服夜卧二服及以針砂塗膓上其膓自¶
　收入一方用白米飲服一方無鐵精¶
治金瘡腸出方(出聖/惠方)¶
　取人屎乾為末以粉腸即入若腸乾取濃麫漿濕腸上¶
<pb:KR3e0067_WYG_302-42a>¶
　即入腸以冷水噀而令吸氣即易入¶
治被傷腸出不㫁出欲燥而草土腸著(出聖/惠方)¶
　作大麥粥取汁洗腸推内之常研米粥飲之二十日¶
　稍稍作強糜百日後乃可瘥草土當踧在皮外及以¶
　乾馬屎傅瘡上¶
治金瘡中腸出不能入者(出聖濟/總錄)¶
　以小麥三升用水九升煮取五升絹濾過候冷含噴¶
　瘡上漸入以冷水噴其背不宜多令人見亦不欲令¶
<pb:KR3e0067_WYG_302-42b>¶
　傍人語又不可令病人知或尚未入取病人卧蓆四¶
　角令病人舉身揺湏臾腸自入十日内食不可飽頻¶
　食而少勿使病人驚則殺人¶
縫金瘡腸出者(方見金刃所/傷類桑皮方)¶
又方(出本/草)　治金瘡腸出者¶
　以桑白皮作線縫之更以熱雞血塗上立愈唐安藏¶
　剖腹用此法効¶
　　　毒箭所傷(附論/)¶
<pb:KR3e0067_WYG_302-43a>¶
夫箭鏃毒藥入皮膚肌肉間令人短氣悶絶口噤唇乾¶
血雖止而腹痛不能言其人如醉者為難治若瘀血應¶
時出其瘡温而熱開能言則可治也巢氏論毒箭有三¶
種曰嶺南夷俚人用焦銅作箭鏃嶺北諸處以蛇毒螫¶
物汁着管中漬箭鏃及有以毒藥為之者三種傷人皆¶
不易治唯急飲糞汁可以禦其毒小緩則毒氣深入不¶
可救也¶
　　　方¶
<pb:KR3e0067_WYG_302-43b>¶
梨母子煎(出聖/惠方)　中毒箭後皮肉瘀腫¶
　　梨母子(一斤去核爛研塩麺搗曝/乾再搗用絹羅之去柤)瀆子(五兩一作/塩麸子)¶
　　菉豆(三兩/炒熟)不灰木(三兩以牛/糞火燒赤)藍子(五/兩)黄連(三/兩)獨顆¶
　　栗(三兩/生用)黑豆(三兩/炒熟)大糞燒(五/兩)赤芍藥(三/兩)¶
　右為末煉蜜為膏毎一匙温酒下日三四服一方加¶
　甘草剉生用¶
治毒箭及馬汗方不灰木散(出聖/惠方)¶
　　不灰木(二兩以牛糞/火燒令赤色)蜜陀僧(一/兩)黄栢(半兩/剉)膩粉(一/分)¶
<pb:KR3e0067_WYG_302-44a>¶
　　麝香(一/分)¶
　右為末塩水洗患處傅搽日一换之¶
雄黄散(出聖濟/總錄)　治藥毒箭頭在身未出¶
　　雄黄(細研/一分)粉霜(半兩/研)蜣蜋(四枚為/末生用)巴豆(三粒去殻/别研為末)¶
　　(生/用)¶
　右再同研為散以銅筯頭取乳汁調㸃瘡上頻頻用¶
　之七日瘡熱箭頭自出¶
解毒雄黄散(出聖/惠方)　治毒箭所傷¶
<pb:KR3e0067_WYG_302-44b>¶
　　雄黄(細/研)大麻仁(微炒各/一分)蘆根(半兩/剉)白歛(半/兩)¶
　右為細末每服以温酒調下一錢日四五服¶
治中射罔箭藍子散(出聖/惠方)¶
　　藍子(五/合)升麻(八/兩)王不留行　甘草(各四/兩)¶
　右治下篩冷水服二方寸匕日三夜二又以水和¶
　塗瘡乾易之¶
治中毒箭方(一名蘆根散/出聖惠方)¶
　　蘆根(一/兩)藍葉(一/兩)紫檀(半/兩)不灰木(二兩以牛糞火/燒令赤色為末)¶
<pb:KR3e0067_WYG_302-45a>¶
　右為末每用一錢以藍汁調下粥飲亦得不拘時候¶
乾薑散(出肘/後方)　治毒箭¶
　　乾薑末(一作乾/葛末)塩¶
　右等分再同研匀傅瘡上毒自出¶
藍汁散(出聖/惠方)　治毒箭所中¶
　搗藍汁一升飲之并以傅瘡上若無藍取青布漬¶
　絞汁服之并淋瘡中鏃不出搗死䑕肝塗之䑕腦¶
　亦得用之即出¶
<pb:KR3e0067_WYG_302-45b>¶
又方(出聖/惠方)¶
　煎地黄汁作丸以熱水服之百日箭出或作膏調服¶
　亦得¶
葛根飲　治毒箭所中(方見箭鏃金/刃入内類)¶
貝子散(出聖濟/總錄)　治毒箭¶
　用貝子搗羅為末每服一錢匕温酒調下不拘時候¶
　日三四服此方治中毒并治金瘡止痛¶
又方(出聖/惠方)¶
<pb:KR3e0067_WYG_302-46a>¶
　取雄黄末傅瘡上日四五度汁出便愈治毒蛇咬瘡¶
　亦妙¶
又方(出聖/惠方)¶
　取蘆根自然汁每服半盞許日二夜一一方飲藕汁¶
　唯多為妙蘆根煮汁亦可一方貝齒末服一錢匕大¶
　良¶
甘草飲(出聖濟/總錄)　治毒箭¶
　用甘草三兩細剉用水二升煎取一升絞汁每服¶
<pb:KR3e0067_WYG_302-46b>¶
　一小盞温飲日三服仍淋瘡上¶
生薑飲(出肘/後方)　治毒箭¶
　用生薑半斤切研如泥取自然汁飲五分一盞未退¶
　再服更無疤痕一方煮薑汁飲三二升甚佳¶
旋復散方(出聖濟/總錄)　治毒箭¶
　用旋復根不拘多少搗為散每服二錢匕以温酒調¶
　下日三服不拘時候仍用傅瘡中若無根花并子亦¶
　可用¶
<pb:KR3e0067_WYG_302-47a>¶
治毒箭所傷煩亂欲絶(出肘/後方)¶
　用大麻子三升搗取自然汁每服半盞許日再服¶
秦龜散　治俚人毒箭傷¶
　用秦龜血飲之良¶
治卒被毒箭及金瘡方(出千/金方)¶
　用麻菁仁數升杵飲汁瘥¶
又方(出肘/後方)¶
　煮藕取汁飲之飲多益良¶
<pb:KR3e0067_WYG_302-47b>¶
療毒箭方(出千/金方)¶
　以鹽滿瘡中炙塩上三十壮一方多飲猪血良¶
治毒箭及馬汗方¶
　用大䖟蟲於端午日收之隂乾為末毎服一錢挑破¶
　瘡口傅之後以醋糊膏子貼之即追出毒¶
治卒被毒箭中人纔破肉爛者即便死人¶
　飲人糞汁以糞塗瘡上良¶
治着藥弩藥箭¶
<pb:KR3e0067_WYG_302-48a>¶
　用曲蟮泥為末搗豆豉和匀為丸桐子大每服五十¶
　丸隨傷上下用五六服一日安¶
治毒箭所傷(出本/草)¶
　以菩薩石為末傅之良¶
治中藥箭方(出本/草)　交廣夷俚人用焦銅作箭嶺北諸¶
　處以蛇毒螫物汁着筒中漬箭鏃此二種纔傷皮便¶
　潰膿沸爛而死若中之者¶
　以飲月水屎汁并以傅之亦可食惟此最妙¶
<pb:KR3e0067_WYG_302-48b>¶
治毒箭鏃及深山大蝮中人(出本/草)¶
　速取病者當頂上十字剺之令皮㫁出血以石藥末¶
　瘡上并傅所傷處其毒必攻上下洩之當出黄汁數¶
　升則悶解¶
治毒箭蟲蛇咬(出本/草)¶
　以芋麻根搗汁罨之¶
治毒箭(出本/草)¶
　以薺苨搗罨之¶
<pb:KR3e0067_WYG_302-49a>¶
治毒箭(出本/草)¶
　以苧葉窨傅之一方用生芋同塩研細傅之¶
解藥箭毒(出本/草)¶
　用鵝絨篩末以酒調服之有効¶
　　　箭鏃金刃入肉(附論/)¶
大凡箭鏃金刃入肉治宜速出之或有碎骨亦必湏去¶
盡然後塗傅諸藥不然其瘡必不合縱復少愈亦常作¶
疼痛若神驚血亂氣奪則死矣¶
<pb:KR3e0067_WYG_302-49b>¶
　　　方¶
續斷膏(一名當歸續㫁/膏出聖濟總錄)　治箭頭入内赤腫辟風歛瘡¶
　　當歸　續斷　骨碎補　桂(去粗/皮)附子　澤蘭¶
　　芍藥　白芨　牛膝　羗活　芎藭　木香　麒¶
　　麟竭　生乾地黄　白殭蠶　白附子(各一/兩)沉香¶
　　丁香(各半/兩)栝蔞(二枚/大者)烏蛇肉　白歛　白芷　𤣥¶
　　參(各一/兩)杏仁　桃仁(各三/分)¶
　右細剉入麻油四斤猪脂一斤半驢脂三兩用文武¶
<pb:KR3e0067_WYG_302-50a>¶
　火煎三日濾去諸藥入乳香三兩松脂六兩更煎一¶
　日用生絹濾却粗滓再用五斗大生鐵鍋細羅鉛丹¶
　三斤炒令紫色旋入前藥油煎令紫色即旋退火以¶
　藥油滴少許水碗内成珠子為度以磁石器宻收依¶
　前法用¶
祇聖散(出聖濟/總錄)　出箭頭¶
　　附子(二枚重半兩者/炮製去皮臍)檳榔(二枚一/生一熟)大黄(剉/)木香(各/一)¶
　　(分/)巴豆(半兩去皮漿水煮三二/十沸麸炒黄研出油)肉豆蔲(去/殻)吳茱茰¶
<pb:KR3e0067_WYG_302-50b>¶
　　(洗焙/炒)當歸(剉/焙)黄連(去/鬚)猪牙皂莢(酥炙去黒皮/并子各一分)蒼䑕¶
　　(剉焙乾研/末一兩)芎藭　陳橘皮(浸去/白焙)乾薑(炮/)桂(去粗/皮)蕪¶
　　荑(各一/分)¶
　　右為細末没藥酒調下一茶匙只三服箭頭卒出¶
虎舌丸(出聖濟/總錄)　㸃藥箭頭令自出¶
　　乾虎舌(半兩用石臼/杵搗為末)生草烏頭尖(末三/錢)楮實(末三/錢)¶
　　磁石(半兩用石臼杵/搗為末性𦂳者)水銀(三錢同磁石末一處/研細令水銀星盡)丹¶
　　砂(一錢/研)硫黄(舶上者/一錢)&KR1288;砂(透明者/二錢研)金牙(半兩石杵/臼搗為末)¶
<pb:KR3e0067_WYG_302-51a>¶
　　消石(二錢同/硫黄研)¶
　右一處於乳鉢内更研極細石腦油為丸如黍米大¶
　令兩頭尖角盒子盛貯每出箭頭一枚用藥一丸竅¶
　内将銅筯㸃入箭瘡内即以好酒少許摩瘡四畔次¶
　将紅散子摩瘡湏㬰覺瘡極熱而痒其箭頭當日内¶
　自出次以生肌金黄散摻瘡内以紫金膏封之¶
紅散子(出聖濟/總錄)　摩瘡上¶
　　蔓陀羅子　草烏頭尖　麒麟竭　萞麻子(去殻/細研)¶
<pb:KR3e0067_WYG_302-51b>¶
　　茄子花(各半/兩)¶
　右為細散以好酒調下如膏於瘡口上塗摩之箭頭¶
　自出¶
雄黄丸(出聖濟/總錄)　治箭鏃不出¶
　　雄黄(研/)獨角仙　&KR1288;砂(研/)不灰木　威靈仙(去/殻)木¶
　　槿花(各一/分)䑕(一枚心頭取血/研入衆藥内)¶
　右除䑕血外搗為散和匀鍊蜜丸黄米大内在瘡内¶
　箭頭自出¶
<pb:KR3e0067_WYG_302-52a>¶
牡丹散(出聖濟/總錄)　治金瘡箭頭在骨逺年不出¶
　　牡丹(去/心)白歛(各一/兩)桑根白皮(剉二/兩)藿香葉　丁香¶
　　麝香(研各/一分)¶
　右為散每服二錢匕温酒調下日三淺者十二日深¶
　者二十日箭頭自出¶
雄黄丸(出楊氏/家蔵方)　治骨中箭頭方¶
　　雄黄(一/分)蜣蜋(一分/研)不灰木(一分以牛糞/火燒赤色)威靈仙(一/分)¶
　　朝生花(一/分)䑕(一枚去/頭取血)¶
<pb:KR3e0067_WYG_302-52b>¶
　右為末入䑕血并鍊蜜和丸如黄米大内瘡口其箭¶
　鐵不計逺年自出¶
蠐螬丸(出聖/惠方)　治金瘡箭鏃在骨中逺年不出¶
　　蠐螬(五枚/乾者)螻蛄(三枚/乾者)赤小豆(一/分)赤鯉魚鮓(一/兩)&KR1288;砂¶
　　(一/錢)紅花末(三/錢)¶
　右研細以鮓研丸如菉豆大如瘡口在只於瘡口内¶
　絍一丸如無瘡口以針撥破内藥不過三丸至五丸¶
　箭頭自動輕揺即出¶
<pb:KR3e0067_WYG_302-53a>¶
巴豆丸(出聖/惠方)　治肉中箭頭¶
　　巴豆(一枚/去皮)膩粉(一/分)砒(少許/細研)磁石(半兩/細研)蜣蜋(一个為/細末)¶
　右以雞清和丸菉豆大先以針撥開瘡口用男子乳¶
　汁化一丸在撥開處上用醋麫紙封貼上當痒痒極¶
　不可忍則其鐵自出也多年者兩上新者一上箭鐵¶
　自出¶
治箭鏃入肉(出聖/惠方)¶
　　雄黄　蜣蜋　膩粉　砒霜　巴豆(去皮各/一分)¶
<pb:KR3e0067_WYG_302-53b>¶
　右為末先以兒妳汁濕筯頭㸃藥入瘡内當痒不過¶
　三兩上便出矣¶
半夏散(出聖/惠方)　治金瘡箭頭在肉中不出¶
　　半夏(湯洗七/遍去滑)白歛　牡丹(各一/兩)桑根白皮(剉二/兩)¶
　右為末每服以温酒調下一錢日三服¶
出箭頭方¶
　　蜣蜋(自死者/十個)土狗子(三/個)婦人髪灰(少/許)¶
　右蜣蜋去殻取白肉與三味同研如泥用生塗中箭處¶
<pb:KR3e0067_WYG_302-54a>¶
　如膏搽後内微痒即以兩手蹙之其箭頭自出¶
解骨丸(出聖濟/總錄)　治箭鏃不出¶
　　雄黄(研/)蜣蜋(研/)象牙末(各等/分)¶
　右搗研為散鍊蜜丸如黍米大内瘡口内後細嚼羊¶
　腎芝麻摩貼之覺痒箭頭自出¶
治箭鏃不出(出聖濟/總錄)¶
　　蜣蜋(五月五日/取者佳)斑猫(各七枚棘刺/上暴乾細研)砒黄(細研/半兩)¶
　右和匀入青竹筒三寸内捲蠟紙塞口更以躐紙封¶
<pb:KR3e0067_WYG_302-54b>¶
　定厠中浸三七日取出洗曝乾每用豆許待痒按之¶
　自出¶
出箭頭方(出濟生/㧞粹方)¶
　　角蜣蜋(不計多/少全用)乳香　麝香(不計/多少)¶
　右為細末撥動箭頭撥藥於瘡口内¶
治箭鏃入肉(出聖/惠方)¶
　　斑猫(二七/箇)蜣蜋(一七/箇)&KR1288;砂(一/錢)¶
　右為末都入竹筒内封頭然後入厠中七日取出於¶
<pb:KR3e0067_WYG_302-55a>¶
　隂地内埋之七日取於磁盒内盛之每用時服少許¶
　於瘡上塗之其箭鏃自出¶
白歛散(出聖/惠方)　治金瘡箭在肉中不出¶
　　白歛　半夏(各等/分)¶
　右治下篩酒服方寸匕日三淺瘡十日出深瘡二十¶
　日出終不住肉中¶
牡丹皮散(出聖/金方)　治箭鏃及諸刀刃在咽喉胷膈諸隠¶
　處不出者¶
<pb:KR3e0067_WYG_302-55b>¶
　　牡丹皮(一/分)白塩(二分一方/作白歛)¶
　右治下篩以酒服方寸匕日三服出¶
取箭鏃入骨取不出疼痛不可忍宜用此方(出聖/惠方)¶
　　巴豆(三/枚)蜣蜋(三/枚)¶
　右研塗所傷處俟痛定微痒忍之極痒不可忍即撼¶
　動㧞出以生肌膏藥傅之以黄連貫衆湯洗畢以牛¶
　膽製風化石灰傅之兼治惡瘡　夏侯鄲云初在潤¶
　州得之方鏃箭出後速以生肌膏傅之説者云兼治¶
<pb:KR3e0067_WYG_302-56a>¶
　瘡鄲得方後至洪州旅舍主人妻患背瘡呻吟鄲遽¶
　用此方試之愈¶
治箭頭不出(出聖濟/總錄)¶
　　磁石(生搗研/極細)雄黄(研各/三分)¶
　右同研令匀每服二錢匕菉豆汁調下空心十日後¶
　輕撥便出手足上用此藥貼之自出¶
白歛散(一名丹散/出聖惠方)　治箭頭不出¶
　　白歛(三/分)牡丹(去心/三分)¶
<pb:KR3e0067_WYG_302-56b>¶
　右為散每服三錢匕温酒調下空腹日午卧各一服¶
　一方加塩等分¶
萬類灰散(出聖/惠方)　治金瘡及箭入肉不出腫痛¶
　　萬類灰　弓弦灰(各三/兩)¶
　右共研為散每二錢匕用蓼藍汁調下日再服¶
治刀箭傷𦂳閉者¶
　　血竭(一/枚)消石¶
　右為末敷之出血不止立効¶
<pb:KR3e0067_WYG_302-57a>¶
又方¶
　　龍骨(二/錢)船灰(六/兩)乳香(一/兩)¶
　右為末敷之立効¶
治箭鏃方¶
　用射罔以塗之¶
治卒中箭不出或肉中有聚血(出千/金方)¶
　取女人月經布燒灰屑酒服之¶
治箭鏃及諸刀刃在咽喉胸膈諸隠處不出(出千/金方)¶
<pb:KR3e0067_WYG_302-57b>¶
　用酒服瞿麥方寸匕日二瘥¶
又方(出千/金方)¶
　以栝蔞汁塗箭瘡上即出一方用根搗傅瘡日三易¶
治針入肉中并箭諸物刺(出千/金方)¶
　刮象牙為末水和聚着折針上即出¶
又方(出千/金方)¶
　用磁石吸鐵者着上即出¶
取箭鏃方(出危/氏方)¶
<pb:KR3e0067_WYG_302-58a>¶
　用天水牛一箇獨角小者尤妙用小瓶盛之用硼砂¶
　一錢研細末用水些少滴在内浸自然化水以藥水¶
　滴在傷處箭頭自然出也　淮西總管趙領衞名属¶
　殿巖宻之子云仇防禦方張循王屢求不得因奏知¶
　德壽宣取以賜之有奇効與楊氏方中用巴豆蜣蜋¶
　者大率相似¶
赤小豆飲(出聖/惠方)　治箭頭入肉及入腹不出¶
　用赤小豆半升以水五升煮令爛熟絞取汁每服一¶
<pb:KR3e0067_WYG_302-58b>¶
　盞空腹日午夜卧服一方和酒相次服之盡為度¶
治箭頭在咽喉中或胷膈中及諸處不出者(出聖/惠方)¶
　用䑕肝五箇細切爛研傅之兼以䑕腦髓或䑕頭血¶
　塗之並良兼治人針折在肉不出并刀刃傷¶
又方(出聖濟/總錄)¶
　以生䑕皮一枚及前兩足作灰用猪膏和塗之即出¶
牛膝膏(出聖濟/總錄)　治箭在咽喉中或胷膈中及諸處不¶
　出者¶
<pb:KR3e0067_WYG_302-59a>¶
　搗牛膝不限多少作末以熱水調塗箭頭即出若火¶
　瘡炙瘡不能愈者塗之効¶
又方(出聖濟/總錄)¶
　以白項蚯蚓十四枚内銅器中次入研細塩一兩於¶
　日中曝並化作汁者塗之箭鏃與刃傷處湏㬰痒則¶
　出¶
療箭頭及諸刃頭在咽喉胷膈諸隱處不出者(出葛洪/肘後方)¶
　嚼杏仁不限多少塗之研杏仁細傅之¶
<pb:KR3e0067_WYG_302-59b>¶
又方(出聖濟/總錄)¶
　搗烏梅不限多少為散水和塗之即出¶
又方(出聖濟/總錄)¶
　取蠐螬不限多少細研取汁塗之血止即出¶
箭鏃中傷在喉咽胷膈不出者及針刺不出者(出聖/惠方)¶
　用螻蛄即土狗蟲乾者濃煎汁滴上三五度箭頭自¶
　出一方以螻蛄腦十枚細研塗瘡上亦出¶
治出箭頭(出本/草)¶
<pb:KR3e0067_WYG_302-60a>¶
　以栗肉生喫七箇又生嚼罯可出亦罯惡刺¶
治箭頭不出及惡刺破癰(出本/草)¶
　以人牙齒垢和虱研塗之出箭頭¶
治折箭刺入膿囊不出堅燥及䑕損¶
　取薔薇灰末方寸匕服之十日骾刺皆穿皮出効¶
萬聖神應丹(出衛生/寳鑑)　出箭頭魚骨針麥芒逺近治之¶
　用莨菪科一名天仙子取著中一科服本枝華花實¶
　全者好於端午日前一日特不語尋見莨菪科言道¶
<pb:KR3e0067_WYG_302-60b>¶
　先生你却在這裏那道罷用柴灰自東南為頭圍了¶
　用木椑子橛取了根週細二次日端午日未出時依¶
　前特不語钁只一钁取出土用浄水洗了不令雞犬¶
　及婦人見於浄室中以石臼搗為泥丸如彈子大黄¶
　丹為衣以紙袋封了懸於髙處隂乾如有人着箭不¶
　能出者用緋絹盛此藥乾於臍中用綿裹肚繫了先¶
　用象牙末於瘡口上貼了後用前藥如瘡生合用刀¶
　子割開貼之最驗¶
<pb:KR3e0067_WYG_302-61a>¶
葛根飲　治箭鏃不出及治毒箭所傷¶
　用生葛根三斤剉細研絞取自然汁毎服半盞不拘¶
　時候日三治一切金瘡無有不効者又云葛白屑熬¶
　黄傅瘡止血立効¶
治箭鏃石不出立効方¶
　用黑羊糞搗末傅之待瘡口開即以生䑕刺取血滴¶
　瘡中湏臾即出¶
神鈴散　治箭頭在骨内取不出¶
<pb:KR3e0067_WYG_302-61b>¶
　　大雄鼠(一/枚)¶
　右件去皮骨取精肉薄批焙乾碾為細末每服二錢¶
　熱酒調下若覺箭瘡痒不得㧓忍痒少時箭頭自出¶
　不拘時候¶
磁石丸　出箭頭¶
　　斑猫(五十枚/全者)屈盤蟲(五十枚/去頭翅)磁石(一兩四/面𦂳者)&KR1288;砂(一/兩)¶
　　(别/研)巴豆(二十枚去/殻不用)川烏頭(二十枚生/用不去尖)¶
　右件為細末以棗肉為丸如䑕糞大任瘡口内箭頭¶
<pb:KR3e0067_WYG_302-62a>¶
　自出如瘡口生合不見於舊瘢上炙三十壮以津液¶
　化藥傅在炙瘡上用濕紙貼定候肉瘡以物枕瘡口¶
　卧良乆箭頭自出¶
䑕油膏　出箭頭¶
　　䑕(一枚熬/取油)蜣蜋　皂角(燒/灰)定粉　龍骨(上四味/各一錢)乳¶
　　香(少許/别研)¶
　右件為細末以鼠油和成膏子㸃藥瘡口内其上更¶
　用磁石末蓋之箭頭自出¶
<pb:KR3e0067_WYG_302-62b>¶
凡箭金及諸竹刺没肉中頭尾猶可揣得者¶
　應破上以鈎鋒引出之若深藏不見者難療多死又¶
　箭中骨骨破碎者湏全出去碎骨盡得藥傅之不爾¶
　瘡永不合亦死¶
鐵汞丹　治金箭頭入腹内及在身體諸處禁或着骨¶
　斷折不能取者¶
　　獺膽(七枚如無只用赤/鯉魚膽一十四枚)磁石(四邊/𦂳者)血竭(别/研)澤㵼¶
　　赤小豆　紫葛根　蒼耳子　赤芍藥(已上七味/各半兩)¶
<pb:KR3e0067_WYG_302-63a>¶
　　樟桞根(三/兩)¶
　已上並生用焙乾為細末酒煑赤小豆麫糊入膽汁¶
　同和為丸如梧桐子大如在腹内每服二十丸濃煎¶
　赤小豆樟桞根湯并酒各半盞送下不拘時候日三¶
　四服立出如在骨節禁穴内不可取者用後藥¶
　　&KR1288;砂(别/研)砒(别/研)巴豆霜　斑猫(上四味/各一字)蜣蜋(十/枚)螻蛄¶
　　(七/枚)蠐螬(七/枚)¶
　右七味研細入前藥二十丸一處再研用石腦油為¶
<pb:KR3e0067_WYG_302-63b>¶
　丸如菉豆大每用一丸任瘡口内上用雲母膏蓋口¶
　日一換藥不過三五日其箭自出矣¶
湧鐵膏　取箭頭一切針刺入肉盡皆治之¶
　　糞䑕頭(一/箇)螻蛄(四十/九箇)芫青(一/兩)土消蟲(十/箇)巴豆(一/兩)馬¶
　　肉蛆(一兩/焙乾)信(一/兩)醤蛆(一兩/焙乾)夏枯草(一/兩)&KR1288;砂(一/兩)磁石¶
　　(一/兩)黄丹(一/兩)地骨皮(一/兩)蘇木(一/兩)蜣蜋(一/兩)石腦油(三/兩)蒿¶
　　柴灰汁(三/升)¶
　右将灰汁石腦油用文武火熬成膏次下地骨皮等¶
<pb:KR3e0067_WYG_302-64a>¶
　末令匀磁器内收臨用時看瘡勢大小㸃藥良久箭¶
　頭自然湧出¶
神聖膏　取針鐵誤入皮膚¶
　　車脂(不以/多少)¶
　右成膏子者好攤在紙上如錢許二日一换三五次¶
　其針自出大有神驗¶
烏翎散　取針鐵誤入皮膚¶
　　烏翎(三五枚火/炙焦色)¶
<pb:KR3e0067_WYG_302-64b>¶
　右碾為末好醋調成膏子塗在瘡上紙蓋一兩次其¶
　針自出神効¶
　¶
　¶
　¶
　¶
　¶
　普濟方卷三百二¶
