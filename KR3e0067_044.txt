# -*- mode: mandoku-view; -*-
#+TITLE: 普濟方
#+DATE: 2015-08-24 23:06:45.886504
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷四十四
<pb:KR3e0067_WYG_044-1a>¶
欽定四庫全書¶
　普濟方卷四十四　　　明　周王朱橚　撰¶
　　頭門¶
　　　總論¶
夫人頭者諸陽之所聚諸隂脉皆至脛而還獨諸陽脉¶
皆上至頭耳則知頭面皆屬陽部也且平居之人陽順¶
於上而不逆則無頭痛之患陽逆於上而不順衝壅於¶
頭故頭痛也風寒在腦邪熱上攻痰厥腎厥氣虚氣攻¶
<pb:KR3e0067_WYG_044-1b>¶
皆致頭痛但氣虚氣攻頭痛愈而復作延引歲月者多¶
有之矣偏正頭風婦人氣盛虛産後失血過多氣無所¶
主皆致頭痛惟蝎附丸治氣虛氣攻頭痛尤合造化之¶
妙其間所用附子取其助陽以扶虛鍾乳取其補陽以¶
鎮墜全蝎取其鑚錐之義葱涎則取通行其氣湯使用¶
以椒鹽葢椒能下逹鹽能引用使虛氣歸於其下對證¶
用之無不作效者矣○頭者諸陽之會上丹産於泥丸¶
宫百神所集凡頭痛者乃足太陽受病上連風府眉角¶
<pb:KR3e0067_WYG_044-2a>¶
而痛者皆可藥愈或上穿風府䧟入于泥丸宫而痛者¶
是為真頭痛不可藥愈夕發旦死旦發夕死責在根氣¶
先絶也原其所因有中風寒暑濕而痛者有氣血飲食¶
厥而痛者有五臟氣鬱厥而痛者治之之法當先審其¶
三因三因既明則所施無不切效○夫頭風者亦有陽¶
氣虚弱及當風取凉外傷陽經致頭目昏痛眩不能起¶
或頭皮腫痒或兩太陽血穴痛眉稜骨痛嘔吐不可食¶
起則頭眩或泥丸冷痺皆頭風證也○頭面風者是體¶
<pb:KR3e0067_WYG_044-2b>¶
虚陽經脉為風所乗也諸陽經脉上走於頭面運動勞¶
役陽氣發㵼腠理開而受風謂之首風病狀頭面多汗¶
惡風病甚則頭痛又或新沐中風則為首風又沐未乾¶
不可以卧使頭重身熱反得風則煩悶診其脉寸口隂¶
陽表裏互相乗如風在首久不差則風入腦遂變為頭¶
眩養生云飽食仰卧乆成氣病頭風又云飽食沐髮作¶
頭風又云夏不用露面卧露墜面上冷面皮厚致成癬¶
有一種腦㵼亦緣風邪入於髓海凝滯不散化為膿輕¶
<pb:KR3e0067_WYG_044-3a>¶
則黄膿濁涕重則敗壊臭穢不可聞久而頭虚昏重莫¶
舉亦能致斃者治之之法不與頭風相類當用活血去¶
膿補虚方可用内托散加川烏乾薑以酒調服仍用附¶
子建中湯補虚更灸&KR0479;會天穴左漏灸左右漏灸右脉¶
訣云頭痛短濇應湏死浮滑風痰皆易除¶
　　　頭痛(附論/)¶
夫諸陽之脈皆上行於頭面若人氣血俱虚風邪傷於¶
陽經入於腦中則令頭痛也又有手三陽之脈受風寒¶
<pb:KR3e0067_WYG_044-3b>¶
伏留而不去者名厥頭痛厥者逆也言其脈厥逆而不¶
順行逆壅而衝於頭故也又有入連在腦痛甚手足冷¶
者名真頭痛由風寒之氣循風府入於腦中故云入連¶
在腦則痛不可療又有風熱痰厥氣虚腎厥皆令人頭痛也¶
　　　方¶
防風散(出聖/惠方)　治上焦風壅頭痛口乾煩熱¶
　　防風(一兩去/蘆頭)甘菊花(一/兩)赤芍藥(一/兩)石膏(四/兩)葛根(二/兩)¶
　　(剉/)柴胡(二兩/去苗)蔓荆子(一/兩)甘草(一兩炙/微赤剉)杏仁(一兩湯/浸去皮)¶
<pb:KR3e0067_WYG_044-4a>¶
　　(尖雙仁麩/炒微黄)¶
　右搗篩為散毎服四錢以水一中盞入生薑半分煎¶
　至五分去滓入竹瀝半合更煎二三沸不計時候温¶
　服忌炙煿熱麫大蒜等¶
上清散(御藥/院方)　治頭痛眉骨痛眼痛不可忍者¶
　　川芎　鬱金　芍藥　荆芥穗　芒硝(各半/兩)乳香¶
　　　没藥　薄荷葉(各一/錢)腦子(半/錢)¶
　右為細末毎用一字鼻内搐之¶
<pb:KR3e0067_WYG_044-4b>¶
人參順氣散(活人/方)　治頭痛憎寒壯熱四肢疼痛¶
　　麻黄(去節一/兩半)乾葛　甘草(炙/)白术　人參　桔梗¶
　　(去/蘆)香白芷(各一/兩)白姜(炮片/半兩)¶
　右為末毎服三錢水一盞姜三片葱白二寸同煎連¶
　進取汗¶
摩頂散(一名附子/摩頂散)　治風毒攻腦疼痛(方見首/風類)¶
麝香茶芽散　治頭疼不已諸藥不效者¶
　　茶芽(一/兩)川芎　細辛　荆芥　川烏　甘草(已上/各半)¶
<pb:KR3e0067_WYG_044-5a>¶
　　(兩/)麝香(少/許)¶
　右為粗末每服三錢水一盞半煎至八分去滓温服¶
　食後¶
神芎丸(出危/氏方)　治一切頭痛昏眩利咽膈能令遍身結¶
　滯通呻除痰飲解諸熱¶
　　大黄　黄芩(各二/兩)黒牽牛(炒/)白滑石(各四/兩)黄連¶
　　大川芎　薄荷葉(各半/兩)¶
　右為末水丸如小荳大温水下十丸至十五丸日三¶
<pb:KR3e0067_WYG_044-5b>¶
　服或煉蜜丸亦可¶
六神散　治頭痛眼睛痛¶
　　馬芽硝(研/)鷄蘇　芎藭(各二/錢)石膏(研/)乳香(研/)龍腦¶
　　(研一/字)¶
　右為細末毎用一字含水搐鼻中¶
芎藭湯　治頭疼痛¶
　　芎藭(五/兩)細辛　人參(一兩/半)甘草(炙三/分)半夏麴(一分/用生)¶
　　(姜和半夏/末作麴用)¶
<pb:KR3e0067_WYG_044-6a>¶
　右㕮呾如麻豆每服三錢水一盞生薑三片薄荷五¶
　葉同煎至七分去滓温服不拘時候¶
芎辛湯(出三/因方)　治一切頭疼但發熱者不宜服其餘痰¶
　厥飲厥腎氣氣厥等證偏正頭疼痛不可忍者只以¶
　此藥并如聖餅子服之不拘病退但多服自能作效¶
　若氣虚年高之人仍服養正丹黒錫丹并用此藥調¶
　鍾乳粉間服諸證頭疼𦂳健之法無以踰此但頭疼¶
　多用石膏葢取其能墜痰飲然恐性寒故以鍾乳粉¶
<pb:KR3e0067_WYG_044-6b>¶
　代之腎厥頭疼尤得其治或疑鍾乳粉煅煉之藥則¶
　凡軟石膏煅過為末服之亦驗¶
　　生附子　生烏頭　天南星　乾薑　細辛　川¶
　　芎(各一/兩)甘草(三/分)¶
　右㕮咀每服四錢水二盞薑七片茶芽少許煎至六¶
　分去滓食前服中脘素寒者不用茶芽○若氣壅盛¶
　只用川芎一兩細辛半兩甘草二錢煎如前法一方¶
　治頭風以細辛二錢川芎白芷減半為細末搐入鼻¶
<pb:KR3e0067_WYG_044-7a>¶
　中○一方用高良薑晒乾不見火碾為細末口含冷¶
　水以少許搐入鼻中如此數搐即愈久患頭疼尤能¶
　作效○一方治氣虚人頭疼以附子一隻生去皮切¶
　作數片用生薑自然汁一盞浸一宿漫炙乾再炙再¶
　蘸候滲薑汁為度高良薑等分為末臘茶調服名必¶
　效散○一方用白芷四錢生烏頭一錢為末每服一¶
　字許茶調服有人患眼睛痛者先令含水次用此藥¶
　搐入鼻中其效尤驗○治受濕者頭重眩暈用川芎¶
<pb:KR3e0067_WYG_044-7b>¶
　白术生附各等分官桂甘草减半每服四錢薑十片¶
　煎服名芎术除眩湯(千金方加/防風一兩)¶
川芎羌活散　治頭痛¶
　　羌活(二兩/半)細辛(二/兩)川芎(二/兩)藁本(二/錢)荆子(二/兩)白芷(半/兩)¶
　　防風(一兩/半)¶
　右為麤末每服二兩水煎去滓臨卧旋嚥服¶
旋復花散(出聖/惠方)　治胸膈風壅上攻頭痛不止¶
　　旋復花(半/兩)蔓荆子(一/兩)石膏(二/兩)枳殻(二兩麩炒/微黄去瓤)甘草¶
<pb:KR3e0067_WYG_044-8a>¶
　　(半兩炙/微赤剉)甘菊花(半/兩)¶
　右搗篩為散毎服三錢水一中盞煎至六分去滓不¶
　計時候溫服忌熱麪炙&KR1020;物¶
石膏丸(出聖/惠方)　治頭痛不止心神煩悶¶
　　石膏(一兩細/研水飛)馬牙硝(半/兩)太隂元精石(半/兩)雄黄(半/兩)硃¶
　　砂(半/兩)¶
　右細研入麝香末一錢重研令勻用湯浸蒸餅和丸¶
　梧桐子大毎服五丸不計時候葱茶下¶
<pb:KR3e0067_WYG_044-8b>¶
太陽丹(出惠/氏方)　治頭疼傷寒感風氣積偏正夾腦一切¶
　頭疼及風壅痰盛(即川芎/羌活散)¶
得效方　治腦寒之病皆　邪攻於上焦令人頭痛晝¶
　夜引痛不能安寧¶
　　川烏　川芎　白芷　甘草(各一/兩)石膏(煅二/兩)腦子¶
　　(半/錢)¶
　右為末蜜為丸如指大硃砂為衣毎服一丸薄荷嚼¶
　下食後得效方毎兩作十八丸食後以生葱茶嚼下¶
<pb:KR3e0067_WYG_044-9a>¶
　或五丸以水磨爛塗患處¶
一方(出海/上方)　治男女一切頭痛不可忍者¶
　　川芎　藿香葉　乾葛　桔梗(各半/兩)甘草(一/分)軟石¶
　　膏(三兩/煅)¶
　右㕮咀每服三錢水一盞半煎至一盞去滓温服不¶
　拘時候連進三二服立止¶
石膏散(經驗/方)　治頭痛不可忍如神效¶
　　麻黄(去根節/秤一兩)石膏(一/兩)何首烏(半/兩)乾薑(七錢/半)川芎(一/兩)¶
<pb:KR3e0067_WYG_044-9b>¶
　右為細末每服四錢水一盞生薑三片煎至七分稍¶
　熱服極者三服必效¶
白芷散(一名搐藥鬱/金散試效方)治風熱頭痛¶
　　石膏　白芷(各二/錢)薄荷葉　芒硝(各三/錢)鬱金(一/錢)¶
　右為極細末口含水鼻内搐之¶
烏罌散　治諸種頭疼不可忍者¶
　　川烏(炮去/皮臍)御米殻(去蔕蜜/汁炒)甘草　橘皮(各一/兩)¶
　右㕮咀毎服三錢水一盞半煎至七分去滓温服立¶
<pb:KR3e0067_WYG_044-10a>¶
　效¶
四川丸(一名鶴頂/丸危氏方)　治頭痛如破¶
　　大川烏(一箇生/去皮臍)川白芷　川細辛(去/葉)大川芎(各一/兩)¶
　右為末韭菜自然汁丸黄丹為衣每服一丸細嚼葱¶
　白淡清茶下¶
寛中丸(三因/方)　治滯氣不快飲食不消胸膈痞塞凝痰¶
　聚飲狀如傷寒頭痛胸痞¶
　　大附子(炮去/皮臍)木香(炮/)青皮　大黄(濕紙裹煨/各等分)¶
<pb:KR3e0067_WYG_044-10b>¶
　右為末醋煑麪糊丸如梧桐子大毎服十丸薑湯下¶
　頭疼甚則調救生散下¶
天南星丸(一名硫黄丸/宋氏集驗方)　治厥頭痛齒痛骨寒胃脈同¶
　腎脈厥逆頭疼不可忍者¶
　　硫黄(研/)石膏(研/)天南星(炮/)熖硝(各等/分)¶
　右為末麪糊丸如梧桐子大每服三十丸空心食前¶
　温酒下¶
藿香散(三因/方)　治傷寒風挾涎飲上厥頭疼偏正夾腦¶
<pb:KR3e0067_WYG_044-11a>¶
　諸風¶
　　藿香(半/兩)川烏頭(湯浸七次去/皮尖一兩)乳香(三皂角/子大)草烏頭¶
　　(炮製去皮/尖一兩)¶
　右為末每服一次薄荷茶清調下食後服¶
硫硃丹(三因/方)　治痰厥腎厥諸證頭疼百藥不效風頭¶
　痛太陽經受病上連風府眉角皆可藥治而愈如痛¶
　上穿風府又干泥丸者是為真頭痛藥不可愈腎厥¶
　頭痛或腦後有一道冷氣如氷厚衣被覆額上是也¶
<pb:KR3e0067_WYG_044-11b>¶
　　硫黄(生/研)川烏(去皮尖/各半兩)硃砂(水飛/二兩)天南星(一兩/炮製)¶
　右為末薑汁煑糊丸如梧桐子大每服十五丸生薑¶
　薄荷湯下¶
　一方用硫黄硝石南星半夏製度治證如前¶
玉真丸(經驗/方)　治腎厥頭痛不可忍其脈舉之則弦按¶
　之則石堅¶
　　生硫黄(二兩/别研)石膏(硬者/不煅)半夏(湯泡七/次一兩)硝石(别研各/一兩)¶
　右為細末研和勻生薑汁煑糊為丸如梧桐子大每¶
<pb:KR3e0067_WYG_044-12a>¶
　服四十丸食前用薑湯或米湯下虚寒甚者去石膏¶
　用鍾乳粉一兩更灸闗元百壯一名中黄丸素問云¶
　頭癲疾下虚攻實過在足少隂巨陽甚則入腎徇䝉¶
　招搖目瞑耳聾下實上虚過在足少陽厥隂甚則在¶
　肝下虚者發虚也故腎厥則頭痛上虚者肝虚也故¶
　肝虚則頭暈徇䝉者如以物䝉其首招搖不定目眩¶
　耳聾皆昏之狀也故肝厥頭暈腎厥癲痛不同如此¶
　治肝厥鈎藤散佳¶
<pb:KR3e0067_WYG_044-12b>¶
治頭痛發歇不止(聖惠/方)¶
　　蘿蔔(一枚剜去中/心留葢子)寒水石(一/兩)硫黄(一分/細研)膩粉(一/分)¶
　右先將寒水石内蘿蔔中用葢子葢却以泥裹候乾¶
　燒令通赤良久取出候冷去蘿蔔入二味藥同研令¶
　勻以湯浸蒸餅和丸如菉豆大每服五丸不計時候¶
　以新汲水下¶
三生丸(濟生/方)　治痰厥頭疼¶
　　半夏　白附子　天南星(各等/分)¶
<pb:KR3e0067_WYG_044-13a>¶
　右為細末生薑自然汁浸蒸餅為丸如菉豆大每服¶
　四十丸食後薑湯送下¶
太白散(仁存/方)　治頭痛¶
　　石膏(煅二/兩)川芎(半/兩)甘草(一/分)¶
　右為末茶芽少許熱湯調二分食後服一方無甘草¶
備急丸(危氏/方)　治積聚頭疼¶
　　大黄　乾薑　巴豆(去皮心/出油)¶
　右等分為末煉蜜為丸如豌豆大米飲下一丸羸人¶
<pb:KR3e0067_WYG_044-13b>¶
　服半丸菉豆大以大便利為度¶
楊梅散(本事/方)　定頭痛¶
　　楊梅清　硝石　地龍干(各等/分)¶
　右為細末搐鼻立效¶
治風毒攻注頭目痛不可忍者(一名附子/散聖惠方)¶
　　黒豆(一合㨂/令净)附子(一兩炮製去皮臍/别搗細篩為末)生薑(一兩與/豆同炒)¶
　　(豆熟/為度)¶
　右件藥以酒一大盞煎薑豆至七分去滓分為二服¶
<pb:KR3e0067_WYG_044-14a>¶
　毎服調附子末一錢不計時候服之¶
又方聖惠方　治頭痛不止¶
　　丁香(一/分)白芷(半/兩)𤓰蒂(一/兩)¶
　右藥搗羅為散每用半匙以來吹鼻内即差¶
治頭痛鼻塞頭不利(出聖/惠方)¶
　　白殭蠶(一/分)黄丹(一分炒/令紫色)溺垽(一/分)¶
　右搗羅為末用葱白略以火煨軟𢷬絞取汁先調藥¶
　末一徧晒令乾又調之如此三度丸如菉豆大每服¶
<pb:KR3e0067_WYG_044-14b>¶
　五丸以冷茶下¶
蝎附丸(一名乳附全蝎/散出澹寮方)　治氣虚頭痛¶
　　大附子(一/枚)全蝎(二枚/去毒)鍾乳粉(二錢/半)¶
　右用附子剜去心安全蝎附子内即以餘附為末同¶
　鍾乳粉麪少許水和作劑包煨令熟並為細末葱涎¶
　為丸如梧桐子大每服七十丸空心食前同椒鹽湯¶
　下一作散葱茶湯下¶
又方宣腦散¶
<pb:KR3e0067_WYG_044-15a>¶
　　川練(三/分)苦丁香(二十/箇)山梔子(二/个)¶
　右為細末用一匙鼻内搐之¶
葫蘆芭散(出三/因方)　治氣攻頭痛如破¶
　　葫蘆芭(炒/)乾薑(炮/)三稜(剉醋浥一宿/炒乾各一兩)¶
　右為末每服二錢温生薑湯或酒調下凡氣攻疼如¶
　破者或瘴瘧瘥後頭痛呼號服之即愈一方用生薑¶
治一切頭疼(出本/事方)¶
　　防風　川芎(各半/兩)附子(七分重者一/箇炮去皮臍)¶
<pb:KR3e0067_WYG_044-15b>¶
　右為末每服一次荆芥薄荷茶調下¶
治丈夫婦人風虚頭疼氣虚頭疼婦人胎前産後傷風¶
　頭痛一切頭疼並皆治之(出本/事方)¶
　　茵陳(五兩/㨂净)麻黄　石膏(煅留性/各二兩)¶
　右為末每服一錢臘茶調下食後服畢仰卧霎時¶
細辛散(出聖/惠方)　治頭疼眼睛痛(方見首/風類)¶
治頭痛不可忍方¶
　　童子小便(一/盞)䜴心(半/合)¶
<pb:KR3e0067_WYG_044-16a>¶
　右件藥同煎至五分去滓溫頻服¶
恒山散(出聖/惠方)　治頭疼往來寒熱心膈痰壅冝服¶
　　恒山(一兩𢷬/羅為末)雲母粉(一/兩)¶
　右件藥相和研令勻毎服以溫水調下一錢良久當¶
　吐如吐未快即再服之一方用鹽湯調下¶
治頭痛不止冝服(一方烏頭散/出聖惠方)¶
　　伏龍肝(一/兩)附子(半兩炮裂/去皮臍)¶
　右𢷬羅為散每服以冷水調下二錢一方温酒調下¶
<pb:KR3e0067_WYG_044-16b>¶
　治齒痛¶
又方(一方烏頭散/出聖惠方)¶
　　川烏頭(一枚炮裂去/皮臍𢷬令碎)生薑(一分/切)¶
　右以水一鍾煎至五分去滓入蜜半合相和服之¶
又方(出聖/惠方)¶
　　胡粉(半/兩)硫黄(一/兩)¶
　右件藥同研令細以軟飯和丸如梧桐子大當頭痛¶
　以冷水下五丸良久服之¶
<pb:KR3e0067_WYG_044-17a>¶
治頭痛鼻塞目不利冝服(出聖/惠方)¶
　　牛酥(三/分)川朴硝(二兩/細研)¶
　右藥同研令勻頻用少許㸃鼻内差¶
又方(出聖/惠方)¶
　　附子(一枚生/去皮臍)地龍(一/分)¶
　右為末每用一匙以生薑汁調塗兩眼及頂上(一方/地龍)¶
　(膏/)¶
又方(出聖/惠方)¶
<pb:KR3e0067_WYG_044-17b>¶
　　龍腦(半/分)鐵粉(二/兩)¶
　右細研令勻每於食後以新汲下調下半錢¶
薤根丸(出經驗/良方)　治頭眼痛如刀刺¶
　　大川烏(去皮尖/微炒)全蝎(糯米炒/各等分)¶
　右以薤根汁丸每服十五丸薄荷茶清食後下¶
神砂丸(出本/亊方)　治頭疼及腦風¶
　　硫黄　鹽(各等/分)¶
　右為末水調生麪為丸如梧桐子大每服十五丸用¶
<pb:KR3e0067_WYG_044-18a>¶
　薄荷茶食前下荆芥酒亦得¶
附子方(出澹/寮方)　治頭痛¶
　　附子(炮/)石膏(煅各/等分)¶
　右為末入腦麝少許茶酒下半錢¶
附芎散(出本/事方)　治風虚頭疼¶
　　大川芎(二箇剉作/四十片)大附子(一箇和皮/生為末)¶
　右以和附子末如麪劑裹芎作四處如附子末少入¶
　少麪裹畢以針穿數孔子用真腦麝薫有穴處内香¶
<pb:KR3e0067_WYG_044-18b>¶
　再捻合穴子如未覺内有香即再薫一炷細羅灰用¶
　銚子内熱灰炮熟取出每服半錢葱茶湯下不拘時¶
　候¶
芎术湯(出御藥/院方)　清神爽志祛風消瘟治頭目昏痛止¶
　鼻塞聲重¶
　　川芎(二兩/半)天台烏藥　白术(二兩七/錢半)¶
　右為麤末每服三錢水一盞入生薑五片煎至七分¶
　去滓稍熱服或細末白湯㸃亦得¶
<pb:KR3e0067_WYG_044-19a>¶
川烏散(一名芎/香散)　治男女氣厥頭疼婦人氣盛頭疼及¶
　産後頭痛悉主之(鮑氏/方)¶
　　川芎　天台烏藥(一作用香/附及烏頭)¶
　右等分為末每服二錢臘茶清調服或用葱茶湯調¶
　服食後¶
止痛太陽丹(出醫方/大成)¶
　　川芎　天南星(各等/分)¶
　右為細末用蓮鬚葱白𢷬爛調藥末貼於太陽痛處¶
<pb:KR3e0067_WYG_044-19b>¶
治氣攻上頭疼不可忍者¶
　　萆麻子　乳香(各等/分)¶
　右𢷬貼太陽穴上如痛定急去頂上解開髮出氣即¶
　去藥¶
治頭痛不可忍方¶
　右用蒜一顆去皮研取自然汁令病人仰卧垂頭以¶
　銅筯㸃少許瀝入鼻中急令搐入腦眼中淚出瘥¶
栝蔞方　治熱病頭疼發熱進退¶
<pb:KR3e0067_WYG_044-20a>¶
　用栝蔞一枚大者去瓤細剉置瓷碗中用熱湯一中¶
　盞沃之蓋却良久去滓不計時候頻服¶
蜂房方　治頭痛煩熱口乾小便赤少¶
　用蜂房十二分炙水二升煎取八合分為二服當利¶
　小便惡熱毒隨小便出¶
又方凡飲酒頭痛¶
　用竹茹三兩水五升煑取三升去滓令冷打入雞子¶
　三枚攪調更煑三沸飲之¶
<pb:KR3e0067_WYG_044-20b>¶
朴硝方(出百一/選方)　治時氣頭痛不止(方見腦/風類)¶
治大病後虚頭痛¶
　用四柱散将煎熱時入好臘茶一錢服之良甚¶
立效散　専治氣虚頭痛¶
　用上春茶末調成膏置瓦盞内覆轉以巴豆四十粒¶
　作二次燒煙薫之曬乾用乳缽研爛為末每服一匙¶
　别入好茶末食後㸃服¶
治頭痛(出肘/後方)¶
<pb:KR3e0067_WYG_044-21a>¶
　用水調决明子貼太陽穴一方作枕去頭風明目¶
葛根方　治時氣頭疼壯熱¶
　右用生葛根净洗𢷬取汁一大盞豉一合煎至六分¶
　去滓不計時候分作二服汗出即差未汗再服若熱¶
　加梔子十枚同煎去滓服¶
茗葉方(出肘/後方)　治卒頭痛如破非中冷非中風其病是¶
　胸膈有痰厥風上衝所致名為厥頭痛吐之即差¶
　右用煑茗作飲二三升適冷煖飲一二升須臾吐吐¶
<pb:KR3e0067_WYG_044-21b>¶
　畢又飲能如此數過劇者須吐膽汁止不損人待渴¶
　即差¶
治頭痛不可忍者是多風痰所致¶
　用梔子末和蜜濃傅舌上吐即止神效¶
一方(出肘/後方)　治頭痛欲死¶
　右用硝石末吹鼻内愈¶
當歸方(出肘/後方)　治頭痛頭欲裂¶
　右用當歸二兩清油一升煑取六合飲之再服瘥¶
<pb:KR3e0067_WYG_044-22a>¶
治一年深日近太陽分痛¶
　右用酒薄荷共磨水正貼太陽上¶
芎辛丸(出本/事方)　治頭痛面赤煩悶因干上膈風痰頭目¶
　暈昏百節疼痛背項拘急¶
　　川芎　防風　殭蠶　獨活(各一/兩)桔梗(三/兩)天麻(四/兩)¶
　　細辛　白附子　羌活　甘草(各半/兩)薄荷　荆芥¶
　　(各一/兩半)¶
　右為細末煉蜜和丸如彈子大每服一粒茶酒吞下¶
<pb:KR3e0067_WYG_044-22b>¶
　食後¶
龍腦丸　治頭疼旋眼花及喉痺纒喉風等¶
　　龍腦(研/)丹砂(研/)馬牙硝(研各/一分)麝香(研半/錢)¶
　右同研勻細於碟内盛用羊膽滴汁入藥旋和成丸¶
　如黒豆大以净合盛每用一粒以蘆管吹入鼻中以¶
　手小指送近上兩鼻皆如此去枕仰卧少時候藥溶¶
　入腦涎唾從喉内出其病立瘥¶
治頭痛或偏攻一邊痛不可忍(出聖/惠方)¶
<pb:KR3e0067_WYG_044-23a>¶
　　苦參(一分/剉)半夏(一/分)桂心(一/分)¶
　右為細散以米醋調如糊塗故帛上當痛處貼之神¶
　效¶
石膏湯　治頭痛¶
　　石膏(碎/)莎草根(炒去/木毛)天麻　藿香葉(各一/兩)¶
　右麤𢷬篩每服三錢水一盞入臘茶半錢煎至七分¶
　去滓温服不拘時候¶
神朱石膏丸　治頭痛¶
<pb:KR3e0067_WYG_044-23b>¶
　　石膏(煅二/兩)芎藭(一/兩)龍腦(少許/研)¶
　右為細末用麪糊和丸如櫻桃大丹砂為衣細嚼一¶
　丸茶酒任下食後服¶
烏星膏(出肘/後方)　治太陽穴痛不可忍¶
　　川烏　南星　桂心(各等/分)¶
　右為末酒調塗傅痛處¶
通頂散　治頭痛鼻塞腦悶¶
　　藜蘆(研半/兩)黄連(去鬚/三分)¶
<pb:KR3e0067_WYG_044-24a>¶
　右為散每用少許搐入鼻中¶
治卒頭痛如破¶
　右以鹽湯吐不吐摘出又云熟湯先作一升復投冷¶
　水一升乃食三合鹽以此湯送之如未出盡更服二¶
　合湯二升良¶
麝香散　治頭痛不可忍吹鼻¶
　右用藜蘆和州者一莖暴乾𢷬為散入麝香麻子少¶
　許研勻吹鼻中¶
<pb:KR3e0067_WYG_044-24b>¶
龍珠丸　治頭痛目暈及喉痺纒風等¶
　右用長蚯蚓不拘多少五月五日取以龍腦麝香相¶
　和研勻丸如麻子大每以生薑汁塗鼻中逐邊各内¶
　一丸立愈¶
治落枕方¶
　用香白芷為末𢷬生薑自然汁調敷患處次用厚衣¶
　被葢頭飲少熱粥湯取汗自出即愈¶
　　　導引法¶
<pb:KR3e0067_WYG_044-25a>¶
養生方云一手拓頥向後勢一手向後長舒急努四方¶
顯手掌一時俱極勢四七左右換手皆然拓頥手兩向¶
共頭欹側轉身二七去臂膊頭風眠睡又云解髮東向¶
坐握固不息一通舉手左右導引手掩兩耳治頭風令¶
髮不白以手復將五通脈也又云熱食枕手卧久成頭¶
風目澁又云端坐伸腰左右傾頭閉目以鼻内氣除頭¶
風自極七息止又云頭痛以鼻内除吐出氣三十過休¶
又云欲治頭痛閉氣令鼻極偃卧乃息汗出乃止又云¶
<pb:KR3e0067_WYG_044-25b>¶
义兩手頭後極勢振揺二七手掌翻覆按之二七頭欲¶
得向後仰之一時一勢欲得欲邪四角急挽之三七去¶
頭腋膊肘風¶
石膏散　治頭痛不可忍¶
　　麻黄(去根/節)石膏(各一/兩)何首烏(半/兩)乾葛(七錢/半)¶
　右為細末每服三錢生薑三片水一盞半煎稍熱服¶
寸金散(出續易/簡方)　治一切頭疼未為盡善若風熱痰作¶
　不已例用此方¶
<pb:KR3e0067_WYG_044-26a>¶
　　透明天麻　川芎　自芷　藿香　防風　人參¶
　　(各半/兩)雄黄(三錢/研)地龍(去土/一分)甘草(一/分)蝎(一/分)¶
　右為細末每服半錢茶酒調下食後服立效若風寒¶
　客於頭中偏痛無時久久牽引兩目遂至失明宜用¶
　白附子一兩炮麻黄不去節川烏炮去皮尖天南星¶
　各半兩全蝎五箇去毒乾薑炮硃砂水飛麝香各一兩¶
　為細末酒調一匙服之去枕少時若偏頭風痛不可¶
　忍用細辛一兩雄黄半兩别研為細末毎服用一匙¶
<pb:KR3e0067_WYG_044-26b>¶
　如左邊痛搐右鼻右邊痛搐左鼻¶
選竒湯　治眉痛骨痛不可忍(東垣先生蘭/室秘蔵方)¶
　　羌活(二/錢)防風(三/錢)甘草根(二錢夏月/生冬月炙)黄芩(一錢酒浸/冬月不用)¶
　　(此一味如能/食熱痛加之)¶
　右㕮咀每服三錢水二盞煎至一盞去滓稍熱食後¶
　時時服之¶
煅石膏通紅去炭取石膏為未食後茶調(出永類/鈴方)¶
太陽頭痛惡寒(出衞生/寳鑑)¶
<pb:KR3e0067_WYG_044-27a>¶
　　川芎¶
少陽頭痛脈弦細往來寒熱(出衞生/寳鑑)¶
　　柴胡¶
陽明頭痛自汗發熱惡寒(出衞生/寳鑑)¶
　　白芷¶
太隂頭痛必有痰體重或腹痛為痰癖(出衞生/寳鑑)¶
　　半夏¶
少隂頭痛手三部三陽經不流行而足寒氣逆為寒厥¶
<pb:KR3e0067_WYG_044-27b>¶
　頭痛(出衞生/寳鑑)¶
　　細辛¶
厥隂頭痛項痛其脈浮微緩知入太陽病痰矣¶
諸血虚頭痛(出衞生/寳鑑)¶
　　黄耆¶
諸氣血俱虚頭痛(出衞生/寳鑑)¶
　　黄耆¶
治頭痛傷風偏正夾腦太陽穴痛或涎痰不利¶
<pb:KR3e0067_WYG_044-28a>¶
　　白芷　細辛　川芎(各等/分)龍腦　牛黄　雄黄(各/少)¶
　　(許/)¶
　右各為末用少許搐鼻大解暑毒¶
可用黒錫丹(出海/上方)　治真頭痛¶
　　茴香(炒/)附子(製/)葫蘆芭　破故紙(炒/)揀子　巴㦸¶
　　(已上六味/各一兩)木香　沉香　肉豆&KR0371;(製/)桂(已上四味/各半兩)¶
　　錫硫砂(四/兩)¶
　右為末同砂子末酒和丸如梧桐子大隂乾布袋擦¶
<pb:KR3e0067_WYG_044-28b>¶
　令光瑩毎服四十粒空心薑鹽湯下一方有陽起石¶
麻黄吴茱萸湯(出試/效方)　治頭痛胸中痛食物减少咽嗌¶
　不利右寸脈弦急¶
　　麻黄(半/錢)吴茱萸(三/分)黄芩(二/分)川芎(一/分)羌活(五/分)蔓荆子¶
　　(一/分)細辛(一/分)藳本(二/分)柴胡(一/分)黄耆(三/分)蒼术(一/錢)黄連(一/分)¶
　　半夏(一/分)黄蘖(二/分)升麻(三/分)紅花(少/許)當歸(二/分)¶
　右件㕮咀都作一服水二盞去滓煎至一盞稍熱食¶
　後服¶
<pb:KR3e0067_WYG_044-29a>¶
太陽經𡁲藥(出試/效方)¶
　　防風(二/分)羌活(二/分)紅豆(三/箇)¶
　右為細末鼻内搐之¶
紅豆散(出試/效方)　治頭重如山濕氣在頭也¶
　　麻黄　苦丁香(半/錢)紅豆(半/箇)羌活根(燒/)連翹(各三/分)¶
　右五味為細末鼻内搐之神效¶
　參謀栢徳仲實年六十一嵗壬子歲二月間患頭痛¶
　不可忍晝夜不得眠郎中曹通甫邀往視之參謀云¶
<pb:KR3e0067_WYG_044-29b>¶
　近在燕京患痛昏悶微痛醫作傷寒解之汗出痛轉¶
　加復併解二服痛尤甚遂還家每過郡邑醫藥雷同¶
　到今痛甚不得安卧惡寒風不喜飲食診其脈弦細¶
　而微氣短促懶語言内經曰春氣病在頭年高氣弱¶
　清不能上升頭面故昏悶本無表邪發汗數四清陽¶
　之氣愈汚損不能上榮亦不外固所以頭苦痛苦風¶
　寒不喜飲食氣短弱宜升陽補氣頭痛自愈名之曰¶
順氣和中湯(出衞生/寳鑑)¶
<pb:KR3e0067_WYG_044-30a>¶
　　黄耆(一錢/半君)人參(一錢/使)白术(五分/佐)陳皮(五分/使)當歸(五/分)¶
　　(使/)白芍藥(五分/使)炙甘草(七分/佐)升麻(三分/引)柴胡(三分/引)¶
　　川芎(二分/使)細辛(二分/使)蔓荆子(二分/使)¶
　内經曰陽氣者衞外而為固也今年高氣弱又加發¶
　汗衞外之氣愈損故以黄耆甘温補衞實表為君人¶
　參甘溫當歸辛温補氣補血芍藥酸寒收衞氣為臣¶
　白术陳皮炙甘草苦甘温養胃氣生發陽氣上實皮¶
　毛肥腠理為佐柴胡升麻苦平引少陽陽明之氣上¶
<pb:KR3e0067_WYG_044-30b>¶
　升通百脈灌溉周身者也川芎蔓荆子細辛體輕浮¶
　清利空竅為使也¶
　右剉如麻豆大都作一服水二盞煎至一盞去滓温¶
　服食後服之减半再服而愈明年春赴召至六盤山¶
　曹郎中以古風贈云東垣李明之甞以能醫稱易水¶
　得奥訣為竭黄金籝一燈静室窮内經黄帝拊掌岐¶
　伯驚日儲月積不易售半世但聞三折肱所長用藥有¶
　活法舊方堆案白魚生不聞李延同居且同病一下¶
<pb:KR3e0067_WYG_044-31a>¶
　一汗俱得其平乃知古人一證一方後世以方合證¶
　此理殊未明公心審是者誰子有以異已喧謗聲先¶
　生飲恨卧泉壌門生卓卓醫中英活人事業将與相一¶
　旦去已權非輕連年應召天策府廉臺草木欣向榮好¶
　蔵漆葉靑黏散莫使樊阿獨擅名¶
大柴胡湯(出指/南方)　治頭痛¶
　　柴胡　黄芩　芍藥　甘草(各炙/三兩)大黄(二/兩)枳實(一/兩)¶
　　(麩炒/去穰)¶
<pb:KR3e0067_WYG_044-31b>¶
　右為麤末每服五錢水二盞薑十片棗二箇同煎一¶
　盞去滓温服¶
苦茶散(出指/南方)　治頭痛¶
　苦茶一合水三盞煎至半絞汁熱服愈¶
草烏頭散(出指/南方)　治頭痛¶
　　茶芽　細辛(各一/兩)草烏頭(半兩/炮)¶
　右為麤末每服三錢水三盞煎至一盞去滓温服¶
玉壺丸(出指/南方)　治痰飲頭痛¶
<pb:KR3e0067_WYG_044-32a>¶
　　雄黄(細/研)藜蘆(去苗/為末)丹砂(研/)巴豆(去皮心/出油)礬石(黄泥/裹燒)¶
　　(灰研如/麫細)八角附子(各等/分)¶
　右和勻清明吉日煉蜜和丸杵三五百下如豌豆大¶
　每服一粒米飲下早晨臨卧痰滯胸上以熱服投之¶
　則吐積痰在下則利永除根本一服未止再服以止¶
　為度¶
薑附湯(出指/南方)　治腎厥頭痛¶
　　大附子(不去/皮臍)生薑(半/兩)¶
<pb:KR3e0067_WYG_044-32b>¶
　右㕮咀以水一升煎至半升分三服¶
淸上㵼火湯(出東垣先生/蘭室秘藏方)　燕京温官人年少時氣弱¶
　常於氣海三里灸火節次約五七十壯至半老添熱¶
　厥頭痛雖冬天大寒猶喜寒風其頭痛則愈微來暖¶
　處或見煙火其痛復作五七年不愈皆灸之過也¶
　　羌活根(三/錢)防風(七/分)柴胡根(半/錢)藁本(半/錢)細辛(少/許)川芎¶
　　(二/分)升麻(七/分)荆芥穗(七/分)曼荆子(三/分)黄連(酒浸/半錢)黄芩(酒/浸)¶
　　(一錢/半)黄耆(一/錢)黄栢(酒浸/一錢)知母(酒浸一/錢半)蒼术(三/分)炙甘¶
<pb:KR3e0067_WYG_044-33a>¶
　　草(一/錢)生地黄(半/錢)當歸身(三/分)紅花(少/許)甘草根(半/錢)¶
　右件剉如麻豆大分作二服每服水二盞煎至一盞¶
　去滓稍熱服食後¶
補氣湯(出東垣先生/蘭室秘藏方)　服前藥之後服此藥¶
　　黄耆(八/分)炙甘草(四/分)當歸身(二/錢)升麻(三/分)柴胡(一/分)紅花¶
　　(少/許)¶
　右件剉如麻豆大毎服秤五錢水二盞煎至一盞去¶
　滓稍熱服食前¶
<pb:KR3e0067_WYG_044-33b>¶
白芷散(出朱氏/集驗方)　治頭痛及目睛痛¶
　　白芷(四/錢)生烏頭(一/錢)¶
　右為末每服一匙茶調服有人患眼睛痛者先含水¶
　用此藥搐入鼻中其效更速¶
細辛丸(出朱氏/集驗方)　治頭痛久不差¶
　　烏梅　藁本　川芎　北細辛　甘草(各半/兩)¶
　右為末石膏半斤研細入乾鍋子内火煅過飛去石¶
　末滴石膏水和丸弹子大茶酒任下一丸無時候¶
<pb:KR3e0067_WYG_044-34a>¶
葛根葱白湯(出危/氏方)　治頭痛不止¶
　　葛根　白芍藥　知母(各半/兩)川芎　生薑(各一/兩)䓤¶
　　白(一/握)¶
　右剉散水三升煎取一升半去滓毎服一盞半熱服¶
參蘇飲(出如/冝方)　治頭痛發熱咳𠻳痰稠凝痰為熱¶
　　木香　枳殻　桔梗　甘草(炙/)陳皮(製各/半兩)乾葛¶
　　紫蘇葉　半夏(製/)前胡　人參　茯苓(各七/錢半)¶
　右㕮咀薑七片棗一枚水二盞煎至一盞去滓熱服¶
<pb:KR3e0067_WYG_044-34b>¶
　氣盛者去木香以參蘇飲對四物湯名補心湯治咳¶
　𠻳有血本方又治婦人姙娠阻惡¶
　　升麻　白芍藥　葛根　甘草(各等/分)¶
　右㕮咀水煎温服或隣家有痘&KR0146;亦宜服内用芍藥¶
　甚穏¶
金沸草散(出如/冝方)　治頭目昏疼發熱鼻寒清涕咳𠻳痰¶
　稠¶
　　荆芥穗(四/兩)半夏(製/)甘草(各一/兩)麻黄(製/)前胡　旋復¶
<pb:KR3e0067_WYG_044-35a>¶
　　花(各三/兩)赤芍藥(一/兩)¶
　㕮咀薑&KR0037;煎熱服¶
　如頭久疼作苦及偏正頭疼宜川芎一兩香附二兩¶
　為末茶清調下(出如/冝方)¶
　子瞻記荆公治頭痛法(出如/冝方)　軾聞荆公云僕平昔¶
　苦頭痛有道人教云取生萊菔汁一蜆殻許注鼻中¶
　移時立效果驗如神以此法治人不可勝數¶
張粹道治頭痛法(出十便/良方)¶
<pb:KR3e0067_WYG_044-35b>¶
　予與陳孚先史聖自應靈步月而歸龍徳井至曉二¶
　人並頭痛粹道於箱中探得大烏頭二枚去皮急蒸¶
　過細切焙乾為末以好細茶滚過薑湯煎各一服而¶
　愈孚先二服方瘥加之吐逆故也¶
藍機聖砭腦膏治兩額角並頭頂痛(出江/陽方)¶
　　桂　附子　半夏(各等分/並生用)¶
　右以薑汁調膏貼之¶
芎茶湯(出聖/惠方)　治氣虚頭痛¶
<pb:KR3e0067_WYG_044-36a>¶
　右用好川芎半兩為末毎服二錢臘茶清調下甚捷¶
　曽有婦人産後頭疼一服愈¶
清香散(出楊氏/家藏方)　治三陽伏留風邪頭疼不可忍¶
　　附子(炮去/皮臍)白附子(炮/)川烏頭(炮去/皮臍)當歸(洗焙上四/味各一兩)¶
　　天竺黄　天麻(去/苗)肉桂(去粗/皮)朱砂(别/研)山藥(已上五/味各半)¶
　　(兩/)腦子(一錢/别研)麝香(半錢/别研)¶
　右件為細末每服一錢薄荷茶調下不拘時候¶
更生散(出楊氏/家藏方)　治風壅上攻頭目昏項背拘急¶
<pb:KR3e0067_WYG_044-36b>¶
　　白附子(炮二/兩)天南星(二兩同白附子研碎用新水/浸三日每日換水日滿取出)¶
　　(焙/乾)羌活(二兩去/蘆頭)川芎(二/兩)雄黄(三錢研/水飛)生腦子(半錢/别研)¶
　　朱砂(三錢别/研水飛)麝香(二兩一/錢别研)白殭蠶(一兩炒/去系嘴)¶
　右件為細末每服二錢溫酒調下茶調亦得食後¶
玉真丸(出指/南方)　治腎厥頭痛¶
　　石膏(火煅通赤放/地上出火毒)半夏(各一/兩)硫黄(半兩/細研)¶
　右為末研勻薑汁煑糊為丸如梧桐子大每服三十¶
　六粒食前生薑湯下¶
<pb:KR3e0067_WYG_044-37a>¶
　中書左丞姚公茂年六十七歲宿有時毒至元戊辰¶
　春因酒再發頭面赤腫而痛耳前後尤甚胷中煩悶¶
　咽嗌不利身半月不卧於炕飲食减少精神困弱脈¶
　得浮數按之弦細上熱下寒明矣内經云熱勝則腫¶
　春氣者病在頭難經云熱在頭身冝砭刺之取其陽¶
　散故也遂於腫上約五十餘刺其血紫黒如露珠之¶
　狀頃時腫痛消散又於氣海穴中大艾炷灸百壯乃¶
　助下焦陽虚退其隂寒次於三里二穴中各灸三七¶
<pb:KR3e0067_WYG_044-37b>¶
　壯治足胻冷亦引導熱氣下行故也遂處方云熱者¶
　寒之然病有高下治有逺近無越度其制度君以黄¶
　芩黄連苦寒酒製炒亦為因用以瀉其上熱桔梗甘¶
　草辛甘温上升佐諸苦藥以治其熱柴胡升麻苦平¶
　味之薄者隂中之陽散發上熱以為臣連翹苦辛平¶
　以散結消腫當歸身辛温和血止大黄苦寒酒煨引¶
　苦性上行至巔驅熱而下以為使也投劑之後腫痛¶
　全减大便利再服减大黄慎言語節飲食不旬日良¶
<pb:KR3e0067_WYG_044-38a>¶
　愈¶
既濟解毒湯(出衞生/寳鑑)　治上熱頭目赤腫如痛胷膈煩¶
　悶不得安卧身半已下皆寒足胻尤甚大便微秘¶
　　桔梗　炙甘草　黄芩(酒製/炒)黄連(酒製/炒)大黄(煅二/錢大)¶
　　(便利/勿用)柴胡(去/苗)升麻(去/腐)當歸身(各一/錢)連翹(一/錢)¶
　右件剉如麻豆大都作一服水二盞煎至一盞去滓¶
　食後服忌酒濕麪大料物之類及生冷硬物¶
治頭痛(出本/草)¶
<pb:KR3e0067_WYG_044-38b>¶
　　石膏和葱煎茶服¶
治卒頭痛(出本/草)¶
　　以皂角末吹鼻中令𡁲則止¶
治人初得頭痛(出本/草)¶
　　以人溺一升飲之亦多愈合葱䜴湯彌佳¶
治熱煩痰結頭痛明目鎮心(出本/草)¶
　　用戎鹽水研服之¶
治頭疼利丈夫助隂力(出本/草)¶
<pb:KR3e0067_WYG_044-39a>¶
　用薯蕷為末和麪作餺飥食之及熱煎和蜜或為湯¶
　煎或為粉食之¶
治頭重心躁背&KR0553;勞悶(出本/草)¶
　以荔枝食之¶
治病酒頭痛(出本/草)¶
　以水豆花於豉中煑五味調和作羮食之¶
石膏散(出衞生/寳鑑)　治頭痛¶
　　川芎　石膏(碎/者)白芷¶
<pb:KR3e0067_WYG_044-39b>¶
　右等分為細末每服四錢茶淸調下¶
　　　偏頭痛(論/)¶
夫偏頭痛之狀由風邪客於陽經其經偏虚者邪氣凑¶
於一邊痛連額角故謂之偏頭痛也夫偏頭痛者由人¶
氣血俱虚客風入於諸陽之經偏陽傷於腦中故也又¶
有因新沐之後露卧當風或讀學用心牽勞細視經絡¶
虚損風邪入於肝而引目系急故令頭偏痛也¶
　　　方¶
<pb:KR3e0067_WYG_044-40a>¶
芎犀丸　治偏頭痛一邊鼻塞不聞香臭常流清涕或¶
　作臭氣一陣加芎蝎等徧服無效服此不十數服或¶
　作𡁲突一鋌稠膿即愈¶
　　石膏(細研/四兩)生龍腦(别/研)硃砂(研飛四兩用/一兩為衣)生犀角(一/兩)¶
　　人參(去蘆/二兩)茯苓(去皮/二兩)川芎(四/兩)阿膠(碎炒一/兩半)細辛(去/苗)¶
　　(二/兩)麥門冬(去心/三兩)甘草(炙二/兩)山梔子(一/兩)¶
　右除别研藥後入並為末煉蜜丸每服一丸至二丸¶
　細嚼茶酒任下食後服¶
<pb:KR3e0067_WYG_044-40b>¶
搐藥　治偏頭痛眼疾¶
　　蒼耳(即道/人頭)薄荷葉　盆硝　石膏(各一錢亂/文者水飛)乳香¶
　　　華細辛　貫芎(各等/分)¶
　右為細末晨午夕三時搐之¶
天南星散　治偏頭痛¶
　　南星(半/兩)乾薑(二/錢)白附子(三/錢)麻黄(一錢/半)全蝎(三/箇)硃砂¶
　　(一/分)麝香(一/分)¶
　右為細末酒調服然後側卧令痛處半邊在下¶
<pb:KR3e0067_WYG_044-41a>¶
天南星散　治偏頭痛¶
　　天南星(酸漿水煑透心/軟切晒乾一兩)菊花(三/分)自然銅(燒紅醋/淬一兩)防¶
　　風(半兩用水一碗同菊花自然銅防風三味煑/水盡為度去防風自然銅不用只用菊花)芎¶
　　藭(一/兩)¶
　右除二味不用外𢷬羅為細散每服半錢七臘茶清¶
　少許調只作一口呷盡分作三嚥㸃頭一㸃¶
四神散　治偏頭痛¶
　　地龍(去土/炒)乾蝦蟇(燒灰存性/各一錢)藜蘆(半/錢)龍腦(研少/許)¶
<pb:KR3e0067_WYG_044-41b>¶
　右除龍腦外𢷬羅為細散再研勻每用半匙許先滿¶
　口含水男左女右搐半匙入鼻内揉痛處良久痛定¶
川芎散　治偏頭疼神效¶
　　甘菊花　石膏　川芎(各三/錢)白殭蠶(半錢/生用)¶
　右為細末毎服三錢茶清調下一方無白殭蠶忌猪¶
　肉蕎麪¶
細辛散　治偏頭疼連牙齒風痛不可忍¶
　　細辛(去/葉)夏枯草(各/錢)蓽撥　高良薑(各一/錢)¶
<pb:KR3e0067_WYG_044-42a>¶
　右為細散每用少許隨痛左右搐入鼻内如牙痛用¶
　時湏開口流涎不得噴候涎盡以冷水㸃臘茶飲之¶
神聖散　治偏頭痛不可忍(方見腦/風類)¶
治偏頭痛方¶
　　蚌蟬(二枚/生用)乳香(半分/細研)硃砂(細/研)¶
　右以蟬研水汁都和丸如小豆大痛發時左邊痛内¶
　在左邊鼻中右邊痛内在右鼻中出青黄水為效¶
白雪丹　治偏頭痛¶
<pb:KR3e0067_WYG_044-42b>¶
　　硝石(一/兩)硫黄(一/兩)白礬(一/兩)¶
　右以固濟磁瓶子一箇先下硝石次下硫黄後下白¶
　礬其瓶葢上留一小竅固之以慢火逼之候竅中相¶
　次煙出盡却即泥之後用大火煅令通赤候冷開瓶¶
　取出藥於紙上攤用甘草水令濕以盆覆之二日出¶
　火毒了細研用菉豆粉以水調和丸如梧桐子大每¶
　於食後以冷水下五丸¶
丁香散　治偏頭痛¶
<pb:KR3e0067_WYG_044-43a>¶
　　丁香(一粒大/者研)棘針(燒灰存性為末倒/鉤者四十九枚)麝香(一皂/子大)¶
　右用研勻以紙撚揾藥隨痛左右搐之¶
烏豆散　治久患偏頭痛¶
　　草烏頭尖(一分/生用)赤小豆(三十/五粒)麝香(一匙/研)¶
　右麝香外為細末研勻每服半錢煎薄荷茶清放冷¶
　調下更於痛處一邊鼻内搐少許¶
治偏頭痛方¶
　　旋復花(半/兩)萆薢(半兩/剉)虎骨頭(酥炙/今黄)¶
<pb:KR3e0067_WYG_044-43b>¶
　右為細末欲發時以温酒調下兩錢衣葢出汗立差¶
又方(一名吹/鼻散)¶
　　生薑汁(二合於甆器/中煅煉為末)桂心末(一/匙)麝香(一/匙)¶
　右同研令細每用少許吹於鼻中即差¶
烏金丸(出聖/惠方)　治偏頭痛¶
　　皂莢(二兩燒/灰細研)石膏(二兩細研/水飛過)¶
　右都研令勻以軟飯和為丸如梧桐子大每服以薄¶
　荷湯下十五丸¶
<pb:KR3e0067_WYG_044-44a>¶
又方(出聖/惠方)¶
　　碙砂(一分/細研)豉心(一分入湯少/許浸令軟)¶
　右都𢷬和為丸如皂莢子大以綿裹露出一頭左邊¶
　痛將藥内左邊鼻中右邊痛即内右邊鼻中即差¶
治夾腦風及偏頭痛方(出聖/惠方)¶
　　蕓薹子(一/分)川大黄(三/分)¶
　右為細末毎取少許吹鼻中後有黄水出其疾永差¶
　如有煩麻以釅醋調塗之亦效¶
<pb:KR3e0067_WYG_044-44b>¶
治頭偏痛不可忍方(出聖/惠方)¶
　　萆麻子(半兩/去皮)&KR0037;(十五枚/去核)¶
　右都𢷬令熟塗在紙上用筯一隻卷之去筯内左鼻¶
　中取下清涕¶
治偏頭痛方(出聖/惠方)¶
　　苦葫蘆子(一/合)鬱金(一/顆)¶
　右為細末用白絹子裹藥末一錢於新汲水内浸過¶
　滴向患處鼻中水出差¶
<pb:KR3e0067_WYG_044-45a>¶
硫黄丸(一名如神九/出聖惠方)　治頭痛并中暑¶
　　硫黄(一/兩)硝石(一/兩)¶
　右同研入銚子内鎔作汁候冷取出更入石膏末一¶
　兩又同研令細用軟粳米飯和丸如梧桐子大每服¶
　以温水下五丸頻服之差一方空心臘茶下一丸如¶
　神陳州懐醫用藥如梧桐子大毎服十五丸中暑氷¶
　水下當即洒然傷冷即以艾湯下¶
通頂散(出聖/惠方)　治偏頭痛¶
<pb:KR3e0067_WYG_044-45b>¶
　　硝石(一/分)滑石(一/分)¶
　右於銚内同炒令黄色候冷細研為末每用少許吹¶
　入鼻中差¶
立效散(出聖濟/總録)　治偏頭疼¶
　　地龍(去土炒為/末一兩)麝香(研少/許)¶
　右同研勻每服半錢糝紙上作紙撚於燈上燒隨痛¶
　左右薫鼻中¶
乳香散(出聖濟/總録)　治偏頭痛不可忍¶
<pb:KR3e0067_WYG_044-46a>¶
　　乳香(如皂/子大)高良薑(如指/頭大)¶
　右於火上燒煙薰鼻隨痛左右用之¶
至靈散　治偏頭痛(方見偏正/頭疼類)¶
治偏頭痛連晴頭痛(出濟生/抜粹)¶
　　石膏　黍粘子(炒各/等分)¶
　右為末茶酒調食前¶
治婦人病頭痛(出經驗/良方)¶
　右用香附子為末每服三錢臘茶調下食後日三五¶
<pb:KR3e0067_WYG_044-46b>¶
　服一用建茶¶
神妙方(出經驗/良方)　治偏頭風痛¶
　右用生蘿蔔汁仰卧注鼻中左痛注左右痛注右滿頭¶
　痛兩鼻皆注數十年病皆能愈¶
一方(出海/上方)　治偏頭風¶
　右用白芥子一兩研細醋麪調攤紙上貼於痛處¶
仙靈脾浸酒方　治偏痛手足不遂皮膚不仁宜服¶
　右用仙靈脾一斤好者細剉以生絹袋盛於不滲器¶
<pb:KR3e0067_WYG_044-47a>¶
　中用無灰酒二斗浸之以厚紙重宻封不通氣春夏¶
　三日秋冬五日後旋開每日隨性煖飲之常令醺醺¶
　不得大醉若酒盡再合服之無不效驗合時切忌雞¶
　犬見之¶
又方(出肘/後方)　治偏頭痛¶
　右用京芎細剉酒浸服之佳一方用臘茶調下甚捷¶
蓽撥方(出朱集/驗方)　治偏頭痛及風¶
　右以蓽撥為細末每用一匙先令病人滿口含温水¶
<pb:KR3e0067_WYG_044-47b>¶
　然後用藥搐入鼻中效左邊疼令左鼻吸一匙右邊¶
　疼令右鼻吸一匙絶妙¶
治偏頭痛方¶
　右以芫花不拘多少釅醋浸一宿焙乾𢷬羅為末或¶
　左邊疼即於左鼻吸藥或右痛即於右鼻吸藥一匙¶
　入藥時先含水一口防入喉内鼻中涕泣出差¶
川芎散　治風盛膈壅鼻塞淸涕熱氣攻眼下淚多眵¶
　齒間𦂳急作偏頭痛¶
<pb:KR3e0067_WYG_044-48a>¶
　　川芎　柴胡(各一/兩)半夏麴　甘草(炙/)甘菊　細辛¶
　　　人參　前胡　防風(各半/兩)¶
　右為麤末每服四錢水一盞生薑四片薄荷五葉同¶
　煎至七分去滓温服¶
透闗散　治偏頭疼(方見本門偏/正頭疼類)¶
一字散　治偏頭疼不可忍者¶
　　乳香(别/研)延胡索　盆硝(别研已上三/味各一錢)川芎(三/錢)雄黄¶
　　(三錢/别研)¶
<pb:KR3e0067_WYG_044-48b>¶
　右件為細末每用少許左疼搐左鼻右疼搐右鼻即¶
　愈¶
細辛散　治偏頭疼¶
　　細辛(二/分)川芎(七/分)柴胡(二/錢)炒黄芩(一/錢)黄芩(三錢/酒浸)生黄¶
　　芩(半/錢)瓦粉(二/錢)甘草(一錢/半炙)黄連(七分/酒浸)芍藥(半/錢)¶
　右為麤散每服二錢或三錢水一大盞半煎至一盞¶
　取清食後服之或發燥即不治¶
　有婦人偏頭一邊鼻塞不聞香臭常流清涕或作臭¶
<pb:KR3e0067_WYG_044-49a>¶
　氣一陣加芎蝎等藥遍服無效或曰腦癰偶一善醫¶
　教服局方芎犀九不十數服忽作𡁲涕突出一錠稠¶
　膿疾愈(醫説澹/寮方)○如偏頭痛宜芎芷辛良薑為末右¶
　搐右左搐左仍先含水方搐藥宜大芎辛湯小芎辛¶
　湯如聖餅子川芎茶調散斟冷熱服之¶
如聖散　治眼目偏頭疼頭風¶
　　麻黄(燒灰/半兩)盆硝(二錢/半)麝香　腦子(各少/許)¶
　右件為細末鼻内搐之神效¶
<pb:KR3e0067_WYG_044-49b>¶
通闗膈下肺壅除上虚熱止偏頭疼進食藿煑散方¶
　　藿香　棟子　人參　桔梗　枳殻(去/白)麥門冬(去/心)¶
　　旋復花(去蕚各/半兩)白术　半夏(薑汁煑透/心黄焙)青橘皮¶
　　木通草　柴胡(去/頭)麻黄(去/根)甘草(各一/分)桑白皮(三/分)¶
　右件藥並剉焙乾杵麤篩為煑散食後水一盞生薑¶
　二片煎兩錢取八分去滓熱服重煎一度服大腑祕¶
　則加郁李仁十五枚拍碎同煎食後服¶
　普濟方卷四十四¶
