# -*- mode: mandoku-view; -*-
#+TITLE: 普濟方
#+DATE: 2015-08-24 23:06:58.283475
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百九十
<pb:KR3e0067_WYG_390-1a>¶
欽定四庫全書¶
　普濟方卷三百九十　　明　周王朱橚　撰¶
　　嬰孩心腹痛等疾門¶
　　　心腹痛(附論/)¶
夫小兒心腹疼者證候多端不可概舉有蟲動作疼面¶
變五色口吐清水或涎沫或合眼哭呌仰身撲手心神¶
悶亂沉沉嘿嘿者是也宜先喫史君子次服官局化蟲¶
丸　小兒飲食不節或食冷硬肥膩甘甜過度傷飽不¶
<pb:KR3e0067_WYG_390-1b>¶
能尅化停積於臟或因冷氣所觸故作疼痛診其脉沉¶
細者乃積也輕則荆三稜莪荗橘皮縮砂重則取利非¶
巴豆硇砂乾漆不可止也又有氣痛或因怒而得或傷¶
風冷之氣或因體虚臟寒而作疼診其脉弦緊者是也¶
當用木香紫蘇沉香青橘皮之屬大人小兒皆可服四¶
磨飲子沉香木香檳榔烏藥又有一般心疼大人小兒¶
多患凡有此疾無藥可療急用艾灸足大拇指節中男¶
左女右無問大人小兒又有一種勞瘵尸蟲作痛食不¶
<pb:KR3e0067_WYG_390-2a>¶
知飽人形羸瘦五心煩熱或骨蒸潮熱宜服金露丸小¶
兒心痛者不起於心乃邪氣客於心主之脉夫少隂者¶
心也五臟六腑之所主精神之所舎其臟堅固邪不能¶
干干之即傷心傷心即神去神去即死矣故諸邪在於¶
心者皆在於心包絡脉包絡脉者心之别脉也故少隂¶
不病夫心痛者厥氣上逆痞而不散或傷寒氣冷邪摶¶
於經絡故發心痛也　小兒腹痛者多由冷熱不調冷¶
熱之氣與臟氣相擊故為痛也其熱痛者則面赤或壯¶
<pb:KR3e0067_WYG_390-2b>¶
熱四肢煩手足心熱是也冷而痛者面色或青或白甚¶
者乃至面黒脣口爪甲皆青是也¶
　　　方¶
沉香煎丸　治小兒嘔逆心腹疼痛化水穀消積聚¶
　　沉香(剉/)丁香　木香　胡椒　沒藥(研/)丹砂(研水/飛)¶
　　髙良薑　檳榔(麫裏煨熟/去麫剉)硫黄(研水/飛)硇砂(揀浄水/飛慢火)¶
　　(炒熟乾/各一兩)青橘皮(去白焙/一兩)縮砂仁(去/皮)吳茱萸(湯浸/焙乾)阿¶
　　魏(醋浸研澄去砂和麫/作餅子炙焦各半兩)巴豆(去皮心膜研/出油盡一分)¶
<pb:KR3e0067_WYG_390-3a>¶
　右搗各研為末和勻煉蜜丸如菉豆大以瓷合收¶
　封毎服十丸食前臨卧服生薑橘皮湯下量虚實大¶
　小加減¶
寛中湯　治小兒心腹疼痛不可忍者¶
　　髙良薑　木香(各半/兩)丁香　桔梗　青皮　甘草¶
　　(各一/分)¶
　右為細末毎服半錢温酒調下¶
蓬莪荗丹　治小兒心腹疼痛不可忍¶
<pb:KR3e0067_WYG_390-3b>¶
　　蓬莪荗(炮/)當歸(洗各/一兩)木香　人參　桂心(各半/兩)黑¶
　　牽牛(一分/炒黄)¶
　右羅為細末白麫糊和丸如黍米大毎服十粒生薑¶
　湯下量兒大小加減服之¶
參香丸　治小兒心腹痛并腸冷便青腹急痛¶
　　乳香　木香　石菖蒲　人參　良薑(炒各/等分)¶
　右為末酒糊丸如小豆大一歳五丸米湯下¶
治小兒心腹痛¶
<pb:KR3e0067_WYG_390-4a>¶
　用三月三日桃花取曬乾杵末以水服半錢¶
治小兒卒心痛腹脹堅如石滿氣喘息¶
　用好鹽如雞子大漿水三升煮取三沸攪消分為¶
　三服¶
紫沉消積丸　治小兒心痛¶
　　沉香(剉/)硇砂(各四/兩)阿魏　巴豆霜(各一兩以上研/别為末用蜜一)¶
　　(觔酒化/熬成膏)丹砂(研/)丁香　乾薑(炮各/二兩)硫黄(研/)青橘皮¶
　　(湯浸去/白焙)髙良薑　檳榔(剉/)木香　人參　胡椒¶
<pb:KR3e0067_WYG_390-4b>¶
　　桂(去粗皮/各四兩)¶
　右除前膏外一十一味搗研為細末入前膏和搗丸¶
　如菉豆大以瓷合收蜜封毎服二丸食前橘皮湯下¶
　量兒加減¶
桃仁湯　治小兒冷邪氣攻心痛不欲飲食¶
　　桃仁(三七枚浸去皮/尖雙仁炒黄)厚朴(去粗皮薑/汁炙一兩)人參　麥蘖¶
　　(炒各/半兩)陳橘皮(去白焙/一分)檳榔(半/兩)附子(炮裂去/皮臍)桂(去粗/皮)¶
　　當歸(焙各/一兩)¶
<pb:KR3e0067_WYG_390-5a>¶
　右麄搗篩三歳毎服半錢水半盞煎至三分去滓不¶
　計時候温服更量兒大小加減¶
硇砂丸　治小兒積氣冷氣心痛¶
　　硇砂(二/錢)乾漆(㣲/炒)五靈脂　胡椒　桂(去粗/皮)荆三稜¶
　　(炮/)蓬莪荗(炮各/一兩)斑猫(二十一枚/去翅足炒)巴豆(二十一枚去/心皮膜煮出)¶
　　(油/研)¶
　右為末研令勻醋煮麫糊和丸如黄米大一二歳毎¶
　服五丸三四歳毎服七丸橘皮湯下餘以意加減¶
<pb:KR3e0067_WYG_390-5b>¶
治小兒未滿百日患腹痛¶
　　豚子卵(一/枚)當歸(一/分)¶
　右用水三升煮取七合塗乳頭上令小兒飲以意加¶
　減¶
獨聖散　治小兒頭疼心疼¶
　用當歸近尾半節為末酒調服半錢亦治大人如嬰¶
　兒夜啼乳汁調下少許即瘥¶
蓬莪荗散　治小兒心痛發渇不定¶
<pb:KR3e0067_WYG_390-6a>¶
　　蓬莪荗　人參　桂心　黄芩　生乾地黄　木¶
　　香　甘草(炙各/一分)¶
　右為散毎服不計時候以橘皮湯調下半錢量兒大¶
　小以意加減¶
芍藥散　治小兒心痛但覺兒將手數摩心腹即啼是¶
　心痛不可忍宜服¶
　　赤芍藥　人參(去/蘆)白术　黄芩　川大黄(炒/)當歸¶
　　(各一/分)¶
<pb:KR3e0067_WYG_390-6b>¶
　右為散毎服一錢以水一盞煎至五分去滓不計時¶
　候量大小分減温服¶
檳榔散　治小兒冷氣心痛不可忍不能飲食¶
　　檳榔(三/分)當歸(一兩/焙)蓬莪荗(三分/焙)木香(二/分)吳茱萸(一/分)¶
　　(洗/焙)阿魏(一分麫煨/熟為度)¶
　右為散二歳毎服半錢温酒調下不計時候¶
蓽撥散　治小兒心疼不可忍¶
　　蓽撥(一/兩)胡椒(一/分)桂(去皮/一分)木香(半/兩)當歸(三分/焙)桃仁(去/皮)¶
<pb:KR3e0067_WYG_390-7a>¶
　　(尖半/兩炒)¶
　右為細散一二歳毎服半錢温酒調下不計時候¶
麝香丸　治小兒心痛面色青黄不欲飲食¶
　　麝香(細研/一分)檳榔　陳橘皮(去白/焙)白豆䓻(去/殻)吳茱萸¶
　　(洗/焙)木香(各一/兩)¶
　右將吳茱萸米醋煮一二十沸後掘地坑可安茱萸¶
　以炭半秤燒坑令通赤以醋半盞及茱萸入坑内用¶
　瓷椀盖之四面以炭擁勿令泄氣候冷取出與前藥¶
<pb:KR3e0067_WYG_390-7b>¶
　一處搗羅為末入麝香和匀醋煮麫糊丸如黄米大¶
　一二歳毎服五丸四歳七丸温酒調下不計時候¶
桃仁湯　治小兒心痛不可忍¶
　　桃仁(去皮麩/炒研)赤芍藥　桔梗(炒/)桂(去/皮)甘草(炙各/半兩)¶
　右為末與桃仁同研毎服一錢水一盞煎至半盞去¶
　滓温服量大小加減不拘時服¶
木香湯　治小兒心痛亦治手足不和¶
　　木香　良薑(各一/分炒)白术(半/兩)桔梗(半兩/炒)白茯苓(去皮/半兩)¶
<pb:KR3e0067_WYG_390-8a>¶
　　(一方/用赤)¶
　右粗搗篩一二歳毎服一二錢水一盞煎至五分去¶
　滓温服發時併喫量大小加減¶
胡椒丸　治小兒心痛¶
　　胡椒(四十/九粒)檳榔(一枚/剉)斑猫(去翅足/七箇)¶
　右為細末燒粟米飯為丸如黄米大一二歳毎服三¶
　丸三歳已上五丸煎菖蒲湯下¶
青橘皮散　治小兒傷冷腹痛¶
<pb:KR3e0067_WYG_390-8b>¶
　　青橘皮(湯浸/去白)桔梗(去/蘆)赤芍藥(各半/兩)¶
　右為散毎服一錢以水一小盞煎至五分去滓不計¶
　時候量大小加減温服¶
桂心散　治小兒心痛不止¶
　　桂心(半/錢)當歸(半兩/炒)梔子仁(半/分)¶
　右為散毎服不計時候以橘皮湯下半錢量兒大小¶
　以意加減¶
薑黄散　治小兒心痛¶
<pb:KR3e0067_WYG_390-9a>¶
　　薑黄　檳榔(剉/)¶
　右等分搗羅為散温酒調下一二歳毎服半錢已下¶
　餘以意加減¶
鼈甲丸　治小兒腹痛不可忍¶
　　鼈甲(醋炙黄/去裙襴)防葵　訶梨勒(煨用/皮)川大黄(炒/)人參¶
　　(去/蘆)郁李仁(湯浸去皮/尖研炒)當歸(㣲炒各/半兩)¶
　右為末煉蜜和丸如菉豆大以粥飲下五丸得㣲利¶
　瘥不計時候量大小以意加減¶
<pb:KR3e0067_WYG_390-9b>¶
温胃丹　治小兒腹痛啼哭不止¶
　　人參　白术　木香(各一/兩)髙良薑　當歸　五味¶
　　子(各半/兩)¶
　右為末麫糊丸如黍米大毎服十粒米飲下¶
橘皮散　治證同前¶
　　青皮(炒/)木香　吳茱萸　當歸(各一/兩)乾薑　丁香¶
　　(各半/兩)¶
　右為細末毎服一錢水八分生薑二片煎五分去滓¶
<pb:KR3e0067_WYG_390-10a>¶
　温服食前服¶
人參散　治小兒卒吐下腹痛不止¶
　　人參(半兩/去蘆)當歸(半兩/炒)甘草(一分/炙)乾薑(炮一/分)黄耆¶
　　細辛(各一/分)¶
　右為末毎服一錢以水一小盞煎至五分去滓稍熱¶
　服量兒大小以意加減頻服¶
治小兒傷冷腹痛¶
　　木香　髙良薑　白术　人參(去蘆各/一分)厚朴(半兩/去粗)¶
<pb:KR3e0067_WYG_390-10b>¶
　　(皮薑汁/炙熟)¶
　右為散不計時候以粥飲調下半錢量大小以意加¶
　減¶
當歸散　治小兒冷熱不調腹内多痛¶
　　當歸(炒/)枳殻(麩炒/去穣)赤芍藥　川大黄(炒各/半兩)¶
　右為散毎服一錢以水一小盞煎至五分去滓放温¶
　服量大小加減凡脾家疼痛者皆因胃虚不究病源¶
　多用和飬等劑以致掩蔽邪氣盖腹痛多因邪正交¶
<pb:KR3e0067_WYG_390-11a>¶
　争與臓氣相擊而作也受證非一夾熱痛者壯熱面¶
　赤或四肢煩手足心熱藥宜四順飲加青皮枳殻夾¶
　冷痛者面白或青甚者靣黒唇口爪甲皆青藥宜五¶
　積散重者理中湯冷熱不調邪正交争宜枳殻湯加¶
　青皮陳皮木香官桂當歸有積傷脾則面黄腹脹夜¶
　熱晝凉宜服紫雙丸去其積風冷入脾則脾胃積冷¶
　中滿疼痛荏苒歳月不可測識宜和劑抽刀散以伐¶
　其根脾間蜖痛則乍作吐嘔清沫宜檳榔丸主之¶
<pb:KR3e0067_WYG_390-11b>¶
三稜散¶
　　益智(炒去/殻)三稜　莪术　青皮(炒/)香附子　青木¶
　　香　砂仁(各半/兩)甘草(二錢/半)¶
　右㕮咀薑煎服次與保童丸之類㣲利取效也¶
治小兒心腹胷脇煩悶欲死¶
　用燒雞子殻末酒服方寸匕¶
　　　瘧疾(附論/)¶
夫時氣者是四時間或有非節之氣如春或寒夏或冷¶
<pb:KR3e0067_WYG_390-12a>¶
秋或熱冬或温其氣傷人為病亦頭疼壯熱與傷寒相¶
似其面黄者熱摶於胃脾胃停滯則發黄也治法亦如¶
傷寒重用觧肌湯表之輕用七寳散而又有時氣兼瘧¶
者是日數未滿體常壯熱而邪不退此方失表故也或¶
乗於隂或乗於陽其乗於陽陽争則熱其乗於隂隂争¶
則寒陰陽之氣互相乗加故發熱成瘧也又謌曰瘧病¶
是邪成隂陽各鬬争早期風府㑹晏發脊俞停行速連¶
朝發来遲間日迎小兒還有此不用問神明風寒暑濕¶
<pb:KR3e0067_WYG_390-12b>¶
邪自外来飲食居處邪自内作湯氏曰是盖外因感受¶
邪氣客於皮膚達於經絡内因停積飲食痰飲㑹於臟¶
腑此瘧疾之胚胎也楊氏曰豈特夏傷於暑秋必為瘧¶
哉盖古人以暑受病最多言之耳夫瘧者始而呵欠繼¶
而足冷面色青黄身體俱急寒慄鼓顫腰脊俱疼寒去¶
未㡬内外皆熱頭痛而渇但欲冷嘔惡煩悶而不嗜食¶
或内伏寒痰寒從背起冷如掌大瘧之寒熱豈非隂陽¶
二氣互相勝負而作哉邪併於隂則寒邪併於陽則熱¶
<pb:KR3e0067_WYG_390-13a>¶
陰盛則寒多陽盛則熱熾其寒也湯火不能温其熱也¶
氷雪不能寒衛氣與邪氣交争病以作邪氣與衛氣相¶
離故汗出乃觧而病以休衛氣晝行陽夜行隂得陽而¶
外出故發於日間得陰而内摶故發於暮夜或隔日或¶
兩日三日一發乃衛氣行疾行遲耳若内外失守真邪¶
不分隂陽迭勝寒熱互起則休作無定時矣聖恵曰凡瘧¶
疾欲解則有汗出汗出多則津液減耗又熱乗於臟則¶
虚躁故渇而欲冷張秘教曰若病瘥無汗非也夏傷於¶
<pb:KR3e0067_WYG_390-13b>¶
暑秋或痎瘧小兒血氣壅勝内挾實熱因犯暑邪客於¶
皮膚分肉之間至秋為風冷所折陽盛於外陰長於内¶
隂陽相摶發而成瘧先寒後熱者寒瘧也先熱後寒者¶
温瘧也熱而不寒者癉瘧也若汗出過多亡陽而渇當¶
節其飲多飲而小便澁則變為飲澼矣楊氏曰其脉弦¶
數者多熱熱則凉之弦遲者多寒寒則温之浮弦浮𦂳¶
浮數其邪在表宜汗弦實沉實數實其邪在裏宜下大¶
抵瘧之初得一二日間如火燎原不可向邇波濤洶湧¶
<pb:KR3e0067_WYG_390-14a>¶
未易廻瀾當俟其稍定而圗之所謂盛者待其衰也瘧¶
方来與正發及將解不可投藥耗其真氣藥病相忤當¶
於未發已前兩時之内或遇𤼵日凌晨服之瘧有數種¶
治法不同寒熱似瘧此傷寒二証非瘧也必肝脉脹盛¶
頭痛惡風宜小柴胡湯加青皮紫蘇主之嘔者多用生¶
薑渇者加烏梅若兼之傷暑小柴胡加香薷入生薑烏¶
梅煎但寒熱之間非通利不能除根也當以四順飲加¶
常山神保丸治乃先解後攻之意吐汗下三者治瘧總¶
<pb:KR3e0067_WYG_390-14b>¶
要不過汗吐下當下而不盡腹中餘疼或一利之後不¶
復再泄時時㸃滴而出者須以常山大黄再下之當汗¶
而汗不匝者或頭汗至胷而手足無者宜青皮佐紫蘇¶
汗之令周浹一身也當吐宜常山須出盡水飲瘧利用¶
常山罌粟常山治瘧毎毎作效盖瘧家多蓄黄水以常¶
山能攻其癖下其水也罌粟治痢盖已經取積日久下¶
痢腹中無痛腸胃滑泄以罌粟能澁腸也用常山須用¶
大黄為佐大便㸃滴似泄不泄須用大黄佐之收效如¶
<pb:KR3e0067_WYG_390-15a>¶
發瘧嘔者及嬰孩中年人虚者勿用常山吐之凡瘧證¶
寒熱不歇有根又瘧宜别風寒暑濕治之汗下吐法古¶
今不可違活人書格法治之久不愈者有根在也根者¶
何曰痰飲曰水飲曰敗血曰積癖惟癖為瘧之母惟敗¶
血為暑熱之毒惟水惟飲皆生寒熱故暑之脉沉積癖¶
之脉弦結聚則脇腹必痛盖巴豆功能下積常山能吐¶
利痰水大黄能蕩滌血熱隨證用之瘧瘥再病愈已後¶
飲食失節恚怒傷中觧脫傷風乳哺過飽又再發者熱¶
<pb:KR3e0067_WYG_390-15b>¶
多二陳湯加青皮甘草熱少二陳湯加青皮草菓堅守¶
胃氣並用生薑烏梅煎空心服之更用巴豆丸子疎利¶
大便以泄毒氣何病之有或服巴豆過多滑痢腹痛煎¶
甘草生薑湯觧之　巢氏病源夫風邪所傷客於皮膚¶
而痰飲積於臟腑致令血氣不和陰陽交争若真氣勝¶
則邪氣退邪氣未盡故發瘧也邪氣雖退氣血尚虚邪¶
氣干於真氣臟腑壅痞熱氣未散故餘熱往来也瘧後¶
熱渇引飲者盖臟未和津液未復故也若寒熱徃来而¶
<pb:KR3e0067_WYG_390-16a>¶
腹痛者盖臟虚本挾宿寒邪入於臟為寒相摶而擊於¶
臟氣故也謌曰瘧後因何渇皆因臟腑虚熱令多飲水¶
結塊腹中居又謌曰邪入皮膚裏還從臟腑廵隂陽多¶
競鬬寒熱往来頻腹内元因冷仍為痛所因實加邪熱¶
盛脇滿少精神大小便應澁痞結病尤沉先有脾家冷¶
聞食不開唇肌肉因兹瘦血氣不榮身若問如此病莫¶
遣久沉淪仙人水鑑治嬰兒瘧謌瘧是邪風寒熱攻宜¶
須速治免成空常山刻作人形狀丁釘孩兒生氣宫朱¶
<pb:KR3e0067_WYG_390-16b>¶
氏集驗方凡瘧疾多是痰實痞塞不通脾氣虚弱盖熱¶
上停胷膈不能入於臟腑凡用五更令服盖使藥下逹¶
於脾胃消痰實降虛熱¶
　　　方¶
露星散飲　治久瘧成勞¶
　　秦芁　柴胡　白术　白茯苓　檳榔　恒山¶
　　黄芩　甘草　半夏麴　官桂¶
　右等分㕮咀毎服三錢酒醋各一半煎露星月一宿¶
<pb:KR3e0067_WYG_390-17a>¶
　次日早服再温去滓大人小兒皆可服陳舍人令嗣¶
　久瘧服驗一方用薑三片¶
通神餅　治截瘧有功¶
　　甘草末(三/錢)菉豆末　敗荷葉(各三/錢)砒霜(半分/生)硃砂¶
　　(一錢/半)定粉(半/錢)腦子　麝香(各少/許)金銀箔(十/片)¶
　右煉蜜丸如梧桐子大作餅子用一歳半丸或一丸¶
　大者二丸而止一日只一服不可過多時用井花水¶
　或栁桃枝煎水磨化服服後忌煎燒熱食亦可繫於¶
<pb:KR3e0067_WYG_390-17b>¶
　候脉處¶
恒山飲　治一切瘧疾¶
　　恒山　人參　白茯苓　草菓　知母　貝母¶
　　甘草(炙/)半夏麴　厚朴(薑汁浸一宿取出/炒黄已上各等分)¶
　右㕮咀毎服二錢水大半盞生薑三片棗子一枚同¶
　煎至二分去滓空心服忌雞羊牛肉生冷等物一方¶
　有前胡無貝母脾虚氣弱常山作吐須審之¶
牡蠣散　治小兒痰瘧發無時¶
<pb:KR3e0067_WYG_390-18a>¶
　　牡蠣粉(半/兩)知母(一/分)恒山(半/兩)烏梅肉(半兩/炒)人參(半兩/去蘆)¶
　　鼈甲(三分去裙/襴醋炙)升麻(一/分)甘草(炙一/分)豉心　桃仁(各/一)¶
　　(分去/皮炒)¶
　右為散毎服以温酒調下半錢日二服量大小以意¶
　加減¶
升麻湯　治小兒瘧疾發後煩熱¶
　　升麻　常山　大黄(炒/)蜀漆　萎㽔　黄芩(去黒/心)¶
　　桂(去皮各/一兩)芒硝(一/兩)¶
<pb:KR3e0067_WYG_390-18b>¶
　右粗𢷬篩五六歳毎服半錢水半盞煎至三分去滓¶
　發時温服吐利為效量大小加減¶
知母丹　治發熱甚者¶
　　知母(炒/)鼈甲(酥/炙)大黄(炒/)赤茯苓(各一/兩)芒硝　升麻¶
　　(各半/兩)硃砂(另研/一兩)龍腦(一錢/研)¶
　右為細末煉蜜和丸如黍米大毎服五粒至七粒生¶
　薑湯下大便利下即愈量大小加減¶
犀角散　治小兒熱瘴氣為瘧¶
<pb:KR3e0067_WYG_390-19a>¶
　　犀角屑(半/兩)鼈甲(一兩酥炙/去裙襴)柴胡(去苗/三分)知母　甘草¶
　　(炙各/半兩)川大黄(半兩/炒)恒山(三/分)¶
　右為散毎服以水一小盞煎至五分去滓温服日三¶
　四服量大小以意加減¶
桃仁散　治小兒瘧疾發渇寒熱小便赤黄宜服¶
　　桃仁(三分浸/去皮尖)知母(半/兩)鼈甲(一兩酥炙/去裙襴)柴胡　赤苓¶
　　(三/分)川升麻(半/兩)黄芩(半/兩)甘草(炙一/分)¶
　右藥為散毎服一錢以水一小盞煎至五分去滓温¶
<pb:KR3e0067_WYG_390-19b>¶
　服日三四服量大小加減¶
蜀漆丸　治小兒久瘧不㫁胷脇下痞堅¶
　　蜀漆(一/分)杏仁(一分去皮/尖麩炒黄)黄連(一/分)桂心(一/分)甜葶藶(一/分)¶
　　川芒硝(半/兩)川大黄(半兩/炒)¶
　右為末煉蜜丸如麻子大毎服以粥飲下五丸日三¶
　服量大小加減¶
鎮心化痰丸　治瘧疾痰多¶
　　南星　半夏　白礬　白附子　杏仁(去皮/尖炒)鐵孕¶
<pb:KR3e0067_WYG_390-20a>¶
　　粉　巴豆(去心殻/去油)鈆白霜¶
　右皆生用成末爛飯為丸如菉豆大硃砂為衣毎服¶
　三二十丸葱白薄荷湯下一二服必利間以進食丸¶
　利積為妙¶
草菓飲¶
　　草菓　白芷　良薑　青皮　川芎　紫蘇葉¶
　　甘草(炙等/分)¶
　右修浄剉水煎服楊氏治寒瘧加白薑一處同煎一¶
<pb:KR3e0067_WYG_390-20b>¶
　方加薑棗¶
大青湯　治小兒諸瘧¶
　　當歸(焙一/分)赤芍藥(半/兩)大青　鼈甲(醋炙去裙/襴各半兩)茵蔯¶
　　蒿　麻黄(去節煎去沫/焙各一分)猪苓(去黒皮/一分)¶
　右粗搗篩毎服半錢水半盞煎至三分去滓温服日¶
　三服更量大小以意加減¶
當歸湯　治小兒瘧疾身體壯熱増寒發作有時¶
　　當歸(焙/)赤芍藥　柴胡(去/苗)鼈甲(醋炙去/裙襴)大黄(炒/)甘¶
<pb:KR3e0067_WYG_390-21a>¶
　　草(炙各/一分)桃仁(去皮尖雙仁/麩炒半兩)¶
　右麄搗篩五六歳毎服半錢水半盞煎至三分去滓¶
　温服日三服量大小加減¶
柴胡湯　治小兒瘧發寒熱腹脹下痢嘔逆黄瘦¶
　　柴胡(去苗/一分)枳殻(去穣麩/炒二枚)黄芩(去黒心/一兩)訶梨勒(大者/一兩)¶
　　(取皮/用)甘草(炙/)芍藥(半/兩)知母(焙各/半兩)¶
　右粗搗篩毎服一錢水七分煎至四分去滓温服¶
萬金丹(一名砒/霜丸)治痰盛挟積寒熱徃来瘧久不瘥累發¶
<pb:KR3e0067_WYG_390-21b>¶
　不定¶
　　阿魏(一錢麫裏慢火/煨麫熟為度)真砒霜(一錢醋半盞慢/火熬醋盡為度)巴豆¶
　　(七枚去皮心膜/紙裹壓去油)硃砂(一分研已上/細研匀次用)丁香　木香(各/半)¶
　　(兩/)相思子(二十七枚另/搗羅為細末)¶
　右都一處研細煉蜜和丸如黍米大毎於未發前新¶
　水下一二丸毎一歳加一粒十歳以上者止十粒一¶
　方無木香有恒山¶
桃仁湯　治瘧疾¶
<pb:KR3e0067_WYG_390-22a>¶
　　桃仁(去皮尖/炒黄)鼈甲(酥炙㣲黄/各一兩)桂心　黄芩(各半/兩)升¶
　　麻　赤茯苓(各半/兩)¶
　右為粗末毎服一錢水一盞煎五分去滓温服大小¶
　加減¶
烏梅丹　治發寒甚者¶
　　烏梅(焙一/兩)母丁香　桂心　當歸　乾漆(㣲炒各/半兩)¶
　　麝香(一分/另研)¶
　右拌勻煉蜜和丸如黍米大毎服十粒粥飲下量大¶
<pb:KR3e0067_WYG_390-22b>¶
　小加減¶
乾漆散　治小兒七八歳患瘧疾發歇寒熱心煩或渇¶
　　乾漆(一分炒/煙出)川大黄(一分/炒)恒山(半/兩)石膏(一兩/研)甘草¶
　　(炙半/兩)¶
　右為散毎服一錢水一小盞入小麥三十粒煎至五¶
　分去滓放温發前服量大小加減¶
防葵散　治小兒瘧發後肚脹兼頭面浮腫宜服¶
　　防葵(半/兩)柴胡(去/苗)桑根白皮　川大黄(炒各/半兩)甘草(炙/一)¶
<pb:KR3e0067_WYG_390-23a>¶
　　(分/)¶
　右為散毎服一錢水一小盞煎至五分去滓温服日¶
　三服量大小加減¶
茅先生鬼哭飲　治小兒瘧疾乆不愈者¶
　　常山　大腹皮　白茯苓　鼈甲(醋/炙)甘草(炙/)¶
　右等分除甘草鼈甲炙外三件不得見火為末用桃¶
　栁枝各一七寸同煎臨發服畧吐涎不妨¶
知母散　治小兒痰熱發瘧¶
<pb:KR3e0067_WYG_390-23b>¶
　　知母　鼈甲(醋炙去裙/襴各一兩)牡蠣粉　恒山(各半/兩)¶
　右搗細羅為散毎服以粥飲調下半錢日三服量大¶
　小加減¶
黄丹丸　治小兒瘧寒熱發歇不定¶
　　黄丹(炒/)人參(炒/)鼈甲(醋炙去/裙襴)恒山(各半/兩)¶
　右為末煉蜜丸如菉豆大毎服於未發前以冷水下¶
　一丸三歳已上三丸¶
恒山丸　治小兒瘧疾發時壯熱増寒面色青黄飲食¶
<pb:KR3e0067_WYG_390-24a>¶
　不下¶
　　恒山　川大黄(炒/)甘草(炙/)麝香(細研各/半兩)¶
　右為末入麝香令匀煉蜜丸如梧桐子大毎臨發前¶
　以煖水下二丸三歳已下即服一丸¶
朱氏四聖散　治小兒患瘧疾才發十數次不可妄用¶
　截藥乃因諸毒入於脾胃生冷傷於中脘或先寒後¶
　熱或先熱後寒或一日或兩日寒則肢體顫掉熱則¶
　滿身如火頭疼惡心煩渇引飲口苦咽乾背脊酸疼¶
<pb:KR3e0067_WYG_390-24b>¶
　胷膈停痰腹鳴腹痛裏急後重欲作痢疾隂陽不分¶
　宜服此藥消導暑氣表觧隂陽化痰涎除寒熱服之¶
　累效乃撫州蕭世榮刻印施傳之方¶
　　生料五苓散　不換金正氣散　小柴胡湯(加桂/枝)¶
　　飬胃湯¶
　右合和大小加減薑棗煎空心熱服滓再忌生冷毒¶
　物及飢飽勞役風寒露雨¶
松蘿散　治小兒瘧胷膈間痰涎發歇寒熱宜服¶
<pb:KR3e0067_WYG_390-25a>¶
　　松蘿(三/分)恒山(一/兩)甘草(三分/炙)¶
　右為散毎服一錢水一小盞煎至五分去滓温服量¶
　大小以意加減以吐為度不吐再服¶
恒山丸　治小兒瘧疾¶
　　恒山(一兩/末)白蠟(半/兩)雞子(一/枚)¶
　右敲雞子去黄用清與恒山末拌和令勻於瓷椀中¶
　鎔蠟都拌和以綿幕椀口坐甑中蒸三遍取出丸如¶
　麻子大毎服以粥飲下五丸當吐即瘥量大小加減¶
<pb:KR3e0067_WYG_390-25b>¶
　温服¶
黄丹丸　治小兒瘧疾發歇寒熱體顫¶
　　黄丹(半兩/炒)恒山末(半/兩)虎睛(一雙酒/炙黄)¶
　右同研煉蜜丸如桐子大毎未發前温水下二丸五¶
　歳已下可服一丸¶
烏梅湯　治小兒瘧發作不定多煩心躁¶
　　烏梅肉(炒/)常山(各半/兩)甘草(炙三/分)¶
　右粗搗篩毎服一錢水一盞入竹葉五片小麥三十¶
<pb:KR3e0067_WYG_390-26a>¶
　粒同煎四分去滓温服量大小加減不拘時候¶
恒山湯　治小兒温瘧¶
　　恒山(一兩/切)小麥(二/合)淡竹葉(一升/切)¶
　右以水一升半煮取五合三日至五日兒一合為三¶
　服八日至十日兒一合半為三服十六日至二十日¶
　兒二合為三服四十日至六十日兒六合為三服六¶
　十日至百日兒一服二合半百日至二百日兒一服¶
　三合¶
<pb:KR3e0067_WYG_390-26b>¶
牛黄丸　治小兒瘧疾煩熱¶
　　牛黄　杏仁(湯浸去皮尖麩/炒黄各一分)¶
　右同研如膏煉蜜丸如麻子大毎服以温水下三丸¶
　日三服量大小加減¶
大蒜丸　治小兒瘧疾必效¶
　　獨顆蒜(一枚/去心)巴豆(一枚去/皮心)¶
　右取巴豆内蒜中用濕紙裹煨令熟搗如膏如麻子¶
　大毎服以醋湯下一丸以吐利為度量大小加減五¶
<pb:KR3e0067_WYG_390-27a>¶
　月五日修合更佳¶
南斗散¶
　　當山　白芷　南星(生用各/等分)¶
　右㕮咀毎服二錢酒半盞煎至一半去滓發日五更¶
　服¶
又方¶
　　上等臘茶　硫黄(别研/末)¶
　右各頓一處寒多倍硫黄熱多倍蠟茶發日五更米¶
<pb:KR3e0067_WYG_390-27b>¶
　飲調一錢或引飲宜服五苓散¶
治小兒瘧¶
　取牝驢皮覆患瘧人良¶
蛇蛻散　治小兒諸瘧久不瘥(一名㯮/聖散)¶
　用蛇蛻皮燒灰研細毎服半錢或一錢冷水調下未¶
　發前服之量大小加減¶
又方¶
　用鹿角鎊一兩粗搗篩毎服一錢未發時水半盞煎¶
<pb:KR3e0067_WYG_390-28a>¶
　至三分去滓温服更量大小加減一方以乳調服¶
治小兒温瘧¶
　燒鼈甲灰以酒服一錢至發時服三並以火灸身¶
又方¶
　燒雞肶胵中黄皮為末和乳與服男雄女雌¶
　　　風瘧¶
因感風而得惡風自汗煩躁頭疼轉而為瘧風陽氣也¶
故先熱後寒可與觧散風邪宜川芎白芷青皮紫蘇之¶
<pb:KR3e0067_WYG_390-28b>¶
類細辛檳榔佐之温瘧先熱後寒此乃傷寒壊病與風¶
瘧大略相同熱多寒少小柴胡湯熱少寒多小柴胡湯¶
加桂¶
小柴胡湯倍加人參地骨皮温瘧加桂¶
　　　寒瘧¶
自感寒而得無汗惡寒攣痛面慘轉而為瘧寒陰也先¶
寒後熱可與發散寒邪¶
　右局方五積散或飬胃湯加桂良薑白薑草菓之類¶
<pb:KR3e0067_WYG_390-29a>¶
　甚者薑附湯理中湯飬胃湯寒瘧加桂生薑烏梅煎¶
　服¶
張氏草菓飲　治寒多熱少手足逆冷遍身浮腫腹肚¶
　疼痛¶
　　厚朴(薑汁/炒)青皮(去/白)草菓　藿香　甘草(炙/)丁香皮¶
　　神麴(炒/)良薑　半夏麴(各等/分)¶
　右㕮咀毎服二錢水大半盞薑三片棗一枚煎至二¶
　分去滓空心服一方加檳榔紫蘇¶
<pb:KR3e0067_WYG_390-29b>¶
生熟飲　治脾寒發瘧及寒多熱少久病胃衰¶
　　草菓(二/枚)肉豆䓻(二枚各一/生一煨)生薑(二塊一/生一煨)厚朴(二片/一片)¶
　　(生一片薑/製紙包煨)甘草(二寸一/生一炙)¶
　右棗二箇烏梅一箇煎空心服一方不用棗烏梅散¶
　分二劑煎八分發日五更連進¶
七棗湯　治乆瘧寒瘧¶
　用大川烏一箇火炮鹽水浸七次去皮作二服薑七¶
　片棗七枚葱三寸水煎先喫棗後服藥一方用小附¶
<pb:KR3e0067_WYG_390-30a>¶
　子一枚如前製服烏附皆能温脾如寒多用附子夾¶
　風用川烏¶
　　　暑瘧(一名/瘴瘧)¶
暑勝熱多得之陰氣獨𧇊陽氣獨發但熱不寒裏實不¶
泄煩渇且嘔肌肉消鑠宜小柴胡湯香薷散五苓散嘔¶
者縮脾飲下消暑丸熱多躁盛少與竹葉湯加常山柴¶
胡¶
香薷飲　治暑瘧¶
<pb:KR3e0067_WYG_390-30b>¶
　　香薷(四/兩)厚朴(製/)稨豆(薑製各/二兩)¶
　右剉烏梅煎臨熟入薑汁温服或五苓散去桂加羌¶
　活一方燈心車前子同煎¶
又方　治夏月寒暑飲水過多停冷於脾至秋成瘧¶
　用青州白丸子金液丹各三十丸臘茶清下小兒研¶
　末熱多臘茶清調寒多用米飲調亦治吐瀉後成慢¶
　驚¶
又方　大人小兒皆可服¶
<pb:KR3e0067_WYG_390-31a>¶
　用巴豆去殻大蒜筯頭扎一竅入巴豆一粒大者入¶
　二粒濕紙裹煨令熟取出巴豆不用將大蒜去外一¶
　重皮了細研大蒜五箇入辰砂末一錢宿蒸餅丸如¶
　梧桐子大端午日製若十歳已下如麻子大當發日¶
　空心井水下一丸忌生冷油膩三日合時忌猫犬婦¶
　人見¶
　　　濕瘧¶
由冐襲雨濕汗出澡浴得之身體痛重肢節煩疼嘔逆¶
<pb:KR3e0067_WYG_390-31b>¶
脹滿宜五苓散除濕湯加蒼术茯苓或术附湯加官桂¶
茯苓最騐¶
　　　食瘧(一名/胃瘧)¶
飲水無節飢飽所傷食啖生冷醎酸肥膩中脘生痰皆¶
為食瘧其狀苦飢而不能食食則中滿吐逆腹疼冝青¶
皮陳皮草菓半夏縮砂白豆䓻下巴豆取積或四獸飲¶
下紅丸子¶
四獸湯　治食瘧諸瘧和胃消痰¶
<pb:KR3e0067_WYG_390-32a>¶
　　半夏(薑/製)人參　茯苓　白术　橘紅　草菓　生¶
　　薑　烏梅　大棗(各等/分)甘草(炙減/半)¶
　右㕮咀以鹽少許淹食頃濕紙厚包慢火煨香熟毎¶
　服四錢煎發前併二三服小兒量與水煎温服楊氏¶
　曰治食瘧食積用此或二陳湯下紅丸子¶
蕩脾丸　治化痰消積進食駐顔及治氣喘疳積¶
　　杏仁(一兩去皮尖用/蚌粉炒令黄色)半夏(一兩生薑自然汁/浸一宿次日焙)巴豆¶
　　(五粒去殻并心/膜以皮紙出油)¶
<pb:KR3e0067_WYG_390-32b>¶
　右為末用大好北&KR0037;七枚入燈心蒸去皮核取肉為¶
　丸毎服五丸常服燈心棗子煎湯下注顔檳榔煎湯¶
　下消宿食陳米湯空心臨卧服化痰烏梅湯下治瘧¶
　蒜湯或薤水下治痞癖大效¶
　　　瘴瘧¶
受嵐嶂溪峒蒸毒之氣如嶺南苦炎燥濕不常人多瘴¶
瘧其狀血乗上焦病欲来時令人迷困甚則𤼵躁狂妄亦¶
有啞不能言者由敗血瘀心毒痰聚脾坡仙指為脾胃¶
<pb:KR3e0067_WYG_390-33a>¶
實熱所致又有甚於暑瘧治法宜凉膈疎利大腸宜小¶
柴胡湯加大黄及木香丸觀音丸　仁齊曰如前數證¶
經久不瘥真氣已耗邪氣猶存有所謂勞瘧瘧母焉¶
觀音丸　取下暑毒瘴毒¶
　　半夏(生/)烏梅肉　母丁香　巴豆(不去油毎件/各十枚晒)¶
　右為末薑麫糊丸如麻子大上下以厚紙盖貼有油¶
　即換紙毎服五丸臨卧冷水下此方舟人於海角遇¶
　白衣人授之¶
<pb:KR3e0067_WYG_390-33b>¶
楊氏地龍飲　治瘴瘧諸瘧大熱煩躁¶
　用生地龍三條研細入生薑汁生蜜調服¶
　　　瘧母¶
乃彌年閱月經汗吐下榮衛虧損邪氣伏藏脇間結癥¶
癖其證未可直攻宜烏頭七棗湯以扶其裏俟内氣已¶
充宜瘧丹磨沉香下雄黄觧毒丸取下黒血如泥極臭¶
而愈　治法之外盖諸瘧皆有根在當隨輕重利導之¶
實者巴豆大黄又瘧家多蓄黄水常山能破癖下水也¶
<pb:KR3e0067_WYG_390-34a>¶
消癖丸　治瘧母停水結癖腹脇堅痛忌服甘草¶
　　芫花(炒/)硃砂(研/)¶
　右等分蜜丸如小豆大棗湯下去癖須用芫花大㦸¶
　去水之劑下後服飬胃湯¶
甘草湯　治小兒瘧癖實壯熱頭痛欲吐¶
　　甘草(炙/)常山(各一/兩)¶
　右粗搗篩三四歳毎服半錢水半盞入竹葉十片同¶
　煎三分去滓温服更量兒大小加減得吐即止¶
<pb:KR3e0067_WYG_390-34b>¶
　　　痰瘧¶
二陳湯　治痰瘧¶
　　陳皮　半夏(炮各/五兩)茯苓(三/兩)甘草(炙一/兩)¶
　右剉生薑烏梅煎服寒多加草菓楊氏熱多加前胡¶
　青皮檳榔縮砂白豆䓻隨意増用¶
常山散　治小兒發瘧痰壅煩悶¶
　　川常山(半/兩)川大黄(半/兩)桂心(一/分)甘草(炙用/半分)烏梅肉(各/一)¶
　　(分/)¶
<pb:KR3e0067_WYG_390-35a>¶
　右剉細毎服一錢井水一小盞煎至半候冷未發前¶
　與之一方無烏梅肉三四歳毎服半盞煎三分未發¶
　前温服吐利效量大小加減¶
　　　勞瘧¶
乃表裏俱虚真元未復疾雖暫止小勞復来法當調飬¶
血氣宜用川芎當歸官桂芍藥¶
　　　牝瘧¶
由久受寒邪陽虚不能制隂所以寒多不熱氣虚而泄¶
<pb:KR3e0067_WYG_390-35b>¶
　　　宜用¶
柴胡薑桂湯　治牝瘧但寒或寒多熱少¶
　　柴胡(二/兩)桂(七/錢)天花粉(一/兩)白薑(炮一/兩)¶
　右剉用水煎服¶
　　　熱瘧¶
争功散　治熱瘧多效¶
　　知母　貝母　柴胡(去/苗)常山　甘草　山梔子¶
　　檳榔(各五/錢)蟬蛻(十/箇)地骨皮(去骨/五錢)¶
<pb:KR3e0067_WYG_390-36a>¶
　右剉散毎服五錢用桃栁枝各五寸煎未效用過路¶
　葛藤五寸煎服¶
刪繁常山酒煎　療小兒瘧或自能飲或不能飲母含¶
　藥與之¶
　　常山(二/兩)桂心(一/兩)甘草(半/兩)¶
　右三味切以酒一升煎取七合去滓分服取吐瘥¶
又方　治癉瘧但熱不寒¶
　　黄丹¶
<pb:KR3e0067_WYG_390-36b>¶
　右用黄丹煆過臨發蜜湯調下稍大能飲酒可用酒¶
　調一方不煆用蜜水調一法專服小柴胡湯次服人¶
　參前胡湯¶
廣濟療小兒瘧方¶
　取驢軸下垢膩刮取和麫作燒餅與喫以瘥止¶
草菓飲　治痰瘧寒熱往来脾胃虚弱¶
　　草菓　陳皮　知母　三稜　良薑　烏梅　莪¶
　　术　蘇葉　人參　川芎　白芷　甘草¶
<pb:KR3e0067_WYG_390-37a>¶
　右為末加薑同煎如脾胃虚弱用平胃散加草菓烏¶
　梅煎服¶
人參退熱散　治瘧疾寒熱胷膈多痰破結先用丁香¶
　脾積丸¶
　下痰去積莫遲遲烏梅草菓與陳皮消熱可用青皮¶
　代寒熱人參知母宜莪术白芷并甘草川芎蘇葉倍¶
　加之十味和同成㕮咀何憂久瘧向安遲¶
六和湯　治瘧疾寒多熱少食積疳熱¶
<pb:KR3e0067_WYG_390-37b>¶
　　陳皮(一兩/去白)青皮(去/白)柴胡　净香附　蘇葉(各三/兩)甘¶
　　草(一兩/半)¶
　右㕮咀白水煎服¶
神效截藥方¶
　　川常山(末/)飛羅麫¶
　右等分和勻用好酒調九蒸九晒𢷬丸如菉豆大毎¶
　服二三十丸臨發日五更桃栁湯下¶
生料平胃散　治瘧疾後脾胃虚弱顔色憔悴不進飲¶
<pb:KR3e0067_WYG_390-38a>¶
　食面目浮腫並皆治之¶
　　蒼术　陳皮　厚朴　草菓　半夏　白芷　烏¶
　　梅　藿香　前胡　草豆䓻　甘草¶
　右㕮咀毎服一錢薑棗煎服¶
正氣散　治瘧疾後脾胃虚弱手足浮腫¶
　　陳皮　厚朴　蒼术　檳榔　肉豆䓻　大腹皮¶
　　　麥芽　香附子　草豆䓻　秦芁　甘草¶
　右㕮咀薑一錢蘇葉煎喫¶
<pb:KR3e0067_WYG_390-38b>¶
草菓建中湯　治諸瘧争勝人多用之¶
　　人參　草菓　桂(各半/兩)白芍藥(一/兩)甘草(三/分)¶
　右為散大銚水煎日進多服神效¶
全嬰驅瘧飲　治一切瘧¶
　　紫蘇　白芷　檳榔(各半/兩)草菓(净/)製半夏(各一/兩)陳¶
　　皮　甘草　白茯苓　前胡(各半/兩)¶
　右㕮咀薑棗烏梅煎甚效¶
治小兒温瘧身積熱不觧¶
<pb:KR3e0067_WYG_390-39a>¶
　以菖蒲作湯浴之¶
　　　渇疾(附論/)¶
夫渇者有大渇熱渇疳渇三者大同小異大渇起於吐¶
瀉之後脾胃因虚而生邪熱脾受邪熱涎液内涸唇乾¶
舌燥故成大渇也熱渇起於血氣盛實臟腑生熱或冐¶
暑毒因熱臟燥津液不生唇焦舌乾故成熱渇也巢氏¶
云熱渇而飲不止小便澁者則成癖疳渇者起於腎與¶
膀胱好食肥膩恣食甘酸骨熱溢汗黄瘦腹脹口臭唇¶
<pb:KR3e0067_WYG_390-39b>¶
乾故成疳渇飲水多小便無度其病久則多癰疽或變¶
腫病其證内熱則小便利小便利則津液竭津液竭則¶
經絡澁經絡澁則榮衛不行榮衛不行則血氣流溢故¶
成疽也其渇久則脾土虚脾土虚則腎水盛腎水盛則¶
水反尅土致脾生風濕脾既風濕則生虚熱濕熱相搏¶
發於皮膚遍身腫滿也　小兒渇證唇紅如丹三五分¶
者即發三五分渇若七分紅者即七八分作渇其有發¶
渇唇紅焦黑者即久渇虚甚疾加傳極證候危篤故也¶
<pb:KR3e0067_WYG_390-40a>¶
凡小兒有疳渇引飲不歇心肺虚熱唇焦舌裂有瀉渇¶
者肌體羸弱神困力乏有利渇者虚熱積臟眉皺肚痛¶
有傷寒候發渇者有痞癖虚煩引飲不歇俱因三焦不¶
順五臟藴熱煩躁昏悸神情不樂¶
　　　方¶
止渇湯¶
　　人參　甘草　麥門冬(去/心)茯苓(去/皮)桔梗　天花粉¶
　　　乾葛　澤瀉　乾木𤓰　百藥煎　猪苓(各等/分)¶
<pb:KR3e0067_WYG_390-40b>¶
　　縮砂仁(倍/加)¶
　右用薑棗煎服¶
黄連散　治小兒心肺積熱渇不止咽喉乾痛¶
　　黄連(去/鬚)射干　川升麻　赤茯苓　麥門冬(去心/焙)¶
　　元參　甘草(炙/)桑白皮　黄芩(已上各/半兩)¶
　右為散毎服一錢水一小盞入青竹葉七片煎至五¶
　分去滓入蜜半合更煎一兩沸放温時時與兒呷之¶
白术散　治小兒吐瀉失亡津液身凉煩渇不食困倦¶
<pb:KR3e0067_WYG_390-41a>¶
　少力多服尤妙滋飬津液助氣補虚亦治虚熱¶
　　白术(一/兩)人參　白茯苓　白稨豆　山藥　甘草¶
　　(炙/)粉葛　糯米(各半/兩)¶
　右為末三歳半錢水半盞煎三分服¶
人參麥門冬散　治發熱煩渇¶
　　麥門冬(去心/一兩)人參(去/蘆)甘草(炙/)陳皮　白术　厚朴¶
　　(薑製各/半兩)¶
　右㕮咀毎服二錢水一盞煎六分温服不拘時¶
<pb:KR3e0067_WYG_390-41b>¶
枇杷葉散　治小兒氣壅煩熱不止少欲乳食¶
　　枇杷葉(拭去毛/炙黄)葛根　胡黄連　甘草(炙/)元參(各/一)¶
　　(分/)麥門冬(半兩去/心焙)¶
　右為散毎服一錢水一小盞生薑少許煎至五分去¶
　滓入蜜半兩更煎一兩沸放温時時與兒呷之¶
麥門冬散　治小兒心肺熱壅悶煩渇不止¶
　　麥門冬(去心/焙)梔子仁　犀角屑　知母　甘草(炙/)¶
　　黄芩(各半/兩)¶
<pb:KR3e0067_WYG_390-42a>¶
　右為散毎服一錢以水一小盞入竹葉七片煎至五¶
　分去滓不計時候量大小以意加減温服¶
蘆根散　治小兒壯熱渇不止¶
　　蘆根　人參(去/蘆)黄耆　知母　麥門冬(去心/焙)甘草¶
　　(炙已上/各半兩)¶
　右搗為散毎服一錢以水一小盞入竹葉七片粟米¶
　一百粒煎至五分去滓不計時候温服量大小以意¶
　加減¶
<pb:KR3e0067_WYG_390-42b>¶
龍粉丸　治小兒疳熱煩渇¶
　　草龍膽　定粉(炒/)黄連　烏梅肉(各等/分)¶
　右為末煉蜜丸如小豆大三歳三十丸烏梅湯下¶
煎銀飲子　治小兒熱渇不止¶
　　銀(五/兩)石膏(二/兩)寒水石　蠶蛹蠒(各二/兩)¶
　右以水三升入銀石三味煎至一升去銀石次下蛹¶
　蠒更煎至七合去滓毎服半合不計時候温服量大¶
　小以意加減¶
<pb:KR3e0067_WYG_390-43a>¶
&KR0797;&KR0803;根散　治小兒熱渇不止煩悶¶
　　&KR0797;&KR0803;根(三/分)黄芩　知母(各半/兩)¶
　右為散毎服一錢水一小盞入小麥粟米各一百粒¶
　煎至五分去滓不計時候温服大小以意加減¶
又方¶
　　&KR0797;&KR0803;根(三/分)黄芩(半/兩)小麥(半/合)¶
　右都剉以水二盞煎至一盞去滓不計時候量大小¶
　加減温服¶
<pb:KR3e0067_WYG_390-43b>¶
又方¶
　　生葛汁　竹瀝(各二/合)¶
　右藥汁相和令勻不計時候服半合大小加減¶
膩粉散　治小兒熱渇不止¶
　　膩粉(一/分)皂莢(一枚不蚛可長七八寸者/去黒皮塗酥炙令香熟)¶
　右將皂莢搗羅為末入膩粉同研令勻不計時候温¶
　水調下一字量大小以意加減¶
石蓮散　治小兒熱渇久不止¶
<pb:KR3e0067_WYG_390-44a>¶
　　石蓮心(二十枚/炒黄)浮萍(一/分)¶
　右藥都以水一中盞入生薑少許煎至六分去滓毎¶
　服半合徐徐服之量大小以意加減¶
藕漿散　治小兒大渇不止飲水無度煩渇不食并瘡¶
　豆燥渇心躁¶
　　粉霜(一/兩)黄丹(半/錢)¶
　右為末二歳一字用藕汁調下大渇一服立效¶
治小兒熱渇久不止¶
<pb:KR3e0067_WYG_390-44b>¶
　用葛根半兩細研以水一中盞煎至六分去滓不計¶
　時候分減温服¶
楊氏備急方¶
　取熟桑椹任意食用生蘿蔔汁和生蜜飲之¶
魚涎散　治小兒多渇飲水不休心躁¶
　用𤓰蔞根為末取鮎魚身上涎搜作餅子日乾或用¶
　蛤粉搜之尤妙三歳半大錢候兒大渇時用井桶口¶
　索頭泡湯調下立定或用田螺浸水一夕調下一方¶
<pb:KR3e0067_WYG_390-45a>¶
　用淡竹去節中間着火自然竹瀝出也一味飲之治¶
　渇甚驗亦治瘡豆煩渇身熱多躁竹瀝磨犀角汁飲¶
　之¶
龍涎散　治小兒大渇不止亡失津液¶
　取湯瓶中澗或古浴鑊中銹澗為末三歳半錢井桶¶
　索頭泡湯調下食前遇大渇服立效　一方瓦花是¶
　古屋上瓦生青花為末依前湯調下　一方青魚魫¶
　為末蜒蚰浸水調並有效千金云取七家井索近桶¶
<pb:KR3e0067_WYG_390-45b>¶
　口結燒灰井花水調下不過三劑竹根煎汁亦治渇¶
　疾¶
治小兒三焦虚煩作渇引飲不歇¶
　用三黄丸加朴硝少許重作小丸子煎麥門冬湯下¶
治小兒傷寒候發渇唇口焦乾強燥盛者¶
　用竹葉石膏湯主之¶
治小兒痞癖作渇不止¶
　用艾灰餅子主之¶
<pb:KR3e0067_WYG_390-46a>¶
治小兒熱瀉作渇¶
　用五苓散加乾葛主之煩熱香薷飲加黄連治之小便¶
　澁閉不通煎車前湯主之用車前末甘草炙二味煎¶
　湯¶
治小兒疳渇¶
　用蚋子麝香丸主之¶
　　　盗汗(附論/)¶
夫汗者血之異名陽主氣氣為衛陰主血血為榮人之¶
<pb:KR3e0067_WYG_390-46b>¶
一身負陰抱陽平則寜偏則病陰虚陽必凑故發熱汗¶
出如水熱而湧陽虚隂必乗故發厥汗出如水溢而¶
流汗者表虚而津液為之發泄也人以衛氣固其表所¶
以温肌肉充皮膚肥腠理(明理論曰津液腠泄之所/為腠文理縫㑹之中為理)司¶
開闔衛氣一虚則肌肉不温皮膚不充腠理不肥開闔¶
失守也明理曰自汗者謂不因發散或昬睡自然而出¶
盗汗者睡困則出醒則復收頭汗者邪摶諸陽津液上¶
腠出頭上手足汗出胃主四肢陽明之証也無汗者寒¶
<pb:KR3e0067_WYG_390-47a>¶
中榮則無汗謂腠理閉也楊氏曰治法表虚者與之黄¶
耆官桂之劑邪氣相干與之㣲㣲解散之劑至若風暑¶
濕之邪為自汗之証傷寒在表無汗若陰病水飲及亡¶
陽亦皆無汗治各有條若熱病脉躁盛與麻黄湯數劑¶
不得汗者此陽亢也不治設或小便不利如内外闗格¶
頭汗則為陽脫及濕家誤下額汗而喘或小便不利大¶
便自利亦為陽脫或汗出而至髪潤或汗出如珠如油¶
凝而不流汗出如水他病如之皆不可救喜汗厚衣卧¶
<pb:KR3e0067_WYG_390-47b>¶
而額汗出止汗散主之盗汗睡而自汗出肌肉虚也止¶
汗散主之遍身汗香苽丸主之六陽虚汗上至頭下至¶
項不過至腦不須治之(張氏三子病汗大者遍身次者/上至項下至胷小者但額有汗)¶
(衆醫以麥煎散治不愈錢氏曰大者與香苽丸/次者與益脾散小者與石膏湯各五日而愈)盗汗者¶
心之液也小兒血氣嫩弱膚腠未宻若厚衣温暖薫蒸¶
臟腑臟腑生熱熱摶於心心為邪所勝故液不能内臟¶
腑薫出肌肉則為盗汗也又或傷於冷傷於熱冷熱交¶
争陰陽不順津液洩越亦睡中汗自出其間有虚實之¶
<pb:KR3e0067_WYG_390-48a>¶
証虚者為諸病後或大汗後血氣尚弱液溢自汗實者¶
或潮熱或寒熱發過之後身凉自汗二者日久令黄瘦¶
失治則變為骨蒸疳勞也¶
　　　方¶
柴胡秦芁湯　治小兒盗汗¶
　　柴胡(去/苗)秦芁(去/苗)常山　貝母(去/心)甘草(炙/)烏梅肉(焙/乾)¶
　　山梔子仁　鼈甲(去裙襴/醋炙)黄芩(去黒心/各一兩)生薑(切/)大¶
　　黄(炒各/半兩)桃枝(剉/)栁枝(剉/)葱白(切/)薤白(切各/一握)糯米(半/合)¶
<pb:KR3e0067_WYG_390-48b>¶
　右粗搗篩毎服一錢水半盞酒二分同煎至四分去¶
　滓温服早晨日午臨卧各一五歳以下分作二服二¶
　歳以下分作三服¶
柴胡煎丸　治小兒骨蒸肌瘦盗汗¶
　　鼈甲(九肋者一枚/去裙襴醋炙)柴胡(去苗/二兩)甘草(炙/)當歸(切/焙)杏仁¶
　　(湯浸去皮/尖雙仁研)桔梗(炒各/一兩)胡黄連(一/分)地骨皮　赤芍藥¶
　　(各一/兩)木香(半/兩)黄連(一分/去鬚)桂(去粗皮/半兩)人參(一/兩)麝香(少/許)¶
　　(研/)酥　蜜(各三/兩)¶
<pb:KR3e0067_WYG_390-49a>¶
　右除酥蜜外搗研為末用青蒿一觔剉小便五升好¶
　酒一升熬蒿至二升去蒿入酥蜜再熬成煎候冷入¶
　藥末和丸如菉豆大毎服十丸米飲下日二服如秋¶
　冬合時更入桃栁心各七枚宜與後方柴胡人參湯¶
　相間服之¶
柴胡人參湯　治小兒骨熱盗汗肌瘦減食¶
　　柴胡(去/苗)人參　白茯苓(去黒/皮)當歸　桔梗　青橘¶
　　皮(去/白)芍藥　芎藭　麥門冬(去/心)白术　升麻　桑¶
<pb:KR3e0067_WYG_390-49b>¶
　　根白皮　甘草(各一/兩)¶
　右並生剉如麻豆大毎二錢水一盞煎至六分去滓¶
　分温二服食後臨卧與前鼈甲柴胡前丸相間服速¶
　效¶
香苽丸　治小兒疳黄盗汗骨蒸潮熱腹大肌瘦¶
　　胡黄連　大黄𤓰(黄色者/一箇)柴胡　川大黄(濕紙裹/煨至底)¶
　　(焦/)鼈甲(醋炙/黄)黄柏(去粗/皮)黄連　蘆㑹　青橘皮(各/等)¶
　　(分/)¶
<pb:KR3e0067_WYG_390-50a>¶
　右除黄𤓰外同為細末將黄𤓰割去頭項入諸藥至¶
　滿却盖口用杖子挿定慢火内煨熟將黄𤓰及藥同¶
　用麫糊丸如菉豆大毎服三二丸食後冷漿水或新¶
　水下大者五七丸至十丸一方加木香麝香少許米¶
　湯下¶
麥煎散　治小兒榮衛不調夜多盗汗四肢倦怠消瘦¶
　面黄¶
　　鼈甲(一兩酒醋炙三五十/次取净好醋再炙黄)柴胡(去/苗)𤣥參　秦芁(各/一)¶
<pb:KR3e0067_WYG_390-50b>¶
　　(兩/)乾漆(炒/)白茯苓　人參　乾葛　大川烏(炮去/皮各)¶
　　(半/兩)¶
　右為末三歳半錢水半盞小麥三七粒煎三分¶
黄耆散　治小兒體熱盗汗心煩不欲乳食¶
　　黄耆　硃砂(各半兩細/研水飛)龍腦(一錢/細研)人參(去/蘆)川升麻¶
　　　川大黄(㣲/炒)甘草(炙/)天竺黄　牡蠣粉(已上各/一分)¶
　右為散不計時候煎竹葉湯調下半錢量兒大小加¶
　減服之¶
<pb:KR3e0067_WYG_390-51a>¶
龍骨散　治小兒夜常有盗汗黄瘦¶
　　白龍骨　牡蠣粉　黄耆　人參(去/蘆)麻黄根　熟¶
　　地黄　甘草(炙各/半兩)麥門冬(一兩去/心焙)¶
　右為散毎服一錢以水一小盞煎至五分去滓不計¶
　時候量兒大小以意加減¶
犀角散　治小兒盗汗肌瘦¶
　　犀角　鼈甲(酥/炙)柴胡(各半/兩)知母(半/兩)地骨皮　胡黄¶
　　連(各一/兩)大黄　桃仁(各半/兩)¶
<pb:KR3e0067_WYG_390-51b>¶
　右㕮咀毎服三歳兒一錢水半盞煎至三分去滓温¶
　服不拘時候大小以意加減¶
猪肚丸　治小兒骨蒸盗汗乳食減少¶
　　鼈甲(去裙襴/醋炙)柴胡(去/苗)木香　生乾地黄(焙各/一兩)青蒿¶
　　(去/莖)黄連(去鬚炒/二兩)青橘皮(去白焙/半兩)¶
　右為末用一枚嫰小猪肚净洗入藥末在内繫定蒸¶
　令極爛研和藥末丸如菉豆大毎服十丸温水下食¶
　前日午臨卧日三服大小加減¶
<pb:KR3e0067_WYG_390-52a>¶
地骨皮湯　治小兒骨蒸壯熱肌肉減瘦多困少力夜¶
　多盗汗¶
　　地骨皮　秦芁(去苗/土)柴胡(去/苗)枳殻(去穰/麩炒)知母(焙/)當¶
　　歸(切/焙)鼈甲(去裙襴/醋炙)¶
　右粗搗篩毎服一錢以水八分入桃栁心各五枚薑¶
　二片烏梅半枚同煎至四分去滓温服空心臨卧各¶
　一五歳以下分作二服¶
黄耆散　治小兒榮衛不和肌瘦盗汗骨熱多渇不思¶
<pb:KR3e0067_WYG_390-52b>¶
　乳食腹滿洩瀉氣虚少力¶
　　沉香　黄耆(炙/)人參　當歸　赤芍藥(各一/兩)木香¶
　　　桂心(各半/兩)¶
　右㕮咀毎服一錢生薑三片棗子半箇水半盞煎三¶
　分去滓温服¶
香甲丸(一名沉香/鼈甲丹)治小兒潮熱盗汗消瘦靣黄煩渇不¶
　食¶
　　沉香　龍膽草　鼈甲(童子小便/浸一宿炙)當歸　黄耆(蜜/炙)¶
<pb:KR3e0067_WYG_390-53a>¶
　　(各一/兩)大黄(炒/)黄連(各半/兩)¶
　右為末麵糊丸如小豆大毎服三十丸米飲送下一¶
　方用蜜和丸麥門冬去心煎湯送下大小加減¶
麻黄根散　治小兒盗汗不止咽喉多乾心神煩熱¶
　　麻黄根　敗蒲灰　麥門冬(去心/焙)黄耆　龍骨¶
　　甘草(炙已上/各半兩)¶
　右為散毎服一錢水一小盞煎至五分不計時候量¶
　大小以意加減¶
<pb:KR3e0067_WYG_390-53b>¶
犀角散　治小兒盗汗體熱咽乾¶
　　犀角屑　茯神　麥門冬(去心/焙)黄耆　人參(去蘆/各半)¶
　　(兩/)甘草(炙一/分)¶
　右為散毎服一錢以水一小盞煎至五分去滓不計¶
　時候温服量兒大小加減¶
青蒿煎丸　治小兒盗汗肌熱¶
　　青蒿(切一/觔)甘草(炙為/末)杏仁(湯浸去皮尖雙/仁炒研各一兩)柴胡(去/苗)¶
　　(為末各/一兩)白蜜(二/分)鼈甲(去裙襴醋炙/為末一兩半)¶
<pb:KR3e0067_WYG_390-54a>¶
　右用童子小便五升先煎青蒿取一升去滓更煎令¶
　如稀餳入酥少許及諸藥末等熬成煎丸如菉豆大¶
　毎服十五丸至二十丸空心熟水下量兒大小加減¶
粉汗散　治小兒睡中遍身盗汗¶
　　牡蠣(煆二/兩)麻黄根(炒/)赤石脂　糯米(各一/兩)龍腦(一/錢)¶
　　麝香(少/許)¶
　右為末用生綿絹包藥擈有盗汗出處一方無麝香¶
麻黄散　治小兒盗汗日久口乾煩渇消瘦少力¶
<pb:KR3e0067_WYG_390-54b>¶
　　人參　茯苓　黄耆(蜜/炙)龍骨　牡蠣(煆/)麻黄根¶
　右等分為末三歳一錢水半盞生薑棗子煎三分服¶
麻黄根散　治小兒盗汗¶
　　麻黄根　雷丸　牡蠣(煆各一/兩半)甘草(炙一/兩)乾薑(炮/半)¶
　　(兩/)梁米(一半/升)¶
　右六味搗羅為散以粉兒身及頭甚驗¶
升麻湯　治小兒肌熱盗汗日漸消瘦不食多渇¶
　　升麻　綿黄耆(蜜/炙)人參(各一/兩)熟乾地黄　天竺黄¶
<pb:KR3e0067_WYG_390-55a>¶
　　　牡蠣(各半兩/煆研)¶
　右件通拌勻為末毎服半錢至一錢煎竹葉湯調下¶
　一方竹葉少許水煎服¶
犀角湯　治小兒盗汗睡中驚啼體熱瘦瘁此由心臟¶
　熱所致¶
　　犀角屑(三/分)茯神(去木/一兩)麥門冬(去心焙/一兩半)白术(一/分)甘草¶
　　(炙半/兩)¶
　右粗搗篩毎二錢以水一小盞煎至五分去滓分温¶
<pb:KR3e0067_WYG_390-55b>¶
　二服食後臨卧服之量大小加減一方有龍齒一兩¶
鼈甲丸(一名蓯/蓉丹)治小兒久病盗汗血少氣虚靣色萎黄¶
　骨蒸煩渇日漸消瘦情意不恱¶
　　鼈甲(醋/炙)肉蓯蓉(酒浸一宿炙/乾各一兩)當歸　黄耆(蜜/炙)何首¶
　　烏(各半/兩)¶
　右為末煉蜜丸如小豆大三歳三十丸米湯下食前¶
　服¶
粉汗散　治小兒睡中遍身盗汗¶
<pb:KR3e0067_WYG_390-56a>¶
　　黄連(生/)牡蠣(煆/)貝母(各七/錢)糯米(三兩一/作粉)¶
　右為細末用生綿絹包藥撲有盗汗處¶
牡蠣散(一名黄/香散)治小兒盗汗汗者血也血虚亦能自汗¶
　又治小兒病後暴虚津液不固體常自汗夜卧愈甚¶
　久而不止羸瘠枯瘦短氣煩倦亦治虚熱盗汗或因¶
　病後血少虚弱消瘦潮熱煩渇腠理不宻盗汗不止¶
　　牡蠣(煅二/兩)黄耆　乾地黄(生/)麻黄根(各一/兩)¶
　右㕮咀毎服一錢水半盞小麥二十粒煎三分去滓¶
<pb:KR3e0067_WYG_390-56b>¶
　温熱服無時一方無麻黄根¶
牡蠣散　治小兒汗者血虚亦能自汗作熱¶
　　蒼术(米泔浸一宿去/黒皮炒一兩)白术(半/兩)防風(去蘆/一兩)龍膽(一/兩)¶
　右為末毎服一錢米飲調下¶
金苽丸　治小兒肌熱盗汗瘦弱飲食不進常服退肌¶
　熱肥孩兒大有神效¶
　　黄連　黄蘗　青皮　甘草(各半/兩)¶
　右為細末入麝香半錢取獖猪膽和藥在膽内用漿¶
<pb:KR3e0067_WYG_390-57a>¶
　水煮十餘沸取出東房山頭掛一夜第二日丸如菉¶
　豆大毎服十丸加至二十丸温米飲下不拘時候¶
衛生方　治疳熱肌瘦盗汗¶
　　地骨皮(洗四/兩)生乾地黄(三/兩)白芍藥(一/兩)甘草(炙半/兩)¶
　右㕮咀毎服二錢水一盞小麥三十粒煎至七分去¶
　滓不拘時候¶
芎藭湯　治小兒心熱盗汗¶
　　芎藭　大黄(煨/)羌活(去蘆/頭)甘草(炙各/一兩)¶
<pb:KR3e0067_WYG_390-57b>¶
　右㕮咀毎二錢水一中盞入薄荷數葉同煎至六分¶
　去滓分温二服量大小加減¶
治小兒盗汗不止宜用粉身¶
　　麻黄根　雷丸(各二/兩)乾薑(一/兩)梁米(二/兩)¶
　右為末日三四度以粉其身汗即自止¶
治盗汗外腎濕¶
　　人參(一/錢)苦參　麻黄根(各三/錢)¶
　右為末蜜丸梧桐子大炒麥麩煎湯下二十丸¶
<pb:KR3e0067_WYG_390-58a>¶
治睡中汗出¶
　　酸棗仁　人參　茯苓(各等/分)¶
　右為細末半盞米飲下¶
團參湯　治盗汗取歛心血¶
　　人參(一/兩)黄耆(三/兩)甘草(半/兩)¶
　右等分㕮咀薑三片加麥麩煎服¶
又方　治證同前¶
　　羅參　白术　白茯苓　黄耆　當歸　甘草¶
<pb:KR3e0067_WYG_390-58b>¶
　右㕮咀各等分薑三片加麥麩煎服¶
二物茯苓粉散　治小兒頭汗兼治盗汗不止宜用粉¶
　身¶
　　茯苓　牡蠣(各四/兩)¶
　右下篩以粉八兩各搗為散有熱輙取粉汗即自止¶
故扇散　治小兒盗汗¶
　　故扇(燒灰/一分)麻黄(取根節/三分)¶
　右羅為散毎服半錢乳食調下大小加減¶
<pb:KR3e0067_WYG_390-59a>¶
丹砂散　治小兒肌熱盗汗¶
　　丹砂(研一/兩)白礬(熬乾枯/研二分)¶
　右再同研勻細毎服半錢薄荷自然汁調下¶
重湯丸　治小兒盗汗潮熱往来¶
　　胡黄連　柴胡(去苗/等分)¶
　右為末煉蜜丸如雞實毎服二丸至三丸銀器内用¶
　酒少許化開入水五分重湯上煮十二三沸放温食¶
　後服量兒大小加減¶
<pb:KR3e0067_WYG_390-59b>¶
治自汗方¶
　　白术(一/分)小麥(一/撮)¶
　右用同煮去麥用白术為末煎黄耆湯服之以愈為¶
　度¶
止汗散　治小兒喜汗厚衣睡而額上汗出及遍身自¶
　汗肌肉虚也¶
　右用故蒲扇燒灰如無扇只將故蒲燒灰細服三錢¶
　温酒調下無時¶
<pb:KR3e0067_WYG_390-60a>¶
麥麩散　治小兒盗汗不止日漸消瘦¶
　右用麩皮炒黄為末三歳半錢煎猪脊髓湯調下¶
治盗汗¶
　右用鬱金為末水調塗兩乳下¶
又方¶
　用白术剉碎用水濃煎時時與飲以知為度¶
治盗汗不止¶
　用防風為末浮麥煎湯調服而愈¶
<pb:KR3e0067_WYG_390-60b>¶
又方¶
　用麻黄根節甘草節二味粗末水煎服¶
虎杖散　治實熱盜汗¶
　用虎杖剉水煎服量多少與之無時一方為末三歳¶
　半錢水半盞煎服¶
香粉散　治盜汗不止¶
　　藳本　牡蠣粉　川芎　白芷　蚌粉　麻黄根¶
　　(各等/分)¶
<pb:KR3e0067_WYG_390-61a>¶
　右為末週身傅之¶
建中湯減桂加人參(傅氏活/嬰方)治盗汗補虚和隂陽治傷¶
　寒自汗¶
　　黄耆(一/兩)白芍藥(三/兩)人參(半/兩)熟地黄　甘草(炙各/半兩)¶
　右㕮咀毎服二錢大麥同煎服之¶
又方　治小兒虚汗心驚恍惚而汗頻流體熱心煩¶
　　硃砂　黄耆　人參　升麻　天竺黄　牡蠣粉¶
　　龍膽草　甘草¶
<pb:KR3e0067_WYG_390-61b>¶
　右為末毎服半錢淡竹葉煎湯調下¶
牡蠣散　治小兒盗汗不止宜用粉身¶
　　牡蠣粉　麻黄根　赤石脂(各一/兩)¶
　右藥搗細羅為散入米粉二合拌令勻毎日及夜間¶
　常撲之¶
　¶
　¶
　普濟方卷三百九十¶
