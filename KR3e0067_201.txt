# -*- mode: mandoku-view; -*-
#+TITLE: 普濟方
#+DATE: 2015-08-24 23:06:50.825356
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百一
<pb:KR3e0067_WYG_201-1a>¶
欽定四庫全書¶
　普濟方卷二百一　　　明　周王朱橚　撰¶
　　霍亂門¶
　　　總論¶
霍亂有三名一名胃反言其胃氣虚逆反吐飲食也二¶
名霍亂言其病揮霍之間便致撩亂也三名走哺言其¶
哺食變逆者也診其脉來代者霍亂之脉代而絶者亦¶
霍亂而轉筋葢由冷氣入於筋故也足三隂三陽之筋¶
<pb:KR3e0067_WYG_201-1b>¶
起於足指手之三隂三陽之筋起於手指並循絡於身¶
夫霍亂大吐下之後隂陽俱虚血氣虚極則手足逆冷¶
而榮衛不理冷摶於筋則筋為之轉冷入於足之三隂¶
三陽則脚筋轉入於手之三隂三陽則手筋轉隨冷所¶
入之筋而轉由邪冷之氣擊動其筋而移轉也經曰足太¶
陽下血氣以日少則善轉筋善踵下痛者是氣少則易¶
虚虚而風冷乗之故也診其左手闗上脉肝也沉為隂¶
陽實者肝實也實由擊動轉筋左手尺中名神門以後脉¶
<pb:KR3e0067_WYG_201-2a>¶
足少隂經也浮為隂陽虚者病若轉筋霍亂之後煩躁¶
卧不安者由吐下之後腑臟虚極隂陽未理血虚氣亂¶
故血氣之行未復常度内乗於腑臟故煩躁而不得安¶
卧也　人生禀命以五臟為主夫臟者即是五行内為¶
五行外為五味五行五味便宜扶抑所以春夏秋冬逆¶
調理之食啖不可過度凡飲食於五臓相尅者為病相¶
生者無他經曰春不食辛夏無食醎季夏無食酸秋無¶
食苦冬無食甜此不必全不食但慎其太甚耳諺曰百¶
<pb:KR3e0067_WYG_201-2b>¶
病從口生盖不虚也四時昏食不得太飽皆能生病從¶
夏至秋分忌食肥濃然熱月人自好冷食更無肥濃無¶
食菓菜無節及逐飡眠卧冷水洗浴五味更相尅臟雖¶
欲無病不可得也所以病故人自作之非闗運也書曰¶
非天夭人人中自絶命此之謂也　隂陽二氣擁而反¶
戾揮霍之間變成吐利此名霍亂輕者脚多轉筋甚者¶
遍體轉筋夏月伏暑亦令人吐痢傷寒亦令人吐痢當¶
察其由施以治法大抵霍亂脉表浮洪者可治脉表㣲¶
<pb:KR3e0067_WYG_201-3a>¶
而遲氣少不語者不可治　乾上坤下其卦為否陽隔¶
隂而不降隂無陽而不升此否之所以痞而不通也人¶
具此隂陽揮霍亂變結摶於中卒然或㵼而不吐或吐¶
而不㵼大抵心腹攪悶煩痛其視天地不交之否異乎¶
否乎霍亂之證心腹卒痛嘔吐下痢發熱憎寒頭痛眩¶
暈先心痛則先吐先腹痛則先㵼心腹俱痛則吐㵼俱¶
作甚則轉筋頽頓特反掌間盖陽明屬胃以養宗筋暴¶
吐暴下津液驟亡宗筋失其所養故亦手急甚則舌卷¶
<pb:KR3e0067_WYG_201-3b>¶
縮囊危甚風燭矣然亦何以致此哉曰胃伏暑毒露卧¶
早濕當風取凉風冷邪氣入於腸胃加以嗜好肥腥飲¶
啖生冷居處不節激而發焉於是邪正相干中脘節閉¶
氣不得通吐痢暴作所謂脾受賊邪水來勝土者此也¶
治法藿香正氣散加藿香生薑為主不惟可以溫散風¶
邪亦可以調理吐㵼其若傷暑所致未可遽投香薷散¶
沉泠之劑自合先治中脘如二陳湯橘皮半夏湯等次¶
則以香薷溫服散暑解煩昧者渾為脾胃虚冷遽用人¶
<pb:KR3e0067_WYG_201-4a>¶
參白术訶子肉豆蔲之屬以壯胃澁腸不思風冷未散¶
輙以參术訶蔲攔補寒邪邪氣得之愈盛愈作縱得淹¶
延或下痢或久瀉或腹脹虚浮或中滿不食變證將百¶
出矣抑猶有說焉濕霍亂死者少乾霍亂死者多許仁¶
則嘗有是言矣盖謂所傷之物因吐痢而出泄泄盡則¶
止猶可幸免若上不得吐下不得痢所傷之物擁閉正¶
氣闗隔隂陽燥攪喘脹其能生乎則知揮霍逆亂如人¶
被髪交爭必有以俟之可也古方用來復丹正取踈利¶
<pb:KR3e0067_WYG_201-4b>¶
之意但多則太溫莫若薑湯下蘇感丸為愈霍亂氣息¶
少力不欲言者不治　又曰治嘔吐莫先於助胃既助¶
胃而復嘔吐者中脘挾風寒也治喘𠻳莫先於調肺既¶
調肺而復喘𠻳者風寒在表或在裏也㵼痢之疾固腸¶
澁下終不作效非腸胃間留畜風寒邪氣之所致乎故必¶
隨其感受解散於其先則某病某藥庶乎其對證矣解¶
㪚風寒不換金正氣散為上其間增益則青皮官桂良¶
薑乾薑撮用最良若欲其清解則紫蘇荆芥柴胡乾葛¶
<pb:KR3e0067_WYG_201-5a>¶
等藥酌量可也惟暑亦然每每隱伏作病或為焦煩或¶
為膓痛或泄痢不止暑中類多有之　治霍亂倉卒之¶
症宜於臍中灼艾及用蓼花一把煎湯泡洗次投以薑附¶
理中湯之類其脉洪大者易治脉㣲腎縮舌捲者難治¶
又有霍亂而不吐者類吐不吐類痢不痢頃刻之間便致¶
悶絶當多灌鹽湯引其必吐宿食飱盡然後以嚴氏加¶
減理中湯治中湯欵調之既愈之後煩熱多渴者以麥¶
門冬湯調之　凡諸霍亂忌與米食飲胃中得米即吐¶
<pb:KR3e0067_WYG_201-5b>¶
不止但與厚朴葛根飲若冬𤓰葉飲但沾漬咽㗋而不¶
可多與若服湯時隨服吐者候吐定乃止診脉絶不通¶
以桂合葛根為飲吐下心煩内熱汗不出不轉筋脉急¶
数者可犀角葛根為飲吐下不止發熱心煩欲水可以¶
飲米粉汗出為佳若不止可以葛根薺苨飲服之　問曰¶
病者發熱頭疼身體痛惡寒而復吐痢當屬何病師曰¶
當為霍亂霍亂吐痢止而復發熱也傷寒其脉㣲澁本¶
是霍亂今是傷寒却四五日至隂經上轉入隂必痢今¶
<pb:KR3e0067_WYG_201-6a>¶
反不痢者不可治也霍亂吐痢者多必轉筋不渇即臍上¶
築霍亂而臍上築者為腎氣動當先治其築治中湯主¶
之去术加桂去术者虚故也加桂者恐作賁㹠也霍亂¶
而臍上築吐多者若下多者霍亂而驚悸霍亂而渇霍¶
亂而腹中痛嘔而吐痢欲得水者皆用治中湯主之¶
　　霍亂吐痢(附論/)¶
夫霍亂吐痢者以三焦氣不升降而清濁相干於腸胃¶
間若先心痛則吐先腹痛則痢先心腹並痛則吐痢俱發¶
<pb:KR3e0067_WYG_201-6b>¶
治此者多以中焦為本中焦既和則清濁自分而吐痢¶
止矣　諸惡風惡寒者有汗無汗重暑煩毒皆外所因¶
盖傷風則惡風有汗傷寒則惡寒無汗胃濕則重暑則¶
熱煩此雖常論揮霍之間倉卒不辨遂致錯誤亂經反¶
常為害不淺　諸大喜傷心則氣㪚大怒傷肝則氣上¶
憂傷肺則氣怯驚傷膽則氣亂涎氣槩鬱聚結臟飲¶
痞隔不通遂致滿悶隨其勝復必作吐痢當從内所因¶
治之　諸飽食膾炙恣飱乳酪水陸珍品哺鹽雜殽快¶
<pb:KR3e0067_WYG_201-7a>¶
飲寒漿強進石酒躭縱情慾不節以胃為五臟海因脾¶
氣以運行胃既䐜脹臟復停凝藏氣不行必致鬱發遂成¶
吐痢當從不外内因治之　霍亂轉筋者以陽明養宗¶
筋屬胃於大腸今暴吐津液頓亡外傷四氣内積七情¶
飲甘膩致閉諸脉枯削於筋宗筋失養必致攣急甚則¶
卵縮舌捲為難治又云霍亂吐痢後煩渴者以隂陽反¶
戾清氣干濁水與榖併小便閉澁既走津液腎必枯燥引¶
水自救煩渴必矣又云凡外所因必自經絡傳入臟腑¶
<pb:KR3e0067_WYG_201-7b>¶
須以脉證推其所因隨經絡調之則盡善矣假如傷寒¶
在太隂經當用四逆湯少隂經當用麻黄附子湯厥隂¶
經當用理中湯若在太陽經還用麻黄湯陽明經養胃¶
湯少陽經小柴胡湯風暑濕亦然風則桂枝湯暑則香¶
薷飲五苓散濕則苓术湯滲濕　儒門事親云凡嘔吐¶
而瀉病名曰何也内經熱論云此乃轉筋霍亂之證也¶
何氣使然此乃邪氣在於中焦使隂陽二氣不能升降¶
其證心痛則吐先腹痛則瀉先如心腹俱痛則吐瀉並¶
<pb:KR3e0067_WYG_201-8a>¶
作致使揮霍之間自然撩亂此證喜氣凉之物可用冰¶
水調苓益元則愈矣大忌熱物轉筋之病治之奈何經¶
曰勞者溫之溫者溫存之意也又一法生姜湯益元㪚¶
白术散禹功散加氷沉細細呷之渴未止者頻頻飲之¶
如無氷新汲水亦得用之大忌白粥米湯桂附種種之¶
燥藥不可服之若一味用燥藥服之必死如無藥處可¶
服地漿者掘地作坑注新水於其中間渾旋旋取澄清¶
者飲三五盞立愈¶
<pb:KR3e0067_WYG_201-8b>¶
　　　方¶
杜若丸(出千/金方)治霍亂久將逺行預備¶
　　杜若　藿香　白术　橘皮　吳茱茰　乾薑¶
　　人參　厚朴　木香　雞舌香　瞿麥　桂心¶
　　薄荷　女菀　茴香¶
　右等分為末煉蜜為丸如梧桐子大酒下二十丸¶
薺苨飲(出千/金方)因霍亂吐下服諸熱藥吐下得止因即變¶
　虚心煩手足熱口燥欲得水嘔逆迷悶脉急數者及¶
<pb:KR3e0067_WYG_201-9a>¶
　時行熱病後毒未盡因霍亂吐下仍發熱心腦欲裂¶
　者以此解之¶
　　薺苨　人參　厚朴　知母　栝蔞根　茯苓¶
　　犀角　藍子　枳實　桔梗　橘皮　葛根　黄¶
　　芩　甘草(各二/兩)¶
　右㕮咀以水一斗煮取三升分三服¶
竹葉湯治霍亂吐痢已服理中四順等湯不解者¶
　　竹葉(一/握)小麥(一/升)生薑(十/塊)甘草　人參　附子　芍¶
<pb:KR3e0067_WYG_201-9b>¶
　　藥(各一/兩)橘皮　當歸　桂心(各二/兩)白术(三/兩)¶
　右㕮咀以水一斗半煮竹葉小麥取八升去滓下藥¶
　煮取三升分三服上氣加茱茰半升即瘥理中四順¶
　湯皆大熱若有熱宜竹葉湯¶
木𤓰㪚(出聖/恵方)治霍亂吐痢冷氣攻心腹¶
　　木𤓰(一兩/乾者)艾葉(五/錢)當歸(半兩剉/㣲炒)木香(半/兩)　桂心(半/兩)¶
　　訶梨勒(三分煨/用皮)肉蔲(半兩/去壳)人參(半兩/去頭)白术(三/分)陳橘¶
　　皮(一兩湯浸/去穰焙)厚朴(三分去粗皮塗/生薑汁炙香熟)¶
<pb:KR3e0067_WYG_201-10a>¶
　右為散每服三錢以水一鐘煎至五分去渣不計時¶
　稍熱服之¶
人參湯(出聖/惠方)治毒冷霍亂吐痢煩嘔轉筋肉冷汗出手¶
　足指皆腫喘垂死絶音不出百方不效脉不通者服¶
　此湯取瘥乃止隨吐續服勿止併灸¶
　　人參　附子(炮裂去/皮臍)茯苓(去黑/皮)厚朴(去粗皮/生薑炙)甘草¶
　　(炙/)　橘皮(湯泡去/白穰)當歸(切/焙)葛根(剉/)桂心(去粗/皮)乾薑¶
　　(各三兩/炮過)¶
<pb:KR3e0067_WYG_201-10b>¶
　右㕮咀以水七升煮取汁二升半分三服不拘時一¶
　方有生薑¶
虎掌丸(出千/金方)治霍亂永不發¶
　　虎掌　薇衘(各二/兩)枳實　附子　人參　梹榔¶
　　乾薑(各二/兩)厚朴(六/兩)皂莢(三/寸)白术(五/兩)¶
　右為末蜜丸如梧桐子大每服二丸酒下日三服一¶
　方用枳壳去枳實武徳行尼名净明患此已久或一¶
　月一發或一月再發将至死時在朝太醫院許甘巢¶
<pb:KR3e0067_WYG_201-11a>¶
　之徒亦不能識余以此治之¶
丁香丸(出聖濟/總錄)治飲食過傷吐瀉¶
　　丁香　白术　縮砂仁　木香　肉荳䓻(去/皮)乾薑¶
　　(炮/)桂(去粗皮/三分)陳橘皮(去白焙/一兩)紅荳䓻(去皮/五錢)枳殻(去/瓤)¶
　　(麩炒/半兩)¶
　右為末煉蜜為丸如梧桐子大每服三十丸煎生薑¶
　木𤓰湯嚼下¶
丁香散(出十便/良方)治霍亂吐痢不止¶
<pb:KR3e0067_WYG_201-11b>¶
　　丁香　桂心　白术(各半/兩)訶梨勒(煨用/皮)厚朴(去粗/皮生)¶
　　(薑/汁)髙良薑(剉/)附子(炮裂去皮/臍各三分)陳橘皮(湯浸去/白焙)木𤓰¶
　　(乾者各/一兩)¶
　右為細散不計時分粥飲調下二錢¶
乾薑湯(出聖濟/總錄)治霍亂吐痢心腹痛疼氣逆手足冷¶
　　乾薑(炮/)甘草(炙/)桂(去粗/皮)附子(炮裂去/皮臍)草荳蔲(去/皮)木¶
　　香　髙良薑(炮/)肉荳蔲(去壳/麵煨)乾木𤓰(各半/兩)¶
　右剉如麻豆每服三錢以水一盞煎至七分去滓溫服¶
<pb:KR3e0067_WYG_201-12a>¶
七氣湯(出危/氏方)治憂思喜怒悲恐驚七氣鬱發致五臟互¶
相刑尅隂陽反戾揮霍變亂吐痢交作寒熱暈眩痞滿¶
咽寒¶
　　半夏(湯洗/五兩)厚朴(薑/炙)桂心(各三/兩)茯苓　白芍藥　紫¶
　　蘇葉　橘皮(各二/兩)人參(二/兩)¶
　右為㪚每服四錢水一盞半薑七片棗二枚煎至七¶
　分去滓空腹服¶
白术湯治霍亂吐痢¶
<pb:KR3e0067_WYG_201-12b>¶
　　白术(三/兩)甘草(炙/)附子(炮裂去/皮臍)人參(各一/兩)桂(去粗/皮)當¶
　　歸(切/焙)陳橘皮(去白焙/各二兩)¶
　右剉如麻豆每服五錢以煮小麥汁一盞入竹葉一¶
　握生薑半分拍碎煎至八分¶
大豆飲(出聖濟/總錄)¶
　　大豆　香薷　蘆根　枇杷葉(拭去/毛炙)竹茹　前胡¶
　　(去蘆/頭)陳橘皮(去白/焙)¶
　右等分㕮咀每服五錢以水一盞半入生薑一分切¶
<pb:KR3e0067_WYG_201-13a>¶
　煎取一盞去滓溫服¶
香薷丸(出聖濟/總錄)治冷熱不調霍亂吐瀉¶
　　香薷(一兩/半)白扁豆(炒一/兩)丁香皮(三/兩)藿香(去/梗)零陵香(各/半)¶
　　(兩/)益智仁(一/分)木香(一/兩)¶
　右為末麵糊為丸如梧桐子大每服二十丸食前溫¶
　紫蘇湯下¶
治要除濕湯(出直/指方)¶
　　半夏(麵/)川厚朴(製/)蒼术(炒各/二兩)藿香葉　陳皮　茯¶
<pb:KR3e0067_WYG_201-13b>¶
　　苓(赤者各/一兩)甘草(炙七/錢)¶
　右剉散每服四錢薑七片棗二枚煎服霍亂而不吐¶
　者加桂吐而不瀉者去蒼术加丁香吐㵼俱作兼腹¶
　痛者只加桂一方無茯苓散利其小水一方有木香¶
酸棗仁湯(出危/氏方)治霍亂吐下増劇虚勞煩擾奔氣在胸¶
　中不得眠發寒熱頭疼暈悶¶
　　酸棗仁(炒一兩/三分)人參　桂心　知母　茯苓(各三/錢三)¶
　　　石膏(煨半/兩)甘草(炙二/錢)¶
<pb:KR3e0067_WYG_201-14a>¶
　右剉散每服四錢水一盞半薑三片棗二枚煎七分¶
　去滓食前服¶
理中散(出十便/良方)治霍亂轉筋吐痢不止¶
　　青木香(六/分)桂心(八分/炙)厚朴(八/分)白术(八/分)乾薑(十分/炮)甘¶
　　草(八分/炙)附子(六分/炮)¶
　右搗篩為散每服四錢匕人行六里不定更服一¶
　錢匕瘥忌海藻粉菜生葱¶
理中丸(出聖濟/總錄)治冷熱不調霍亂吐痢宿食不消¶
<pb:KR3e0067_WYG_201-14b>¶
　　人參　白术　髙良薑　乾薑　桂(去粗皮/各六兩)¶
　右為末煉蜜和丸如梧桐子大每服三十丸空心米¶
　飲下日再服一方有甘草無白术¶
除濕湯(出危/氏方)治滿身腫者或多食生冷揮霍之間吐㵼¶
　俱作¶
　　半夏(湯洗/一兩)藿香葉(五錢/去土)厚朴(去粗皮切薑/汁炒用一兩)陳皮(五/錢)¶
　　(去/白)甘草(三/錢)蒼术(米泔浸一/兩切炒赤)¶
　右剉散每服四錢水一盞半生薑七片紅棗二枚煎¶
<pb:KR3e0067_WYG_201-15a>¶
　熱服不拘時候¶
人參湯療霍亂卒吐下不禁脉暴數者¶
　　人參　茯苓　葛根　橘皮　甘草(炙/)麥門冬(去/心)¶
　　(各二/兩)¶
　右切以水五升煮取二升去滓溫服分三次服忌海¶
　藻菘菜醋等¶
髙良薑散治霍亂冷熱不調吐痢不止¶
　　髙良薑(剉/)木𤓰(乾/者)香薷(已上各/一兩)梨枝葉(一兩/五錢)人參¶
<pb:KR3e0067_WYG_201-15b>¶
　　(三分去/蘆頭)¶
　右為散每服三錢以水一盞煎七分溫頻服¶
胃氣丸(出危/氏方)治憂思過度脾肺氣閉聚結涎飲留滯腸胃¶
　氣鬱於隂寒凝於陽隂陽反戾吐痢交作四肢厥冷頭¶
　目眩暈或復發熱兼治老人胃寒大便反秘妊娠惡¶
　阻全不納食¶
　　硫黄(不拘多少猪臟内縛兩頭以米泔酒童子小便/各一碗煮乾一半取出洗穢氣擦乾秤十兩)¶
　　半夏(湯洗去滑/秤五兩)白茯苓　人參(各一/兩)石膏(一分煆/一法用)¶
<pb:KR3e0067_WYG_201-16a>¶
　　(硫黄/煮)¶
　右為末生薑自然汁炊餅糊丸如梧桐子大每服五¶
　十丸至百丸空心米湯入少生薑汁下¶
紅丸子(出三/因方)治脾胃虚冷飲食不節宿食留飲聚癖腸¶
　胃或因氣不調衝冒寒濕忽作霍亂吐痢併作心腹¶
　絞痛腸胃纒刺疲苶不勝¶
　　蓬术(剉二/兩)胡椒(一/兩)三稜(剉秤二兩同米/醋煮一伏時)青皮(三兩/炒)¶
　　阿魏(一/分)¶
<pb:KR3e0067_WYG_201-16b>¶
　右為末醋化阿魏陳米粉糊為丸如梧子大礬硃為衣¶
　每服百丸二百丸煎生薑甘草湯下¶
太白丸(出指/南方)治霍亂吐痢分利隂陽¶
　　𤣥明石(或云𤣥/精石)半夏(各一/兩)硫黄(三/錢)¶
　右為末麫糊丸如梧子大每服三十丸米飲下¶
脾厥吐㵼霍亂(出指/南方)¶
　　附子(炮裂去/皮臍)薑　甘草(炮/)䜴(等/分)¶
　右用水一升藥末二錢棗七枚薑一錢煎一盞溫服¶
<pb:KR3e0067_WYG_201-17a>¶
草荳蔲㪚治霍亂水痢不止吐不下食兼煩渇¶
　　草荳蔲(去/皮)丁香(各半/兩)黄連(一兩去/鬚炒)¶
　右為散每服三錢以清水一鍾入黑豆五十粒生薑¶
　半分煎至六分去滓不計時候溫服¶
人參湯(出聖濟/總錄)治霍亂吐下¶
　　人參　乾薑(炮/)陳橘皮(去白/焙)桂(去粗皮/各一兩)甘草(炙半/兩)¶
　右搗篩每服三錢用水二盞入棗三枚擘煎取一盞¶
　去滓熱服連進三服立止¶
<pb:KR3e0067_WYG_201-17b>¶
菖蒲飲(出聖濟/總錄)治霍亂吐㵼不止¶
　　菖蒲(切/焙)髙良薑(各一/兩)甘草(半兩/炙)白术(半/兩)青橘皮(去/白)¶
　　(焙一/兩)¶
　右為粗末每服三錢以水一盞煎十數沸傾出放溫¶
　頓服¶
白丸療霍亂嘔吐及暴痢¶
　　半夏(三兩/洗)附子(四兩/炮)乾薑(四兩/炮)人參(三/兩)桔梗(二/兩)¶
　右作㪚臨病和之若吐痢不止者以苦酒和之飲服¶
<pb:KR3e0067_WYG_201-18a>¶
　二丸如梧子不瘥復耐藥者加之以意下者以蜜和¶
　丸忌猪羊肉餳¶
霍亂證(出拔/萃方)本自胃經或因寒飲或因飲水或寒暑毒¶
　或濕氣冷熱不調水火相干隂陽相摶故轉筋攣痛¶
　經絡亂行暴熱吐瀉中焦胃氣所主也察其色脉隨¶
　經標本此治霍亂吐瀉之法也　如頭痛發熱邪自¶
　風寒而來中焦為熱相乗之分邪稍髙者居陽分則¶
　熱熱多飲水者五苓㪚以㪚之　如邪稍下者居隂¶
<pb:KR3e0067_WYG_201-18b>¶
　分則為寒寒多不用水者理中丸以溫之　如吐痢¶
　後有表者解之汗出厥逆者温之如既吐且痢小便¶
　利大汗出内外熱者亦溫之　如此下後汗出厥逆¶
　不解脉欲絶者四逆等湯治之　如吐瀉轉筋身熱¶
　脉長陽明本病也宜和中四君子湯平胃散建中湯¶
四君子湯¶
　　茯苓　白术　人參　黄耆(各一/兩)¶
　右剉如麻豆大每服一兩水三盞薑五片煎至一盞¶
<pb:KR3e0067_WYG_201-19a>¶
　去滓溫服　如吐㵼轉筋頭痛自汗脉浮者四君子¶
　湯加桂五錢主之　如吐瀉轉筋頭痛無汗脉浮者¶
　四君子湯加麻黄五錢主之　如吐瀉轉筋脇下痛¶
　脉弦者宜¶
建中加木𤓰柴胡湯　平胃加木𤓰五錢亦可也¶
　　桂枝(三兩/半)芍藥(二/兩)甘草(一/兩)膠飴(半/升)生薑(三/兩)大棗(六/枚)¶
　　木𤓰(五/錢)柴胡(五/錢)¶
　右剉如麻豆大每服一兩水三盞半去滓下膠飴兩¶
<pb:KR3e0067_WYG_201-19b>¶
　匙煎化服　吐瀉轉筋眼中痛體重脉浮而細者宜¶
四君子加芍藥髙良薑湯¶
　四君子四味各(一/兩)芍藥　良薑(各五/錢)同前煎服　如¶
　吐瀉霍亂四肢拘急脉沉而遲者宜¶
四君子加薑附子厚朴湯¶
　　四君子四味(各一/兩)生薑　附子　厚朴(炮製各/三錢)¶
　　如吐瀉轉筋四肢厥冷¶
建中加附子當歸湯¶
<pb:KR3e0067_WYG_201-20a>¶
　　桂枝(一/兩)當歸(三/錢)芍藥(二/兩)甘草(五/錢)膠飴(半/兩)生薑(一/兩)附¶
　　子(三錢/炮)大棗(六/枚)　同前煎服¶
理中丸(出肘/後方)療霍亂吐痢宿食不消¶
　　白术　乾薑(炮/)甘草(炙/)人參　大麥蘖(熬令黄/各二兩)¶
　右搗篩蜜和丸以水飲服十五丸如梧子大日再服¶
　稍加至二十丸忌海藻桃李雀肉等物¶
亂髪湯(出聖濟/總錄)療霍亂諸藥不能療¶
　　亂髪(一握如雞/子熬令焦)　　小蒜(十四/枚)附子(一兩/炮)甘草¶
<pb:KR3e0067_WYG_201-20b>¶
　　(三兩/炙)¶
　右切以水六升煮取三升去滓溫分三服忌猪肉海¶
　藻菘菜¶
丁香㪚(出聖濟/總錄)治霍亂不止¶
　　丁香　木香　肉豆蔲(去壳各/一兩)¶
　右為細散每服二錢以白粥飲調下熱服¶
和氣煎(出聖濟/總錄)治霍亂吐瀉冷熱不調¶
　　胡椒　菉豆(各一/兩)人參(一/分)¶
<pb:KR3e0067_WYG_201-21a>¶
　右生搗羅為散每服三錢以水一盞煎五六沸去滓¶
　熱服¶
厚朴散(出聖/惠方)治霍亂吐瀉不止¶
　　厚朴(一兩半去粗皮塗/生薑汁炙香熟)甘草(半兩炙/粗赤剉)肉豆蔲(三分/去壳)¶
　　黄連(三分/去鬚)¶
　右件為㪚每服三錢以水一鍾煎至五分去滓溫頻¶
　服¶
治霍亂下痢吐方(出聖/惠方)¶
<pb:KR3e0067_WYG_201-21b>¶
　　人參(去蘆頭/三分)厚朴(半兩去粗皮塗生/薑汁炙令香熟)兎骨(一兩炙/令黄)¶
　　陳橘皮(二分去白/湯浸焙)¶
　右搗篩為散每服三錢以水一中盞生薑半分煎至¶
　五分去滓不計時候溫服¶
藿香烏藥散(出百一/選方)治霍亂¶
　　藿香葉　烏藥　香附子(炒各/半兩)甘草(二錢/半炙)¶
　右為粗末水一大鐘煎至七分溫服¶
藿香湯(出聖濟/總錄)治霍亂吐痢不止¶
<pb:KR3e0067_WYG_201-22a>¶
　　藿香(去梗/半兩)丁香(一/分)白芷　縮沙(去皮各/一兩)¶
　右粗搗篩每服二錢匕水一中盞煎至六分去滓熱¶
　呷不計時候¶
正胃湯(出聖濟/總録)治霍亂不止¶
　　枇杷葉(去毛/炙)桂(去粗/皮)厚朴(去粗皮/薑汁炙)陳橘皮(去白焙/各半兩)¶
　右為粗末每服二錢用水一盞入生薑三片煎至六¶
　分去滓熱服不拘時¶
金液丹治霍亂吐㵼¶
<pb:KR3e0067_WYG_201-22b>¶
　　硫黄(二/兩)胡椒(五/錢)黄蠟(一/兩)¶
　右為末鎔黄蠟為丸如白豆大每服一丸凉水送下¶
　不止再服一丸¶
香薷丸(一名香薷湯/出如宜方)治隂陽不順清濁相干氣射中焦¶
　名霍亂因飽食所傷然也¶
　　香薷(一兩/半)厚朴(二/兩)黄連(二兩同厚朴入生薑四/兩同拌匀炒令紫色)¶
　右為末每服三錢水一盞酒一盞同煎去滓井水沉¶
　冷頓服不犯鐵器兼治吐痢腹中痛大渴煩躁四肢¶
<pb:KR3e0067_WYG_201-23a>¶
　逆冷汗自出筋轉痛不可忍者¶
髙良薑湯治霍亂冷熱不調吐痢瀉¶
　　杜梨(枝葉/三兩)良薑(五/兩)木𤓰(一/枚)¶
　右為末水六升煑取二升絞出滓空腹溫三服一方¶
　有藿香葉無杜梨¶
理中丸(出聖/惠方)治惡寒無汗過食生冷或飲寒漿霍亂吐¶
　下脹滿飲食不消心腹疼痛胸膈痞塞或暈緩弱脉¶
　微卧起不安手足躁擾水漿不下此由冷熱失和邪¶
<pb:KR3e0067_WYG_201-23b>¶
　正相干清濁不分隂陽錯亂喜冷者因熱惡冷者因¶
　寒其脉弦大(一名理/中湯)¶
　　人參(去/蘆)乾薑(炮/)白术(去/蘆)甘草(炙各/三兩)¶
　右剉散每服四大錢水一盞煎至七分去滓食前服¶
　逺行防霍亂煉蜜為丸如梧子大每服三五十丸如¶
　作末每服方寸匕酒調下亦得若轉筋者加石膏煆¶
　三兩若臍上築者腎氣動也去术加桂心四兩腎惡¶
　燥故去术恐作奔㹠故加桂吐多者去术加生薑三¶
<pb:KR3e0067_WYG_201-24a>¶
　兩下多者復用术悸者加茯苓二兩渇欲得水加术¶
　合煎成四兩半腹滿加人參合煎成四兩半若寒者¶
　加乾薑合煎四兩半腹滿去术加厚朴附子各半兩¶
　病退而不食者加白荳蔲橘紅麥蘖各半兩服藥後¶
　服熱粥一盃微自溫腹勿發掲衣被噦則加丁香吐¶
　痢止身體痛不休者審其元因以和解之如初因傷¶
　風用桂枝之類所謂治其本也香蘇散治身熱無汗¶
　霍亂吐下臉赤多痰加霍香葉生烏藥烏梅生薑煎¶
<pb:KR3e0067_WYG_201-24b>¶
　甚妙一方吐瀉不止身冷汗出無脉者可服漿水㪚¶
　兼桂枝湯白术湯¶
木𤓰湯(出危/氏方)治霍亂吐下已舉體轉筋入腹則悶絶¶
　　木𤓰(乾一兩/去瓤)吳茱茰(半兩/湯洗)茴香(二錢/半)甘草(炙一/錢)¶
　右剉㪚每服四錢水一盞半生薑三片紫蘇十葉食¶
　鹽一撮煎至七分去滓食前服仍研生蒜貼心下脚¶
　心上又用薑一附湯清煎沉冷服之效熱因寒用之¶
　法也訶子㪚治幼老霍亂吐痢一服效一方無鹽煎¶
<pb:KR3e0067_WYG_201-25a>¶
良薑飲治霍亂神效¶
　　良薑　藿香　陳皮(各一/兩)炙甘草(三/分)¶
　右剉細末每服三錢水煎服¶
白龍骨丸治吐瀉¶
　　白龍骨　白磰　白石膏　白礬(各等/分)¶
　右為末滴水丸梧子大入乾鍋火煆紅為度每服五¶
　丸至十丸米飲湯下石膏是軟者北人謂之寒水石¶
　故可煆(韓御帶施/此藥即驗)¶
<pb:KR3e0067_WYG_201-25b>¶
四逆加猪膽湯(出肘/後方)療霍亂吐痢而汗小便復利或下¶
　利清糓裏外無熱脉微欲絶或惡寒四肢拘急手足¶
　厥逆¶
　　甘草(二兩乾/炙)薑(半兩/炮)附子(一枚生去/皮破八片)猪膽汁(半/合)¶
　右切以水二升煑取一升四合溫分再服無猪膽以¶
　羊膽代之刪繁千金經心録同強人可與大附子一¶
　枚乾薑至三兩若吐之後吸吸少氣者及下而腹滿¶
　者加人參一兩諸藥皆減為一兩如証者亦宜與理¶
<pb:KR3e0067_WYG_201-26a>¶
　厥逆人參湯佳忌海藻菘菜猪肉等¶
　豆湯療霍亂吐痢¶
　　扁豆葉(切一/升)香藿葉(切一/升)木𤓰(切一/枚)乾薑(切一/兩)¶
　右以水六升煑取二升五合絞去滓分溫三服服後¶
　相去如人行六七里並無忌¶
四神丸主霍亂冷實不除及痰飲百病無所不主¶
　　乾薑　桂心　附子(炮各/一兩)巴豆(六十枚去心/皮熬研如膏)¶
　右為末蜜和為丸如小豆大飲服二丸取快不下又¶
<pb:KR3e0067_WYG_201-26b>¶
　服一丸忌生葱野猪肉蘆笋¶
治霍亂初覺吐痢方(出聖/惠方)¶
　　香薷(一/兩)小蒜(一/兩)厚朴(一兩去粗皮塗生/薑汁炙令香熟)¶
　右細剉令匀每服半兩以水一大盞入生薑半分煎¶
　至七分去滓溫服不計時服之¶
厚朴㪚(出仁/存方)治霍亂吐痢¶
　　厚朴(二兩/炙製)肉豆蔲(半/兩)草豆蔲仁(半/兩)¶
　右為㪚每服三錢以水一盞鹽一捻煎至八分去滓¶
<pb:KR3e0067_WYG_201-27a>¶
　熱呷再服立止婦人不用鹽薑二片煎¶
陳橘皮湯(出聖濟/總錄)治霍亂吐痢¶
　　陳橘皮　甘草(炙一/兩)白术(三/兩)¶
　右搗篩每服五錢以水一盞半竹葉十片生薑半分¶
　小麥汁半盞煎至八分去滓温服日三¶
胡椒湯(一名豆椒散/出危氏方)治霍亂吐痢諸藥不納兼治中暑¶
　暴下¶
　　胡椒(七/粒)生菉豆(二十/一粒)¶
<pb:KR3e0067_WYG_201-27b>¶
　右為末煎木𤓰温鹽湯調下一錢一方無木𤓰用新汲¶
　水煎湯下治中湯治飲食居處不節以致霍亂本方¶
　青皮陳皮乾薑能散風寒蘇合香丸用枳殻一方木¶
　𤓰半分煎湯調下治乾霍亂不吐不瀉氣痞于中心¶
　腹絞痛此證最惡¶
青金丹(一名的寄丹/出十便良方)治霍亂吐瀉不止及轉筋諸藥不¶
　效者一粒治一人及治一切吐逆翻胃不問虚冷熱¶
　並皆治之¶
<pb:KR3e0067_WYG_201-28a>¶
　　硫黄(一兩/研)水銀(八/錢)¶
　以銚子内炒栁木箆不住手攪更以栁蘸以候頻頻¶
　洒候如鐵色法如青金塊方成刮下再如粉留少半¶
　為散餘以粽子尖三個醋約半盞研稀稠得所成膏¶
　和丸如鷄頭大朱砂為衣每服一丸丁香湯磨化下¶
　伏熱丁香湯調下一錢傷寒隂陽乘伏用龍腦冷水¶
　磨日三二服或云以木𤓰湯調散并米飲亦得¶
吳茱茰湯(一名四片金出/衛生寶鑑方)治冒暑伏熱腹痛作瀉或痢¶
<pb:KR3e0067_WYG_201-28b>¶
　并飲水過度霍亂吐瀉其證始因飲冷或胃寒或忍¶
　飢或大怒或乗舟車傷動胃氣令人上吐下瀉吐瀉¶
　併行頭足轉筋四肢逆冷用藥遲慢須㬰不救命在¶
　頃刻之間¶
　　吳茱茰　木𤓰　食鹽(各半/兩)¶
　右同炒令焦先用磁瓶盛水三升煑令百沸入藥煎¶
　至二升已下傾一盞冷熱隨病人服之卒無前藥用¶
　苦白礬為末每服一大錢沸湯調服更無前藥用鹽¶
<pb:KR3e0067_WYG_201-29a>¶
　一撮醋一盞煎至八分溫服或鹽梅醎酸等物皆可¶
　服(劇方本以醎/酸二物煑)¶
香𤓰湯(出百一/選方)¶
　　木𤓰　藿香　良薑¶
　右等分為散每服三錢以水一盞煎去滓熱服¶
訶子丸(出楊氏/家藏方)治大人小兒瀉¶
　　訶子(一/兩)藿香(一/兩)肉豆蔲(二/箇)¶
　右為末蜜丸隨大小米飲下¶
<pb:KR3e0067_WYG_201-29b>¶
豌豆香薷散(出聖/惠方)治霍亂吐痢¶
　　豌豆(三/合)香薷(三/兩)¶
　右為末以水三大盞煎至一盞半去滓溫服三服¶
藊豆散(出千/金方)治霍亂¶
　　藊豆　香薷(各一/升)¶
　右以水六升煑取二升分服單用亦得¶
桑葉湯(出聖/惠方)治霍亂吐瀉不定¶
　　桑葉(一/握)扁竹(一/握)¶
<pb:KR3e0067_WYG_201-30a>¶
　右剉以水二大盞煎至一大盞去滓溫服分為三服¶
　如人行三里再服¶
水浸丹(出三/因方)治伏暑傷冷冷熱不調霍亂吐痢口乾煩¶
　渇¶
　　黄丹(一兩/分炒)巴豆(二十五箇/去皮心)¶
　右同研匀用黄蠟鎔作汁和為丸如梧子大每服五¶
　錢以水浸少頃以新水吞¶
回生散(出百一/選方)治霍亂吐瀉但一㸃胃氣存者服之無不¶
<pb:KR3e0067_WYG_201-30b>¶
　回生¶
　　陳皮(去/白)藿香葉(去/土)¶
　右等分粗末每服五錢水一盞半煎至七分溫服不¶
　拘時候¶
人參丸(出聖濟/總録)治飲食過多當風履濕薄衣露坐或夜¶
　卧失覆霍亂吐痢¶
　　人參　髙良薑(炮各/一兩)¶
　右為末煉蜜和丸如彈子大每服一丸溫米飲嚼下¶
<pb:KR3e0067_WYG_201-31a>¶
　不拘時¶
硫黄丸(出仁/存方)治邪正相干清濁不分有寒者服此¶
　　硫黄(研/)半夏(湯浸七/次為末)¶
　右等分研令匀以薑煑翻為丸如梧桐子大用米飲¶
　下三十丸不拘時候¶
防已丸治伏暑吐瀉隂陽不分¶
　　防已　白芷(各等/分)¶
　右為細末每服一錢新水調下不拘時候¶
<pb:KR3e0067_WYG_201-31b>¶
治霍亂吐瀉如神方(出聖/惠方)¶
　右厚朴去粗皮塗生薑汁炙香熟為散不計時候以¶
　新汲水調下二錢¶
治霍亂病重¶
　用烏木稍為末煎酒服¶
治霍亂吐瀉臨時無藥(出直/指方)¶
　用生蒜研細塗心下及脚心即止¶
主霍亂大善用有驗(出肘/後方)¶
<pb:KR3e0067_WYG_201-32a>¶
　用蘆根其花名蓬葨水煮汁服之¶
治霍亂(出肘/後方)¶
　用胡椒三十四粒以飲吞之¶
治霍亂吐瀉服藥即吐無法可治者¶
　用井泉水半碗百沸湯半碗共和匀服之即止¶
冰壺散(出十便/良方)治備急霍亂吐痢不止¶
　用良薑火炙令焦香三兩打破以酒一升煑三四沸¶
　頓服亦治腹痛氣惡一方加粳米煑良薑粥食之一¶
<pb:KR3e0067_WYG_201-32b>¶
　方用水煎服¶
救人霍亂吐痢頗有神效(出肘/後方)¶
　用漿水稍醋味者煑煎乾薑原用呷之夏月腹痛不¶
　調煎呷之¶
療霍亂吐痢不止轉筋(出本/草)¶
　用藊豆為末和醋服之下氣一方用葉醋浸取服之¶
訶梨勒散療一切風氣痰冷霍亂食不消大便澁¶
　用訶梨勒三顆搗取皮和酒頓服三五度即瘥¶
<pb:KR3e0067_WYG_201-33a>¶
艾熨方治霍亂吐瀉¶
　令患人仰卧揉艾鋪臍上如楪子大一指厚熨斗盛火¶
　熨斗以鏇¶
治吐瀉(出本/草)¶
　用鐺下墨少許只半錢已下又於竈額上取少許以¶
　百沸湯一盞投煤其中急攪數十下用碗盖之汗出¶
　通口㣲呷一兩口吐瀉即止¶
治霍亂吐痢不止(出本/草)¶
<pb:KR3e0067_WYG_201-33b>¶
　用藊蓄䜴汁中以五味調和煑羹食之佳¶
療霍亂不止(出本/草)¶
　用酢漿水三升煑取一升五合内米粉一抄攪調分¶
　二服别去如人行三四里¶
治霍亂(出肘/後方)¶
　用黄杉木劈開作片一握以水濃煎一盞服之瘥¶
又方(出本/草)¶
　用肉豆蔲以薑湯服之良¶
<pb:KR3e0067_WYG_201-34a>¶
又方(出本/草)¶
　用樟木根磨服之取莖葉置門上辟天行時疾¶
又方(出本/草)¶
　用蘹香子煑羹及生食并得辟熱除口氣臭¶
治霍亂氣併(出本/草)¶
　用肉豆蔲以薑湯服之良如霍亂山源無藥宜舊尿¶
　桶板煎水服　又鹽醋煎服(出如/宜方)又鹽梅酸醎物宜¶
　煎服¶
<pb:KR3e0067_WYG_201-34b>¶
治霍亂吐下不止¶
　以故麻鞋底水煑汁服之¶
治霍亂吐痢不止心煩四肢逆冷¶
　以黄牛屎一升以水二升煎取一升以綿濾傾去滓¶
　服一方用尿¶
治霍亂(出本/草)¶
　以梅根葉煎濃湯服之¶
郤暑飲(出如/宜方)治暑月傷生冷吐下脚轉筋¶
<pb:KR3e0067_WYG_201-35a>¶
　　良薑　藿香　㯽榔　木𤓰　紫蘇　赤茯苓(各/二)¶
　　(兩/)¶
　生薑棗子煎服¶
小藿香散(指迷/方)若熱者其脉疾數宜¶
　　丁香　枇杷葉　乾薑　藿香葉　赤茯苓　甘¶
　　草(等/分)¶
　右為末每服三錢以水一盞煎至七分去滓溫服若¶
　不止者宜青金散方與上項方為一副當備載於此¶
<pb:KR3e0067_WYG_201-35b>¶
　(出指迷方方見用藥/本門本類青金類同)右二味同研不見水銀為度生¶
　薑汁調少許溫米飲下¶
主霍亂(出本/草)¶
　以柟木枝葉煎汁服之¶
主霍亂(出本/草)¶
　以蓮藕生研服之¶
止霍亂(出本/草)¶
　以青布浸汁和生薑煑服¶
<pb:KR3e0067_WYG_201-36a>¶
治霍亂(出本/草)¶
　以木𤓰枝葉煑飲服之良¶
止霍亂後吐逆不止(出本/草)¶
　取糯米一合水研服亦煑粥服¶
主霍亂吐痢不止(出本/方)¶
　以梨枝煑汁服之¶
治霍亂吐下不止(出本/草)¶
　以楠材削作柹煮服之窮無他藥用此¶
<pb:KR3e0067_WYG_201-36b>¶
治霍亂吐下(出本/草)¶
　取菉豆葉搗絞汁和少醋溫服¶
治霍亂刺風冷風(出本/草)¶
　用楓皮煎湯浴之¶
治風毒賁豚(出本/草)¶
　以杉木煎湯淋之(日華/子云)¶
治霍亂厚朴湯¶
　　厚朴(四兩/炙)桂心(五/兩)生薑(三四/兩)¶
<pb:KR3e0067_WYG_201-37a>¶
　以水六升煎二升分三服¶
治霍亂吐痢不止¶
　用劉寄奴草煎汁服之¶
導引法¶
　偃卧展兩脛兩手外踵皆相向令鼻内氣自極七息¶
　除兩膝寒脛骨疼轉筋又云覆卧旁視立兩踵生腰¶
　鼻内氣去轉筋又云張脛兩足指號五息止令人不¶
　轉筋極自用力張脚痛挽兩足指號令寛大去轉筋¶
<pb:KR3e0067_WYG_201-37b>¶
　筋節急攣臂痛久行身開張又云覆卧旁視兩腫生¶
　腰以鼻内氣自極七息除脚中弦痛轉筋酸痛一本¶
　云療脚弱¶
　　霍亂嘔吐(附論/)¶
夫冷熱不調飲食不節則使人隂陽之氣清濁相干¶
而變亂於腸胃之間則成霍亂而嘔吐者是冷氣客¶
于肺腑之間或上攻于心則心痛或下攻於腹則腹¶
痛¶
<pb:KR3e0067_WYG_201-38a>¶
　　　方¶
訶梨勒散(出聖/惠方)治霍亂嘔吐脾胃虚冷氣隔不思飲食¶
　　訶梨勒(皮三/分)桂心(半/兩)白术(一/兩)澤㵼(半/兩)人參(半兩去/蘆頭)¶
　　乾薑(半兩炮/製剉)甘草(一分炙/㣲赤剉)陳橘皮(一兩湯浸/去白焙)赤芍¶
　　藥(半/兩)厚朴(一兩去粗皮塗生/薑汁炙令香熟)¶
　右為散每服四錢以水薑半分煎至六分去滓溫服¶
陳橘皮丸(出聖/惠方)治霍亂脾胃虚冷氣逆嘔吐不止¶
　　陳橘皮(一兩湯浸/去白焙)乾薑(半兩炮/製剉)蓽茇(三/兩)桂心(半/兩)人參¶
<pb:KR3e0067_WYG_201-38b>¶
　　(半両去/蘆頭)甘草(半兩/炙剉)白术(一/兩)神麯(一兩炒/㣲黄)附子(一兩/炮製)¶
　　(去皮/臍)¶
　右搗羅為末煉蜜和搗三二百杵丸如梧子大不計¶
　時候以粥飲下三十丸¶
人參湯治霍亂下焦熱氣逆上嘔吐不止名曰走哺¶
　　人參　梔子仁　萎㽔　黄芩(去黒/心)知母(各一/兩)白¶
　　茯苓(去黒/皮)白术　陳橘皮(湯浸去/白焙)石膏(碎各一/兩半)¶
　右搗篩每服三錢匕生薑三片水一盞煎至七分去¶
<pb:KR3e0067_WYG_201-39a>¶
　滓溫服日三服¶
桔梗㪚(出聖/恵方)治霍亂食不消化嘔吐不止¶
　　桔梗(去蘆/頭)白术　陳橘皮(湯浸去白/焙各一兩)乾薑(炮製/剉)枇¶
　　杷葉(去毛炙/㣲黄)髙良薑¶
　右搗羅為㪚每服三錢以水一鍾入陳粳米五十粒棗¶
　三枚煎至六分去滓不拘時候溫服¶
肉豆蔲丸(出聖/恵方)治霍亂冷氣逆不止¶
　　肉豆蔲(去/壳)人參(去蘆/頭)白术　陳橘皮(湯浸去白/焙各一兩)髙¶
<pb:KR3e0067_WYG_201-39b>¶
　　良薑(剉/)桂心(各三/分)胡椒　甘草(炙㣲赤剉/各半兩)¶
　右搗羅為末煉蜜和搗三二百杵丸如梧子大不計¶
　時候粥飲下三十丸¶
芒硝湯(出聖濟/總錄)治霍亂走哺吐不止噎塞滿悶¶
　　芒硝(别/研)生乾地黄(洗切/焙)白术　甘草(炙各/一兩)䜴(炒/)白¶
　　茯苓(去黒皮各/一兩半)石膏(碎二/兩)¶
　右搗篩每服五錢以水一盞半竹葉十片葱白二寸¶
　煎至一盞去滓溫服日三¶
<pb:KR3e0067_WYG_201-40a>¶
藿香㪚治霍亂吐逆開胃和氣¶
　　藿香葉(焙一/兩)訶梨勒(火焙/十枚)人參　丁香(各半/兩)糯米¶
　　(三百/粒)石蓮心(二/枚)¶
　右為散每服二錢匕煨和皮生薑一塊棗二枚同煎¶
　濃湯調下食前空心¶
厚朴散(出聖/惠方)治霍亂嘔吐¶
　　厚朴(去粗皮塗生薑/汁炙令香熟)白术(各一/兩)桂心　枳實(麩炒/㣲黄)人¶
　　參(去蘆/頭)半夏(湯洗七遍去/滑各半兩)¶
<pb:KR3e0067_WYG_201-40b>¶
　右為散每服三錢以水一鍾入生薑半分棗三枚煎¶
　至六分去滓溫服¶
人參散(出聖/惠方)治嘔吐不止¶
　　人參(去蘆/頭)白术　厚朴(去粗皮塗薑/汁炙令香熟)陳橘皮(湯浸/去白)¶
　　(焙各/一兩)半夏(湯洗七/遍去滑)¶
　右為散每服三錢以水一中盞入棗三枚生薑半分¶
　煎至六分去滓不計時候溫服¶
香䜴湯(出聖/惠方)治霍亂走哺嘔吐不止或噎塞心熱滿悶¶
<pb:KR3e0067_WYG_201-41a>¶
　　豉(炒二/兩)白术(二/兩)甘草(炙一/兩)石膏(碎二/兩)白茯苓(去皮/一兩)¶
　　(半/)生乾地黄(洗切焙/一兩)¶
　右搗篩每服五錢匕水一盞半竹葉十片葱白三寸¶
　煎一盞去滓溫服日三¶
白术散(出聖/惠方)治霍亂嘔吐¶
　　白术　肉豆蔲(去/壳)人參(去蘆/半兩)陳橘皮(湯浸去/白焙)厚朴¶
　　(去粗皮塗生薑/汁炙令香熟)¶
　右搗篩為㪚每服三錢以水一盞入生薑五分棗三枚¶
<pb:KR3e0067_WYG_201-41b>¶
　煎至六分去滓不計時候溫服¶
正氣丹(出聖濟/總錄)治下虚隂陽錯逆霍亂吐逆粥食不下¶
　　硫黄(盞内鎔化/汁三分)半夏(為末薑汁/作餅晒乾)藿香葉(各一/兩)附子¶
　　(炮製去皮/臍半兩)¶
　右為細末酒煑麵糊丸如梧子大以丹砂為衣每服¶
　二十丸至三十丸米飲下不計時¶
厚朴湯(出聖濟/總錄)治霍亂嘔吐不思飲食¶
　　厚朴(去粗皮薑/汁炙二兩)人參　半夏(為末生薑汁/調作餅晒乾)白术(各/二)¶
<pb:KR3e0067_WYG_201-42a>¶
　　(兩/)陳橘皮(湯浸去皮白/焙各一兩)¶
　右搗篩每服三錢匕水一盞生薑三片棗三枚去核¶
　煎至七分去滓溫服¶
乾薑㪚(出聖濟/總錄)治脾臟有積霍亂吐逆¶
　　乾薑(炮/)訶梨勒(去/核)白礬(焼汁/用)丁香　甘草(炙各/半兩)¶
　右為細散每服一錢以飯飲調下不拘時¶
厚朴湯(出聖/惠方)治霍亂後胃弱嘔吐不止¶
　　厚朴(去粗皮薑/汁炙四兩)白术(五/錢)乾藊豆葉(三/兩)人參　白茯¶
<pb:KR3e0067_WYG_201-42b>¶
　　苓(去黒皮/各三兩)¶
　右搗篩每服五錢匕水一盞半煎至七分不拘時溫¶
　服¶
厚朴散(出聖/惠方)治霍亂嘔吐腹脹¶
　　厚朴(一兩去粗皮以生/薑汁炙令香熟)桂心(半/兩)枳實(半兩麩/炒㣲黄)¶
　右為㪚每服三錢以水一中盞入生薑半分煎至六¶
　分去滓不計時溫服¶
髙良薑湯(出聖濟/總錄)治冷熱氣不調霍亂吐逆不定腹脇¶
<pb:KR3e0067_WYG_201-43a>¶
　脹滿¶
　　髙良薑　桂(去粗/皮)人參(各一/兩)甘草(炙半/兩)¶
　右搗篩每服三錢匕水一盞棗三枚去核煎至七分¶
　溫服不拘時¶
四汁煎(出聖濟/總錄)治霍亂嘔吐¶
　　生藕(汁/)生葛(汁各/一合)木𤓰(汁/)生薑(汁半/分)¶
　右銀器中慢火熬如飴每服兩匙含化徐徐嚥津¶
梔子湯(出肘/後方)治霍亂吐下後心腹煩滿或未得吐下若¶
<pb:KR3e0067_WYG_201-43b>¶
　轉筋不安熱渇者¶
　用梔子十四枚水三升煑取二升淡豉七合煑取一¶
　升頓服之嘔者加橘皮二兩若煩悶加䜴一升甘草¶
　一兩蜜一匙増水二升煑取二升分為三服三服用¶
　梔子二十七枚細末熱水調下¶
肉豆蔲散(出聖/惠方)治霍亂嘔吐不止¶
　　肉豆蔲(去/壳)人參(去蘆/頭)厚朴(去粗皮塗生薑汁/炙令香熱各一兩)¶
　右搗羅為㪚每服三錢以水一大盞生薑半分粟米¶
<pb:KR3e0067_WYG_201-44a>¶
　二撮煎至五分去滓不拘時服¶
附子㪚(一名定嘔湯/出聖惠方)治霍亂吐少嘔多¶
　　附子(一兩炮製/去皮臍)半夏(三兩湯浸七/遍洗去滑)乾薑(一兩炮/製剉)¶
　右粗羅為散每服三錢水一中盞入粟米五十粒棗¶
　三枚煎至六分不拘時¶
丁香散(出海上/名方)治霍亂吐不止¶
　　丁香　藿香(去/毛)枇杷葉(去毛炙/各一兩)¶
　右剉碎用水一盞生薑半錢同煎至七分去滓熱服¶
<pb:KR3e0067_WYG_201-44b>¶
冰壺湯(出聖濟/總錄)治霍亂嘔吐不止飲食輒嘔¶
　　髙良薑(生/剉)棗(一枚/去核)¶
　右搗篩每服三錢匕水一盞煎至五分去滓用水沉¶
　冷頓服立定一方用生薑¶
鷄子湯(出聖濟/總錄)治嘔吐煩悶及霍亂¶
　　鷄子(一/枚)人參(一/兩)¶
　右粗搗篩用水三升煎至半盞去滓重煎令沸入鷄¶
　子白打轉掠去沬頓服¶
<pb:KR3e0067_WYG_201-45a>¶
青金㪚治霍亂吐逆不定手足冷面青不藥(方見本門/霍亂吐痢)¶
　　(類一名/青金丹)¶
返魂湯(一名薑/鹽湯)治一切霍亂嘔逆手足厥冷(方見本/門霍亂)¶
　(昏塞下/痢類)¶
訶梨勒丸治脾虛冷嘔逆霍亂瀉痢脹滿(方見本/門霍亂)¶
　(昏塞下/痢類)¶
六和湯(出醫方/集成)治心脾不調氣不升降霍亂嘔吐或致¶
　泄瀉寒熱交作小便赤澁¶
<pb:KR3e0067_WYG_201-45b>¶
　　縮砂仁　半夏(炮七/次)杏仁(去/皮)人參　甘草　赤茯¶
　　苓　藿香葉　白扁豆　木𤓰　香薷(各二/兩)厚朴¶
　　(薑製各/四兩)¶
　右㕮咀每服四錢水一盞薑三片棗二枚煎服不拘時¶
小半夏湯治霍亂嘔吐涎沫醫返下之心下作痛¶
　用半夏湯洗七遍去滑切焙㕮咀每服三錢匕水一¶
　盞薑三片煎至六分去滓服¶
主霍亂嘔吐不止(出本/草)¶
<pb:KR3e0067_WYG_201-46a>¶
　以乾薑用冷水研泥飲之即止¶
治霍亂煩悶嘔吐腹空轉筋(出本/草)¶
　用好井水及土石間新出泉水多服之名曰洗腸常¶
　試有效不令腹空空則便服¶
　如遇力弱身冷則空臟胃悉寒寒則不能支持當以¶
　意消息兼及當時橫量炙脊骨三十五壯令煖氣徹¶
　内補胃氣間不然則危¶
　　霍亂下痢(附論/)¶
<pb:KR3e0067_WYG_201-46b>¶
夫霍亂者冷熱之氣變亂於腸胃之間搏於隂經則腹¶
痛而腸鳴故為霍亂下痢之病然赤為熱寒冷熱相¶
搏赤白交下寒甚則青黑不已則轉筋之症生焉¶
　　　方¶
木𤓰丸(出聖/惠方)治霍亂腹中冷氣下痢¶
　　木𤓰　當歸(切/焙)熟艾(㣲/炒)桂(去粗皮/各半兩)赤石脂(二/兩)陳橘¶
　　皮(湯洗去白/焙三分)木香　人參(各半/兩)白术　厚朴(去粗/皮薑)¶
　　(汁炙/剉)訶梨勒　髙良薑(各三/分)¶
<pb:KR3e0067_WYG_201-47a>¶
　右為末煉蜜和丸如梧子大每三十丸米飲空心下¶
烏梅湯(出聖/惠方)治霍亂後痢不止冷汗出腹脇脹¶
　　烏梅肉(㣲/炒)黄連(去鬚/㣲炒)熟艾(㣲/炒)當歸(剉㣲/炒)附子(炮製/去皮)¶
　　(臍已上/各三兩)甘草(半兩炙/㣲赤剉)阿膠(搗碎炒/令黄色)肉豆蔲(去壳各/一兩)¶
　　赤石脂(二/兩)¶
　右搗羅為㪚不計時候以粥飲調下二錢¶
升麻湯治霍亂下焦熱毒利血如鵝鴨肝片不止¶
　　升麻(三/分)犀角稍　地榆(去苗各/一分)紫草(去苗/三分)蘘荷根¶
<pb:KR3e0067_WYG_201-47b>¶
　　(剉碎/一兩)黄芩(去黒心/三分)芭蕉根(剉碎焙/乾一兩)桔梗(炒三/分)梔子¶
　　仁(一/兩)¶
　右搗篩每服三錢匕水一盞煎至七分去滓溫服日¶
　　三夜一服之¶
黄蘖皮湯(出聖惠/總錄)治霍亂下焦大便洞泄小便自利¶
　　黄蘖(去粗皮/一兩半)黄連(去鬚二/兩半)人參(一兩/半)艾葉(炒一/兩)赤¶
　　茯苓(去黑皮/二兩)厚朴(去粗皮薑/汁炙二兩)地榆　阿膠(炙令燥/一兩半)¶
　　櫸木白皮(剉碎焙/乾一兩)¶
<pb:KR3e0067_WYG_201-48a>¶
　右搗篩每服三錢匕水煎至七分去滓空心溫服日¶
　三¶
人參散(出聖/惠方)治霍亂後下痢¶
　　人參(去蘆/頭)甘草(炙㣲/赤剉)黄芩(各一/兩)芎藭　當歸(剉㣲/炒各)¶
　　(一兩/半)白茯苓　乾薑(炮製/剉)厚朴(去粗皮塗生薑汁/炙令熱各二兩)¶
　右搗篩為散每服五錢以水一大盞入粟米半合煎¶
　至五分去滓不拘時熱服¶
黄連丸(出聖/惠方)治霍亂後下痢無度腹中㽲痛¶
<pb:KR3e0067_WYG_201-48b>¶
　　黄連(去鬚/㣲炒)厚朴(薑汁炙/三分)黄蘖(一分㣲/炙剉)阿膠(一兩搗/碎炒令)¶
　　(黄/色)當歸(剉碎/㣲炒)乾薑(炮製/剉)木香　地榆(剉各/半兩)¶
　右搗篩為末煉蜜和搗三二百杵丸如梧桐子大不¶
　拘時粥飲下二十丸¶
止血湯治霍亂下焦虚寒或便利後見血¶
　　續斷　當歸(切焙各/三兩)乾薑(炮製/四兩)蒲黄(二/兩)生乾地黄¶
　　(焙四/兩)桂(去粗皮/三兩)阿膠(炙令燥/二兩)¶
　右搗篩每服三錢匕水一盞煎至七分去滓溫服日¶
<pb:KR3e0067_WYG_201-49a>¶
　三¶
烏梅黄連散(出聖濟/總錄)療霍亂水痢腹中雷鳴無不瘥病¶
　　縁霍亂而下痢者是冷氣入於腸胃腸胃之氣得冷¶
　　則交擊而痛也¶
　　烏梅肉　黄連　熟艾葉　當歸　甘草　阿膠¶
　　(碎熬令黄然/後為末三兩)赤石脂(細研/二兩)附子(炮二/兩)¶
　右搗篩為散有患者每服二方寸米飲下凝冷則酒¶
　下忌海藻菘菜猪肉冷水¶
<pb:KR3e0067_WYG_201-49b>¶
黄連㪚治霍亂後下痢赤白不定¶
　　黄連(去鬚/㣲炒)黄蘖　酸石榴皮　地榆(剉/)乾薑(炮製/剉)¶
　　阿膠(打碎炒/令黄燥)厚朴(去粗皮塗生薑汁炙/令香熟以上各二兩)¶
　右搗篩為㪚每服三錢水一中盞煎至六分去滓不¶
　拘時候熱服¶
伏龍肝湯治霍亂下焦虚寒或先便血此為逺血成痢¶
　　伏龍肝(净㨂篩/二兩)甘草(炙一/兩)乾薑(炮製二/兩半)黄芩(去黑/心一)¶
　　(兩/半)生乾地黄(焙二/兩半)牛膝(酒浸焙/乾一兩)亂髪(焼灰/一分)¶
<pb:KR3e0067_WYG_201-50a>¶
　右搗篩每服三錢匕生薑一分拍碎水一盞煎至七¶
　分去滓溫服日三¶
赤石脂湯治霍亂下焦熱結或痢下膿血煩痛¶
　　赤石脂(四/兩)烏梅(去核炒/乾一兩)梔子仁(半/兩)白术(一兩/半)乾薑¶
　　(炮製/一兩)升麻　陳廩米(㣲炒/半兩)¶
　右搗篩每服三錢匕水一盞半煎至八分去滓空腹¶
　日三服¶
龍骨湯治霍亂後虚冷腹痛下痢不止¶
<pb:KR3e0067_WYG_201-50b>¶
　　龍骨　當歸(切/焙)乾薑(炮/製)甘草(㣲/炙)人參(各一/兩)附子(炮/製)¶
　　(去皮臍/半兩)¶
　右剉如麻豆每服五錢水一盞半煎至八分去滓熱¶
　服日三¶
白术湯治霍亂下痢不止而渇者¶
　　白术　厚朴(去粗皮薑/汁炙三次)當歸(切/焙)人參　乾薑(炮/製)甘¶
　　草(㣲炒各/三兩)¶
　右粗篩每服五錢匕水一盞半煎至七八分去滓溫¶
<pb:KR3e0067_WYG_201-51a>¶
　服如人行五六里再服¶
香䜴湯治霍亂下焦熱毒痢如魚腦雜赤血併下臍腹¶
　㽲痛不可忍裡急後重¶
　　香豉(㣲炒/二兩)梔子仁(三/兩)黄蘖(去粗皮/半兩)地榆(剉半/兩)白术¶
　　茜根(揀净剉碎/各三兩)¶
　右搗篩每服三錢用薤白四寸水一盞同煎至七分¶
　去滓溫服日三¶
理中丸主霍亂下氣能食止洩痢¶
<pb:KR3e0067_WYG_201-51b>¶
　　人參　白术　厚朴(炙/)茯苓(各六/分)薑屑(二/分)¶
　右搗篩蜜丸如梧子大一服十丸米飲下酒下亦得加¶
　至十五丸二十丸忌生冷海藻菘菜桃李¶
白茯苓丸(出聖/惠方)治霍亂後水痢不止¶
　　白茯苓　黄蘖(㣲炙/剉)乾薑(炮製剉/各一兩)木𤓰(一兩半/乾者)白¶
　　石脂(二/兩)¶
　右搗羅為末煑粟米飲和丸如梧子大不計時候以¶
　粥飲下三十丸日四五服¶
<pb:KR3e0067_WYG_201-52a>¶
白术丸(出聖/惠方)治霍亂下痢¶
　　白术　人參(去蘆/頭)厚朴(去粗皮塗薑汁炙/令香熟各一兩)甘草(半/兩)¶
　　(炙㣲/赤剉)¶
　右搗羅為末煉蜜和丸如梧子大每服以粥飲下三¶
　十丸日四五服¶
訶梨勒丸治霍亂水瀉腸胃冷滑¶
　　乾薑(炮/)龍骨　赤石脂(各一/兩)訶梨勒(三兩以麺褁/煨取皮并麺)¶
　　(為/末)¶
<pb:KR3e0067_WYG_201-52b>¶
　右為末以麺糊為丸如梧子大每服空心用米飲下¶
　三十丸¶
䔧蘆丸治霍亂赤白冷熱等疾及暴瀉病勢初發吐瀉¶
　不止出入不得並宜服¶
　　䔧蘆(炙去/苗)皂莢(酥炙去/皮子)巴豆(去心皮膜炒/去油各一兩)¶
　右先搗前二味細羅為末與巴豆同研令匀煉蜜和¶
　丸如小豆大每日米飲下一丸取利為度未利再服¶
陳橘皮湯治霍亂下痢¶
<pb:KR3e0067_WYG_201-53a>¶
　　陳橘皮(浸去白/炒乾)髙良薑(剉各/三分)厚朴(去粗皮薑汁塗/炙三遍一兩)¶
　右搗篩每服三錢以生薑半分拍碎水一盞煎至七¶
　分去滓溫服日三四五服¶
艾葉湯(出聖/恵方)治霍亂後泄下不止¶
　　艾葉(一/兩)訶梨勒(一兩煨/去皮)¶
　右以水二盞煎去滓分温三服如人行五六里温再服¶
又方(出千/金方)¶
　用艾葉一把水三升煑取一升頻服良如無新者舊¶
<pb:KR3e0067_WYG_201-53b>¶
　葉濃煎湯服亦治霍亂轉筋¶
又方(出千/金方)¶
　用香薷一把水四升煮取一升頻服之良青木香亦¶
　佳¶
治久瀉霍亂不止(出肘/後方)¶
　用附子重七錢炮去皮臍為末每四錢水二盞鹽半¶
　錢煎取一盞溫服立止¶
治霍亂下痢無汗(出肘/後方)¶
<pb:KR3e0067_WYG_201-54a>¶
　用梨葉枝一大握水二升煎取一升凡正二月勿食梨¶
治霍亂唯痢不一吐方(出聖/惠方)¶
　　人參(半兩去/蘆頭)烏牛齝(一團/并草)生薑(三分/切)¶
　右細剉拌匀以淡漿水一大盞煎至六分去滓分二¶
　服稍熱服之如人行五里再服¶
治初得痢冷熱赤白及霍亂(出海/師方)¶
　　甘草(一兩/炙)草豆蔲(七箇/剉)¶
　以水三升煎取一升分服¶
<pb:KR3e0067_WYG_201-54b>¶
　　霍亂四逆(附論/)¶
夫四肢為諸陽之本陽氣之所通也霍亂吐痢陽氣暴¶
逆冷而脉㣲欲絶也古法治四逆専於通脉盖榮衛流¶
行氣道升降則手足自和逆者順矣¶
　　　方¶
四逆湯(出千/金方)治寒多手足厥冷脉絶¶
　　生薑(八/兩)芍藥　當歸　細辛　桂心(各三/兩)大棗(二十/五枚)¶
　　通草　甘草(各二/兩)呉茱茰(二/升)¶
<pb:KR3e0067_WYG_201-55a>¶
　右㕮咀以水六升酒六升合煑五升分五服舊方用¶
　棗三十枚以霍亂病法多痞故除之如退棗加葛根¶
　二兩惟霍亂四逆加半夏一合附子小者一枚惡寒¶
　與大附子¶
通脉四逆湯(出醫方/集成)治霍亂多寒肉冷脉絶暴虚氣少¶
　　呉茱茰(炒二/兩)附子(去皮臍/一兩)桂心(去皮不/見火)細辛(洗去/蘆土)¶
　　通草(一作/木通)白芍藥　甘草(炙以上/各半兩)當歸(去蘆/三錢)¶
　右㕮咀每服四錢以水一盞酒半盞生薑七片棗一¶
<pb:KR3e0067_WYG_201-55b>¶
　枚煎至七分去滓溫服不拘時候¶
人參㪚(出聖/惠方)治霍亂身體疼痛四肢逆冷服理中四逆¶
　不效者¶
　　人參(一兩去/蘆頭)附子(二兩炮/去臍)白芍藥(一/兩)桂心(二/兩)當歸¶
　　(一兩剉/碎㣲炒)陳橘皮(二兩湯浸/去白焙)白术(二/兩)髙良薑(一兩/剉)¶
　右搗篩為散每服四錢以水一中盞入棗三枚煎至¶
　六分去滓不計時候熱服¶
吳茱茰湯(出聖/惠方)治霍亂多寒手足厥冷脉絶¶
<pb:KR3e0067_WYG_201-56a>¶
　　吳茱茰(半升洗/焙乾)當歸(切/焙)桂(去粗/皮)芍藥(各三/分)細辛(去/苗)¶
　　(葉/)木通(剉/)甘草(炙各/半兩)¶
　右㕮咀如麻豆每服五錢匕水一盞酒半盞入生薑¶
　一棗大拍碎棗二枚煎至一盞去滓溫服如氣痞加¶
　葛根半兩去棗一方有木香無木通無酒¶
附子散(出聖/惠方)治霍亂腹滿虚鳴氣逆手足俱冷¶
　附子(炮去/皮臍)草豆蔲(去/皮)桂心　陳橘皮(湯浸去/白焙)髙良薑¶
　(剉各/半兩)甘草(炙㣲/赤剉)¶
<pb:KR3e0067_WYG_201-56b>¶
　右搗篩為散每服三錢以水一中盞入生薑半分煎¶
　至六分不拘時候溫服¶
人參散治霍亂吐瀉不定四肢逆冷大渇欲水(出聖/惠方)¶
　　人參(三兩去/蘆頭)附子(炮製去/皮臍)甘草(炙㣲/赤剉)白术　乾薑¶
　　(炮製/剉)麥門冬(去心各/二兩)¶
　右搗篩為散每服三錢匕水一中盞煎至六分去滓¶
　不計時候熱服¶
附子粳米湯(出千/金方)治霍亂四逆吐少嘔多者¶
<pb:KR3e0067_WYG_201-57a>¶
　　中附子(一/枚)粳米(五/合)半夏(半/升)大棗(十/枚)乾薑　甘草(各/一)¶
　　(兩/)¶
　右㕮咀以水八升煑藥取米熟去滓分三服¶
當歸㪚治霍亂嘔吐及下後腹中乾痛手足逆冷¶
　　當歸(㣲/炒)人參(去蘆/頭)附子(炮製去皮臍/以上各一兩)乾薑　甘草¶
　　(炙㣲赤剉/各半兩)¶
　右搗篩為散每服三錢以水一中盞煎至六分去滓¶
　不拘時熱服¶
<pb:KR3e0067_WYG_201-57b>¶
甘草飲治主脾腎冷氣乗心痛煩吐痢四肢逆冷或則¶
　煩痛病源云霍亂而吐大下後其腸胃俱虚乃至汗¶
　出其脉欲絶手足皆冷為四逆四逆者謂隂陽絶也¶
　　甘草(炙/)人參　乾薑　厚朴(炙/)白术(各三/兩)¶
　右切以水五升煮取一升五合去滓分溫三四服如¶
　人行八九里忌海藻菘菜桃李雀肉等¶
桔梗湯(出聖濟/總錄)治霍亂吐痢已定汗出厥冷四肢拘急¶
　腹中痛不解脉欲絶¶
<pb:KR3e0067_WYG_201-58a>¶
　　桔梗(剉/炒)乾薑(炮各/一兩)甘草(炙/)附子(炮製去皮/臍各二兩)¶
　右剉如麻豆每服三錢匕水一盞煎至八分去滓溫服¶
四順附子湯(出聖惠方一名/加味姜附湯)治吐㵼過多手足逆冷脉¶
　沉細氣小不語急服及霍亂轉筋肉冷汗出嘔呃¶
　　生附子　白薑(炮/)人參　甘草(炒各/一分)¶
　右剉每服四錢水一盞空腹服腹痛加桂小便不利¶
　加茯苓仍用炒鹽熨臍或用薑附湯一方附子炮去¶
　皮臍下甚加龍骨腹痛不止加當歸¶
<pb:KR3e0067_WYG_201-58b>¶
香薷飲(一名青連飲子/出聖惠總錄)治霍亂吐㵼四肢厥冷¶
　　香薷(去根二/兩半)藿香(去根焙/二兩)草烏頭(浸切去皮臍晒/乾二兩入鹽三)¶
　　(兩同炒烏頭黄/褐色去鹽不用)黄連(去鬚呉茱茰同炒二兩黄/連去呉茱茰不用取二兩)¶
　以水煎服驗¶
通脉四逆湯(一名薑附湯/出十便良方)治霍亂脉㣲欲絶或惡寒四¶
　肢拘急手足厥逆或吐痢已定汗出而絶四逆不解¶
　　甘草(炙二/兩)乾薑(炮二/兩)附子(炮去皮/臍二兩)¶
　右剉如麻豆每服五錢匕水一盞半煎至八分去滓¶
<pb:KR3e0067_WYG_201-59a>¶
　溫服脉出即愈而赤者加葱白一莖同煎腹痛去葱¶
　白加芍藥二兩嘔加生薑一分切同煎咽痛去芍藥¶
　加桔梗并人參二兩吐痢止為度若身疼痛不休者¶
　消息和其脉外傷寒論中又有療諸發熱霍亂者審¶
　取之忌海藻菘菜猪肉¶
天南星散(一名回陽散/出危氏方)治吐下四肢逆冷不省人事¶
　　南星(末二/錢)棗(五/枚)薑(五/片)¶
　右水煎極熱服之一方無生薑¶
<pb:KR3e0067_WYG_201-59b>¶
半夏湯(出危/氏方)治吐下四肢逆冷不省人事¶
　　半夏(末三/錢)生薑(汁少/許)¶
　右以熱湯㸃一服可效白礬末㸃服亦驗¶
治霍亂吐㵼冷氣攻心腹痛四肢逆冷汗出(出聖/惠方)¶
　用硫黄一兩細研如麺以熱酒調下一錢¶
回陽散(出本/草)治吐瀉不止或致轉筋四肢發厥虚風不¶
　省人事服此四肢漸煖神識便省¶
　用天南星為末每服三錢入京棗三枚同煎八分¶
<pb:KR3e0067_WYG_201-60a>¶
　温服未省再服¶
　¶
　¶
　¶
　¶
　¶
　¶
　¶
<pb:KR3e0067_WYG_201-60b>¶
　¶
　¶
　¶
　¶
　¶
　¶
　¶
　普濟方巻二百一¶
