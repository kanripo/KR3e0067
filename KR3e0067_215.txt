# -*- mode: mandoku-view; -*-
#+TITLE: 普濟方
#+DATE: 2015-08-24 23:06:51.366573
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百十五
<pb:KR3e0067_WYG_215-1a>¶
欽定四庫全書¶
　普濟方卷二百十五　　明　周王朱橚　撰¶
　　小便淋秘門¶
　　　血淋(附/論)¶
夫心主氣通小腹與膀胱行於水道下焦受熱則氣不¶
宣通故溲便癃閉而成淋也熱則摶於血摶則流行入¶
於胞中與溲便俱下故為血淋也○血淋者是熱淋之¶
甚也然尿血謂之血淋心主血之行身通遍經絡循環¶
<pb:KR3e0067_WYG_215-1b>¶
腑臟勞熱甚者則散失則其常經溢渗入胞而成血淋¶
也¶
　　　方¶
亁地黄丸　補神益脾氣散客熱則自然調和小便色¶
　即變白如常切不得憂愁在心并勿食熱食及冷水¶
　等物¶
　　亁地黄　黄耆(各六/分)防風　逺志皮　茯神　括¶
　　&KR0803;　子芩　鹿茸　龍骨　人参　滑石　石韋¶
<pb:KR3e0067_WYG_215-2a>¶
　　　當歸　芍藥　蒲黄　甘草　戎鹽　車前子¶
　右為末以蜜及棗膏各半相和煎令消散和藥為丸¶
　如梧桐子大食後少時以粥湯下十丸日二三稍加¶
　至二十丸以知為度禁熱食及冷水海藻菘菜蕪荑¶
　酢等物¶
瞿麥湯　治血淋尿血通用¶
　　爛滑石　赤芍藥　瞿麥穗　車前子　赤茯苓¶
　　　石韋　桑白皮　阿膠　黄芩　生地黄　甘¶
<pb:KR3e0067_WYG_215-2b>¶
　　草　白茅根¶
　右為末每服二錢入生髪燒灰一錢沸湯調下如無¶
　茅根用茅花¶
石韋湯　治血淋小腹内結痛¶
　　石韋　大黄　滑石　甘遂　木通　冬葵子¶
　　赤芍藥　當歸　車前子　蒲黄¶
　右搗篩每服三錢水一盞煎七分不拘時去滓温服¶
小蘇飲子(出危/氏方)治下焦結熱血淋¶
<pb:KR3e0067_WYG_215-3a>¶
　　生地黄(洗四/両)小蘇根　滑石　通草　蒲黄(炒/)淡¶
　　竹葉　藕節　當歸(去蘆/酒浸)山梔子仁　甘草(炙各/半両)¶
　右㕮咀每服四錢水一盞半煎七分去滓温服空心¶
　食前服¶
王不留行散(出聖/惠方)治血淋疼痛不止¶
　　王不留行(一/両)甘遂(煨微/黄)赤芍藥　桂心　蒲黄¶
　　當歸(剉微炒/各半両)葵子　滑石(各一/両半)車前子　木通(剉/各)¶
　　(一/両)¶
<pb:KR3e0067_WYG_215-3b>¶
　右為細散每服一錢食前粥飲調下¶
當歸湯(出百一/選方)治血淋及五淋等疾¶
　　當歸(去/蘆)淡竹葉　燈心　紅棗　竹葳蕤　麥門¶
　　冬(并根/苖用)烏梅　甘草　木龍(又名野/葡萄籐)¶
　右等分或多少不妨煎湯作熱水患此疾者多渇隨¶
　意飲之¶
石韋湯　治血淋小腸澁痛煩悶¶
　　石韋(去/毛)滑石(碎各/三分)葛根　桑根白皮　甘草　獨¶
<pb:KR3e0067_WYG_215-4a>¶
　　活(去蘆/頭)防風(去皮各/半両)木通(剉各/半両)¶
　右搗篩每服三錢水一盞煎七分去滓温服不拘時¶
龍腦散(出聖/惠方)治血淋心神煩躁水道澁痛不得眠卧¶
　　龍腦(細/研)膩粉(各一/錢)寒水石　白茅根(剉/)黄連(去/鬚)馬¶
　　牙硝　滑石　木通(剉/)伏龍肝(細研各/半両)¶
　右為細散每服煎竹葉湯調下一錢如人行十里再¶
　服¶
増味導赤散(出直/指方)治血淋尿血通用¶
<pb:KR3e0067_WYG_215-4b>¶
　　生地黄亁(洗/)木通　黄芩　生甘草　車前子¶
　　山梔子仁　川芎　赤芍藥(以上/等分)¶
　右為末每服三錢入竹葉十片薑三片煎服¶
白茅根湯(出聖/惠方)治血淋小便出血疼痛不可忍¶
　　白茅根　芍藥　木通　車前子(各二/両)亂髪(燒灰/半両)¶
　　冬葵子(微炒/半両)滑石(碎/)黄芩(去黑心/各一両)¶
　右搗篩每服三錢水一盞煎七分去滓温服日三¶
鷄蘇湯　治血淋¶
<pb:KR3e0067_WYG_215-5a>¶
　　鷄蘇(一両/半)滑石膏(碎/)淡竹葉　木通　甘草　滑¶
　　石　小蘇根　生地黄(半觔/剉焙)¶
　右搗篩每服六錢水二盞煎一盞去滓空心温服¶
羚羊角飲　治血淋小便出血熱結澁痛¶
　　羚羊角屑　山梔子仁　冬葵子(炒各/一両)青箱子¶
　　紅藍花　麥門冬　大青　大黄　荆芥穗　鷄¶
　　蘇　甘草　芍藥¶
　右為末水煮麵糊丸梧桐子大每服二十丸温水下¶
<pb:KR3e0067_WYG_215-5b>¶
　不拘時候服¶
瞿麥散　治血淋及尿血尿水道中澁痛徧絡腑臟熱¶
　甚則血散失其常經而成血淋¶
　　瞿麥　滑石　生亁地黄　鬰金¶
　右搗篩每服三錢水一盞煎七分去滓温服不拘時¶
　服¶
鎮心丸　鎮保心氣寧養神志宣暢氣血解諸邪壅黄¶
　疸鼻衂小尿淋痛目赤暴腫或作飛血證¶
<pb:KR3e0067_WYG_215-6a>¶
　　川大黄　車前子　亂髪灰¶
　右為細末每服二錢食前葱湯調下¶
淡竹葉湯　治沙血淋¶
　　淡竹葉　甘草　燈心　棗子　烏豆　車前子¶
　右不拘多少以水濃煎湯代熱水服甚妙一方無車¶
　前子¶
榆皮湯　治血淋熱痛¶
　　榆白皮　滑石　石韋　瞿麥穗　筆頭灰¶
<pb:KR3e0067_WYG_215-6b>¶
　右麄搗篩每服二錢水一盞煎七分去滓温服不拘¶
　時一方有生地黄一両¶
鷄蘇飲　治血淋不絶小便渗痛¶
　　鷄蘇苖　竹葉　滑石　木通　小蘇根　生地¶
　　黄¶
　右㕮咀如麻豆大每服五錢以水一盞半煎至八分¶
　去滓温服不拘時以利為度一方加石膏五両碎¶
瞿麥湯　治血淋熱結不通利者及尿血者水道中澁¶
<pb:KR3e0067_WYG_215-7a>¶
　痛¶
　　瞿麥穗　亁地黄　車前子葉　滑石　鬰金¶
　　芒硝¶
　右搗篩每服三錢水一盞煎七分去滓温服不拘時¶
黄芩散　治血淋小便疼痛不可忍¶
　　黄芩　鷄蘇　滑石　小蘇根　生亁地黄　木¶
　　通(各一/両)¶
　右為散每服三錢水一盞煎至六分去滓食前服温¶
<pb:KR3e0067_WYG_215-7b>¶
　下¶
地龍散　治血淋煩熱澁痛眠卧不安¶
　　地龍(微/炒)滑石(各一/両)膩粉　麝香(研細各/一錢)自然銅(半/両)¶
　　菉豆粉(三/分)¶
　右為細散研令匀不計時候煎甘草湯調下¶
鷄蘇飲　治血淋不絶¶
　　鷄蘇(一握/切)石膏(八分/碎)竹葉　生地黄(一升/切)蜀鬼子¶
　　(四/分)¶
<pb:KR3e0067_WYG_215-8a>¶
　右先將四味水五升煮取二升去滓湯成下葵子末¶
　四分分温二服如人行四五里乆進一服不利忌蕪¶
　荑蒜麵炙肉等物餘無忌¶
阿膠湯　治血淋¶
　　阿膠(二/両)木猪苓(去/皮)赤茯苓　滑石　澤㵼　車前¶
　　子(各一/両)¶
　右㕮咀每服三錢水一盞煎七分五更時服至大晩¶
　小便清瀅其血不知去處¶
<pb:KR3e0067_WYG_215-8b>¶
木通湯　治血淋疼痛¶
　　木通(剉三/両半)鷄蘇葉　石膏(碎各/二両)刺薊根　生亁地¶
　　黄(切焙/三両)¶
　右搗篩每服三錢水一大盞煎七分去滓温服不拘¶
　時¶
金黄散　治小便血淋疼痛¶
　　大黄(煨/剉)人参　蛤粉　黄蜀　葵花(切/焙)¶
　右等分搗羅為散每服一錢煎燈心湯調下日三服¶
<pb:KR3e0067_WYG_215-9a>¶
葵根湯　治血淋¶
　　葵子根　胡荽　淡竹葉(各一/握)滑石末(二/錢)¶
　右將前三味剉細末作分三分每服水一盞半滑石¶
　末一錢七煎八分温服¶
車前子草方　治小腸有熱血淋急痛¶
　用生車前草洗净臼内搗細每服惟一盞許井水調¶
　濾清汁食前服若沙石淋則以煆寒水石為末和之¶
　新水調下一方用蜜調服¶
<pb:KR3e0067_WYG_215-9b>¶
豆葉飲(出千/金方)治血淋¶
　以水四升煮大豆葉一把二升頓服¶
又方(出千/金方)¶
　以水三升煮葵子一升取自然汁日三服亦治虛勞¶
　尿血¶
石韋散　治血淋心煩水道中澁痛¶
　　石韋　當歸　蒲黄　芍藥¶
　右為散酒服方寸日三¶
<pb:KR3e0067_WYG_215-10a>¶
解毒散　治男子婦人血淋¶
　　百藥煎　車前子　黄連　滑石　木香¶
　右為細末燈草湯調下空心服重者日進二服¶
治血淋心煩水道中澁痛¶
　　石鷰　赤小豆　商陸子　紅藍花¶
　右為細散每服一錢煎葱白湯調下食前服¶
立効散　治血淋多因下焦結熱小便黄赤淋閉疼痛¶
　所出如血或外挾風冷熱或内傷勞神或房室過度¶
<pb:KR3e0067_WYG_215-10b>¶
　丹石發動便解赤者為風熱傷心瘀血者為風冷傷¶
　腎及大小便俱出血¶
　　瞿麥穗　耳草　山梔子¶
　右為末每五錢至七錢水一碗入連鬚葱根七個燈¶
　心五十根生薑五片同煎至七分時時温服不拘時¶
　○既云血寒則瘀此藥衛心勻治宜煎木通湯下麝¶
　香鹿茸丸兎絲子丸等所以養生方云不可専以血¶
　得熱則淖溢為說於理甚明不復詳解鹿茸丸兎絲¶
<pb:KR3e0067_WYG_215-11a>¶
　子丸方見虛損門¶
桃膠散　治血淋¶
　　木通　石膏　桃膠¶
　右為細末每服二錢水一盞煎七分通口食後服¶
神効方　治血淋¶
　　海螵蛸　生亁地黄　赤茯苓¶
　右為末每服一錢煎栢葉車前草湯調下¶
通秘散　治血淋痛不可忍¶
<pb:KR3e0067_WYG_215-11b>¶
　　陳皮　香附子　赤茯苓¶
　右剉散每服二錢水一盞煎至六分去滓空心服¶
鬰金散　治血淋心頭煩水道中澁痛及治小腸積熱¶
　尿血出者¶
　　生亁地黄　鬰金　蒲黄¶
　右為細末每於食前煎車前子葉湯調下一錢湯調¶
　下亦得¶
大黄散　治血淋熱痛不可忍¶
<pb:KR3e0067_WYG_215-12a>¶
　　大黄　亂髪¶
　右為散每服二錢温熱水調下日一服¶
旱蓮子湯　治血淋心煩水道中澁痛¶
　　旱蓮子　芭蕉根¶
　右搗篩每服五錢水一盞半煎八分去滓温服日二¶
　服¶
桑黄湯　治小便淋瀝出血疼痛及臍腹陰根澁痛¶
　　桑黄　榆白皮¶
<pb:KR3e0067_WYG_215-12b>¶
　右搗篩每服三錢水一盞煎七分去滓温服¶
治血淋¶
　　車前子　生亁地黄¶
　右相和煎三分沸食前服¶
治血淋臍腹及陰根澁痛¶
　　金燈花　地蘖花(各一/両)¶
　右藥陰亁為散每服三錢水一盞煎六分去滓食前¶
　温服¶
<pb:KR3e0067_WYG_215-13a>¶
又方(出聖/惠方)¶
　　薜之籐(一/握)甘草(一分/炙)¶
　右為散水大一盞煎七分去滓食前分二服¶
治血淋¶
　用蜜一瓶熬熟入生薑汁一鍾同煎四五沸將瓦器¶
　盛之旋取白湯調服或只挑服之亦得¶
髪灰散(出危/氏方)治血淋若單小便出血如尿此為莖中衂¶
　此主之¶
<pb:KR3e0067_WYG_215-13b>¶
　用乳髪不拘多少燒灰入麝香少許每服用米酢泡¶
　湯調下¶
治淋¶
　以葵子末等分用米飲調下最治婦人胞轉不尿¶
治男子血淋(出經驗/良方)¶
　用蓮房燒存性入麝香少許每服二錢空心米飲調¶
　下¶
又方(出經驗/良方)¶
<pb:KR3e0067_WYG_215-14a>¶
　以茄蔕火烟上薫亁為細末每服二錢温酒或鹽湯¶
　調下隔年者尤佳又治腸風臟毒茄蒂燒灰存性為¶
　末米飲湯調下二錢小兒服半錢¶
抵聖散　治男子婦人血淋便澁水道疼痛¶
治血淋及五淋等疾(出百一/選方)¶
　用多年煮酒瓶頭蒻葉惟福建過夏酒有之三五年¶
　至十年者為佳每七個作一服燒灰存性入麝香少¶
　許研極細陳米飲煮濃湯調下空心臨卧服有人乆¶
<pb:KR3e0067_WYG_215-14b>¶
　患三服而愈¶
治血淋(出經驗/良方)¶
　用山梔子不見火為細末加滑石葱湯調下一方温¶
　酒調下¶
治血淋因虛損得之(出經驗/良方)¶
　用生料平胃散每服五錢重加龍骨一錢同煎空心¶
　服之數服而愈¶
黄芩一物湯(出直/指方)治血淋熱痛亦治熱淋¶
<pb:KR3e0067_WYG_215-15a>¶
　用黄芩細剉新水煎通口服¶
海金散(出直/指方)治血淋小便澁痛¶
　用黄爛浮石於草陰地為末每服二錢生甘草煎湯¶
　調下亦治小腸氣根縮囊腫用木通燈心赤茯苓麥¶
　門冬煎湯調下¶
獨連丸　治男子婦人血淋下血¶
　用黄連末四両或五両於猪臟頭内煮熟去臟將藥¶
　末用糕并米飲湯和丸空心米湯送下丸如梧桐子¶
<pb:KR3e0067_WYG_215-15b>¶
　大¶
麻根湯(出聖/惠方)治淋下血¶
　用麻根十枝水五升一服血止神効¶
治血淋臍腹及根澁痛(出聖/惠方)¶
　用烏魚骨搗細羅為散每於食前地黄汁調下一錢¶
又方(用出聖/惠方)¶
　用天靈盖炙令黄色搗細羅為散每食前以新汲水¶
　調下一錢¶
<pb:KR3e0067_WYG_215-16a>¶
又方¶
　用晩蠶蛾研為末每食前熱酒送下二錢¶
柿灰方(出危/氏方)¶
　用亁柿燒灰存性為末米飲調下二錢蓋柿性寒也¶
治血淋¶
　以酸草酒煎五苓散酸草名醋唎唎爐田家謂之田¶
　字草¶
清泉湯　治血淋不止¶
<pb:KR3e0067_WYG_215-16b>¶
　右用㯶櫚皮不拘多少分為両處一半生炒為末一¶
　半燒灰為末每服生熟各半錢空心温酒調下立効¶
髮灰煎(出十便/良方)治五勞七傷溺血淋瀝胸腹撑悶¶
　　兎絲子(四/両)鹿茸　山藥(各一/両)髪灰(一/分)¶
　右為細末酒浸煮麵和丸如梧桐子大服五十丸空¶
　心白湯下¶
茯苓散(出十便/良方)治血淋不可進涼藥者¶
　　五味子　阿膠　茯苓(各半/両)黄蓍(一/両)¶
<pb:KR3e0067_WYG_215-17a>¶
　右為細末每服二錢米飲調下不拘時服¶
伏龍肝飲(出十便/良方)解血淋¶
　　甘草　川芎　伏龍肝　黄苓(各一/両)赤芍藥(一/両)¶
　右為麄末用水一升藥半両煎至七分去滓分作三¶
　服温服之¶
鹿草地黄煎(出十便/良方)治血淋¶
　　鹿茸　熟地黄　當歸　蒲黄(各半/両)龍骨　髪灰¶
　　(各一/分)¶
<pb:KR3e0067_WYG_215-17b>¶
　右為末煉蜜丸如彈子大每服一粒以水一盞入青¶
　鹽一揑煎化食前空心服之¶
一方(出鮑/氏方)¶
　用推車客即糞鳩去足翅研水下¶
一方(出鮑/氏方)¶
　劉君玉大帥苦淋人獻土狗五苓散効¶
七聖散(出衛生/家寶方)治因酒色太過眼赤腹脹膿血淋瀝腹¶
　痛¶
<pb:KR3e0067_WYG_215-18a>¶
　　五淋散(半/両)杏仁(一分/去皮)桃仁(一分/去皮)¶
　右為細末每服三錢温水調下¶
一方(出鮑/氏方)治夏月勞淋血淋¶
　用洗心散入木通燈心一貼分二服¶
治血淋¶
　用鱘魚木耳水煮汁飲之¶
　　　沙石淋(附/論)¶
夫石淋者淋病而有沙石從小便道出也盖由腎氣虛¶
<pb:KR3e0067_WYG_215-18b>¶
損則飲液停聚不得宣通膀胱客熱則水道痛澁胞内¶
壅積故令結成沙石隨小便而下其大者留凝水道之¶
間痛引小腹膀胱裏急令人悶痛絶¶
　　　方¶
王不留行散(出聖/惠方)治石淋及血淋下沙石兼碎血片小¶
　腹結痛悶絶¶
　　王不留行　石韋(去/毛)滑石　蒲黄　桂心(各一/両)甘¶
　　遂(三/分)葵子　赤芍藥　當歸(各一/両半)木通(二/両)車前子¶
<pb:KR3e0067_WYG_215-19a>¶
　右為散每服三錢以水一盞煎六分去滓不計時温¶
　服以利為度¶
石韋散　治石淋疼痛淋瀝晝夜不利¶
　　石韋　當歸　木通　地膽　鍾乳粉　車前子¶
　　　瞿麥穗　蛇床子　細心　露蜂房(各半/両)¶
　右為散煎冬葵子湯調三錢以食前服一方加滑石¶
神効琥珀散(出聖/惠方)治石淋水道澁痛頻下沙石¶
　　琥珀　磁器(燒酒淬七遍/細研水飛過)桂心　滑石　葵子¶
<pb:KR3e0067_WYG_215-19b>¶
　　川大黄　膩粉　木通　木香¶
　右為散每服於食前葱白燈心調下二錢¶
如聖散(出經驗/良方)治沙淋¶
　　馬藺花　麥門冬　苦葶藶　白茅根　車前子¶
　　　檀香　連翹　甜葶藶(各等/分炒)¶
　右為末每服四錢水煎服如渇加黄苓煎臨熱入燒¶
　酒少許¶
滑石膏(出聖/惠方)治膀胱虛熱下沙石澁痛利水道¶
<pb:KR3e0067_WYG_215-20a>¶
　　滑石(二/両)木通(一/両)燈心　大麥小麥　桑根白皮(各/半)¶
　　(両/)酥(半/觔)葱白(二七/莖)¶
　右以酥和諸藥慢火煎候葱白黄色綿濾去滓次入¶
　滑石末更煎五沸收於瓷盒中每於食前以温水調¶
　下半匙¶
木通散　治沙石淋疼痛不可忍¶
　　木通　亁地黄　黄蜀葵花(各半/両)鯪鯉甲炙(一/分)芫¶
　　青(去頭/足翅)班猫(各一/分)糯米¶
<pb:KR3e0067_WYG_215-20b>¶
　右為散每服一錢煎蜀葵根湯於冷時調下空心食¶
　前¶
乳香丸　治沙石淋痛不可忍¶
　　乳香　班猫　海金沙　硇砂(各一/分)麝香(各一/錢)鯪¶
　　鯉甲(半/両)葵菜子(一/合)¶
　右除乳香麝香硇砂外搗羅為末合研匀米酢煮麵¶
　糊丸如菉豆大每服十丸煎木通湯下第二服用續¶
　隨子二丸爛研水酒各半盞同煎沸放温并服三服¶
<pb:KR3e0067_WYG_215-21a>¶
　沙石即下小兒量减丸散¶
七寶散(出指/南方)治乆患沙石淋痛不可忍此藥親試累驗¶
　　百部(揀/净)琥珀　没藥　郁李仁(湯浸去皮研如麵/油入麵少許搜成)¶
　　(亁時消/水為丸)明乳香　蒲黄　桃膠¶
　右等分各研為末如粉麵别以胡桃一個燒存性細¶
　研為末每服時先炒胡桃灰一錢空心温酒調服約¶
　一時辰乆却炒前藥一錢亦温酒調下夜卧再一服¶
　永除根一方用石韋無百部¶
<pb:KR3e0067_WYG_215-21b>¶
木通散(出聖/惠方)治石淋澁痛¶
　　木通(三/両)葵根(一/握)葳㽔(二/両)大青(一/両)桔梗(二/両)山梔子仁¶
　　(半/両)白茅根(一握/剉)¶
　右為散每服三錢以水一盞煎六分去滓不計時温¶
　服以利為度¶
瞿麥散　治沙石淋澁痛¶
　　瞿麥穗(半/両)沙草根(去毛/炒)木通(各一/両)甘遂(炒/)青鹽(各/一)¶
　　(分/)檳榔(二/枚)¶
<pb:KR3e0067_WYG_215-22a>¶
　右為散每服一錢以温熱水調下不拘時服¶
海金沙散　治石淋澁疼痛不可忍¶
　　海金沙　滑石(碎/)木通　甘草(炙/剉)石膏(碎/)井泉石¶
　　(各等/分)¶
　右搗研為散煎燈心湯調下¶
滑石散　治沙石淋如割痛¶
　　爛滑石　爛石膏(各半/両)石韋(去/毛)瞿麥穗　木通(去/節)¶
　　蜀葵子(各一/両)¶
<pb:KR3e0067_WYG_215-22b>¶
　右為末每服二錢半用葱頭二莖燈心一握新水一¶
　大盞蜜二匙煎湯調下¶
六味湯　治男子澁滯疼痛沙淋或小便出血¶
　　破故紙(水浸半日/焙亁四両)川練子(四/両)南木香　舶上茴香¶
　　(酒浸/半日)沉香　麝香(二匙/别研)¶
　右為末每服三錢青鹽沸湯調空心服其沙即下¶
人参散　治沙石淋¶
　　人参　木通　青鹽　海金沙(各一/分)莎草根(炒去/毛半)¶
<pb:KR3e0067_WYG_215-23a>¶
　　(両/)¶
　右除海金沙青鹽外為散合研令匀每服二錢以空¶
　心米飲湯調下¶
硼沙散(出直/指方)治沙石淋急痛¶
　　硼沙(細/研)琥珀　赤茯苓　蜀葵子　陳橘皮(不去/白各)¶
　　(等/分)¶
　右為末每服二錢半用葱頭二個去心麥門冬二十¶
　一粒蜜二匙新水煎取汁調下或菉豆水浸和皮研¶
<pb:KR3e0067_WYG_215-23b>¶
　清汁調下¶
石鷰丸　治石淋多因憂鬰氣主下焦所結鹹氣而成¶
　令人小便渗痛不可忍出沙石而後小便通¶
　　石鷰子(燒令通赤水中淬一/両次搗研水飛焙亁)石韋子　滑石　瞿¶
　　麥穗(各一/両)¶
　右為末糊丸梧桐子大煎瞿麥燈心湯下十丸食前¶
　服日二三服甚即以石韋去毛瞿麥穗木通各四錢¶
　陳皮茯苓各三錢為末每服三錢以水一盞煎七分¶
<pb:KR3e0067_WYG_215-24a>¶
　去滓服¶
治石淋小便澁下如沙石者(出聖/惠方)¶
　　桑根白皮(一両/半)陳橘皮(一/両)葱白(二七/寸)川芒硝(三/分)¶
　右為散以水二大盞煎一盞三分去滓食前分温三¶
　服宜喫葱葵羮及煮冬𤓰等食之¶
治石淋小便澁痛不可忍(出聖/惠方)¶
　　瞿麥　葳蕤(各一/両)車前子　滑石(各一/両半)¶
　右為散每服四錢水一盞煎六分去滓每於食前温¶
<pb:KR3e0067_WYG_215-24b>¶
　服¶
通神散　治沙石淋¶
　　粟米(炒一/合)故筆頭(燒灰/二枝)馬藺花(燒灰/七枝)¶
　右為散温酒調下二錢痛不可忍者併三服¶
海金沙散　治沙石淋¶
　　海金沙(碎各/一分)滑石(碎各/一分)膩粉(一/錢)¶
　右為散再研勻每服一錢以温酒調下¶
勝金散　治沙石淋¶
<pb:KR3e0067_WYG_215-25a>¶
　　甘草(炙/剉)石滑(碎/)鬰金(各半/両)¶
　右為散每服一錢以温水調下日三一方治卒小便¶
　淋瀝不通甘草生用¶
茅根湯(出聖/惠方)治沙石淋及臍下妨悶¶
　　茅根(細剉/一升)葛花(為末/一両)露蜂房(炙為末/二両)¶
　右為分作三服每服以水三盞煎一盞去滓空心温¶
　服當下沙石¶
木通湯(出聖/惠方)治沙石淋¶
<pb:KR3e0067_WYG_215-25b>¶
　　木通　滑石(碎各/一両)冬葵子(二/両)¶
　右搗篩每服五錢以水一盞半同煎至八分去滓温¶
　服一方治小便不利赤澁疼痛以米飲葱白湯調下¶
　一錢以利為度¶
療石淋方¶
　　栢子仁　芥子　滑石(各等/分)¶
　右為散以麥汁飲服方寸匕日三服効¶
車前子草散(出聖/惠方)治石淋水道澁痛頻下沙石¶
<pb:KR3e0067_WYG_215-26a>¶
　　車前子草(二/両)榆白皮(一両/剉)亂髪(如鷄子/大燒灰)¶
　右細剉以水二大鍾煮取一盞半去滓入亂髪灰更¶
　煎三二沸食前為三服服¶
車前子散　治沙石淋¶
　　車前子　檳榔(剉各/一両)¶
　右為散每服二錢煎木𤓰湯調下¶
二栁湯　治小腸淋沙石難出疼痛¶
　　胡椒　撲硝(各一/両)¶
<pb:KR3e0067_WYG_215-26b>¶
　右為散温湯調下二錢併二服¶
葵子散(一名滑石散/出直指方)治腎為熱所乗熱結則成名淋水¶
　莖中中痛尿不能出引膀胱裏急痛甚則悶絶也小¶
　便中出沙石¶
治沙石淋方¶
　　黒豆　粉草¶
　右以新水煎乗熱入滑石末一錢調和空心服¶
療石淋及諸淋方¶
<pb:KR3e0067_WYG_215-27a>¶
　　石首魚頭骨　當歸¶
　右為散以水二升煮煎一升頓服立愈單用魚頭骨¶
　亦佳¶
石韋散　治石淋水道澁痛頻下沙石¶
　　石韋　滑石(各三/分)¶
　右為散用米汁若蜜服一刀圭日二服調下一方食¶
　前粥飲下¶
治石淋水道澁痛頻下沙石(出聖/惠方)¶
<pb:KR3e0067_WYG_215-27b>¶
　　赤栁根(半/両)滑石(二/両)¶
　右為散以水三大盞煎取一盞半食前分為三服¶
鷄白散(出十便/良方)治膀胱虛熱下沙石澁痛水道¶
　　鷄糞白(一両/微炒)雄鷄膽(半/両)¶
　右同研令細每於食前以温酒調下一盞以利為度¶
菝葜散　治沙石淋重者取出根¶
　用菝葜二両搗為細末每服一錢以米飲調下服畢¶
　用地椒煎湯浴連腰浸須臾即通¶
<pb:KR3e0067_WYG_215-28a>¶
獨聖散　治沙石淋¶
　用黄蜀葵花炒一両搗為細末每服一錢食前米飲¶
　調下¶
治石淋方(出傳信/通用方)¶
　取浮石使滿一手許去下節以水三升酢一升煮取¶
　二升澄清服一升不過三服沙石下亦治嗽醇酒熱服¶
　之一方治沙石淋極疼痛者為末每服一錢熱酒調¶
　下¶
<pb:KR3e0067_WYG_215-28b>¶
又方¶
　用桃膠棗許大夏以冷水三合和服日三當下石子¶
　如豆卵石盡止亦治小便出血¶
靈苖湯(出經驗/良方)治沙淋¶
　用瓦松即屋上無根種草是也搗細濃煎湯乗熱薰¶
　洗小腹約両時辰即通¶
治沙石淋痛不可忍(出聖/惠方)¶
　用九肋鼈甲一個酥炙令脆研為細末酒調服一匙¶
<pb:KR3e0067_WYG_215-29a>¶
　當下沙石出以効為度一方無酥炙¶
治沙淋(出聖/惠方)¶
　用萱草根搗汁飲之亦取嫩苖煮汁服之如酒疸黄¶
　色如金遍身立効如無處取苗蓿根汁亦得¶
治莖中淋石¶
　取尿白暴之半亁熬令香末以露飯飲服方寸匕亦用¶
　鷄尿白¶
治石淋¶
<pb:KR3e0067_WYG_215-29b>¶
　用瞿麥子搗為末酒服方寸匕日三三日當下石¶
又方(出聖/惠方)¶
　用古文錢按錢青者是大錢煮汁服之主五淋磨入¶
　目主盲障腫赤和薏苡根煮服主心腹痛煮此錢以¶
　新汲水投服¶
治石淋便中有石子者¶
　用胡桃肉一升細米煮漿粥一升相和頓服即瘥¶
治石淋¶
<pb:KR3e0067_WYG_215-30a>¶
　用雄鵲燒灰淋取汁飲之石即下若燒作灰以作散¶
　鮮者是雄鵲也又燒毛作屑入水中沉者是雄也又¶
　其翼右覆是雄也其雄鵲一名飛升駮鳥也¶
療淋方¶
　取人家籬墻上蓮蔓葎闊掘出見其根挽斷以杯於¶
　坎中承其汁服之一升石自當出若不出更服一升¶
又方¶
　取牛角燒灰服方寸匕日五六服任意飲酒¶
<pb:KR3e0067_WYG_215-30b>¶
治石淋方¶
　用鯉魚齒一升搗篩以三歲苦酒和分為三服經宿不¶
　食日初服一分日中服一分日暮服一分¶
療石淋方¶
　取鷄子陳者一枚用醇苦酒一升以鷄子合黄酒置¶
　器中以油紙三四重宻封頭不令透水沉井中一宿¶
　平旦取出剥去皮呑其黄石消去也¶
又方¶
<pb:KR3e0067_WYG_215-31a>¶
　用生筆葉搗絞取汁三升為三服苦毒石自出¶
治膀胱虛熱下沙又澁痛利水道¶
　取故甑箆燒灰細研每於食前以温酒調下一錢¶
又方¶
　用滑石以水一小盞濃磨服之¶
又方¶
　用鷄糞炒細研為末每服以冷水調下一錢旦服至¶
　食時當下石出¶
<pb:KR3e0067_WYG_215-31b>¶
又方(一名下/石散)¶
　用鷰糞細研為末每服以冷水調下二錢旦服至晩¶
　當下石出¶
金葵散　治石淋¶
　用五月五日葵子微炒為末每於食前以温酒調下¶
　一錢當下石出收取淋石遇有人患石淋以水研淋¶
　石喫更佳¶
來復丹¶
<pb:KR3e0067_WYG_215-32a>¶
　淋凝脂而易散石淋結塊而難消攻療石淋専用枳¶
　殻散空心食前呑來復丹為妙但恐大陰𤣥精石不¶
　得其真維得真料而長服關格開通而大便洞㵼石¶
　塊自小便出¶
定磁散　治沙石淋¶
　　真定磁　赤芍藥¶
　右等分為細末濃煎燈心湯空心調服¶
治石淋取石下了當喫此両方以除病根¶
<pb:KR3e0067_WYG_215-32b>¶
　　紫花　杏仁　桔梗　羌活　芍藥　麻黄　蔓¶
　　荆子　前胡　荆芥穗(各等/分)¶
　右細杵羅為煮散每服二錢以水一盞生薑一片同¶
　煎取八分食後去滓熱服體氣若進凉藥不得不喫¶
　此藥却喫後方也¶
　　續斷　龞甲　鷄内金　川芎　茯苓　石槲¶
　　牛膝　莵絲子(各半/両)枳殻　南彬　木通草(各一/両)¶
　右為細末將硇砂三銖化熟湯些小對煉蜜丸如梧¶
<pb:KR3e0067_WYG_215-33a>¶
　桐子大空心鹽湯下三十丸若上焦熱骨槽熱甚喫¶
　前方少喫此方若氣虛下部虛而上焦不熱甚喫此¶
　方少喫前方也病者自量臟腑進服免有誤失¶
治石淋小便時沙石下血塞其水道疼痛不可忍經及¶
　時日水道不通其氣上攻頭痛面目浮腫則四枝八¶
　節俱腫其石大者如核堅硬而有稜角其石小者惟¶
　碎石相結通下即碎宜服此取石方若體氣健大腑¶
　熱者先喫後方數盞方喫此取石方¶
<pb:KR3e0067_WYG_215-33b>¶
　　滑石　射干　知母　冬葵子(各一/分)通草(三/分)¶
　右為細末每服二錢半水一盞半苦竹葉十片同煎¶
　取一盞煎食後去滓熱服若大腑臟熱頭痛者此因¶
　體氣壯健先進後方藥二三盞然後喫取石方¶
治石淋水道不通却頭痛眼昏先宜喫此方¶
　　麻黄(去/根)荆芥穗　蔓荆子　羌活　射干　知母¶
　　　防風　紫莞(去/沙)牽牛　半夏(二/銖)¶
　右杵羅為細末每服二錢水一盞煎取九分食後去¶
<pb:KR3e0067_WYG_215-34a>¶
　滓熱喫¶
琥珀湯　治石淋¶
　　琥珀　當歸末(半/両)淋石(一分/研)¶
　右為細末每服二錢米飲調下不瘥服後藥¶
治石淋發煩悶¶
　取滑石十二分研粉分両服水和攪令散頓服之煩¶
　熱積停淋瀝未盡服此必瘥¶
治石淋破血¶
<pb:KR3e0067_WYG_215-34b>¶
　以石欄杆磨服亦煮汁服亦火燒投酒中服之¶
下石淋¶
　用磨石燒赤熱投酒中飲之¶
治石淋¶
　取鯉魚齒一升篩末以三歲苦酒和分三服宿不食¶
　旦服一分日中服一分暮服一分瘥¶
治石淋(出本/草)¶
　以暈石磨服之亦燒令赤投水或酒中服¶
<pb:KR3e0067_WYG_215-35a>¶
下石淋(出本/草)¶
　取獮猴桃搗汁和生薑汁服之佳¶
治石淋(出本/草)¶
　用淋石(出是患石淋人或於溺中/出者候出即收之以小石)水磨服之當得碎¶
　石隨溺出即愈¶
治石淋(出本/草)¶
　用蛇黄以水煮沙汁服一方燒赤二次醋淬以水煮¶
　研取汁服之¶
<pb:KR3e0067_WYG_215-35b>¶
利小便出石淋(出本/草)¶
　取榆葉煮食之時復食頓食尤食¶
破石淋血結¶
　用石鷰磨服之當下碎石¶
下石淋(出本/草)¶
　以鳥芋搗汁服一升¶
治石淋(出本/草)¶
　以地膽去子為末服一刀圭即下¶
<pb:KR3e0067_WYG_215-36a>¶
治石淋導水(出本/草)¶
　用螻蛄七枚鹽二両同於新瓦上鋪盖焙亁研末酒¶
　温調一錢貼之即愈¶
治石淋¶
　用石首魚取頭中石如碁子者水磨服之或燒過為¶
　末米飲調服¶
　　　膏淋(附/論)¶
夫膀胱為渗㵼之府腎氣均平則溲便清陰陽不調勞¶
<pb:KR3e0067_WYG_215-36b>¶
役所復則腎氣虚而不能制其肥液故與小便俱出色¶
若脂膏故謂之膏淋又曰肉淋¶
　　　方¶
沉香散(出聖/惠方)治膏淋臍下妨悶不得快利¶
　　沉香　黄蓍(剉/)陳橘皮(湯浸/去白)滑石　榆白皮(剉/)韮¶
　　子(微炒各/一両)瞿麥(三/分)黄芩　甘草(炙剉各/半両)¶
　右為細末食前以清粥飲調下三錢¶
榆白皮湯　治膏淋¶
<pb:KR3e0067_WYG_215-37a>¶
　　榆皮(洗切/焙)黄芩(去黑/心)瞿麥穗　甘草(炙/剉)滑石(碎/)澤¶
　　㵼(剉/)赤茯苓(各一/両)¶
　右搗篩每服三錢以水一盞煎七分去滓温服不拘¶
　時¶
滑石湯　治膏淋小便肥濁¶
　　滑石　白茯苓　白术　木通　赤芍藥　五味¶
　　子　熟亁地黄(焙各/一両)¶
　右搗篩每服三錢以水一盞煎七分去滓温服不拘¶
<pb:KR3e0067_WYG_215-37b>¶
　時¶
沉香丸　治膏淋¶
　　沉香　肉蓯蓉　黄蓍　磁石(火煨三/七遍)瞿麥穗¶
　　滑石(各一/両)¶
　右為末煉蜜丸如梧桐子大每服三十丸温酒下不¶
　拘時¶
車前子散(出聖/惠方)治膏淋而有而肥狀似膏與小便俱出¶
　　車前子　具齒(燒/赤)赤茯苓　白术　木通(剉/)赤芍¶
<pb:KR3e0067_WYG_215-38a>¶
　　藥(各一/両)¶
　右為細末每服食前以温酒調下二錢¶
治渇膏淋(出經驗/良方)¶
　　宣連　麥門冬(去皮各/一両)&KR0797;&KR0803;根¶
　右為末别以麥門冬去心一両重熬成膏和匀前藥¶
　丸如梧桐子大服三十丸煎小麥湯下空心日四服¶
鹿角霜丸(出危/氏方)治膏淋多因憂思失忘意含不寧濁氣¶
　干清小便淋閉或復黄赤白黯如脂膏狀疲劇筋力¶
<pb:KR3e0067_WYG_215-38b>¶
　或傷風濕致有此證¶
　　鹿角霜　白茯苓　秋石(各等/分)¶
　右為末糊丸梧桐子大每服五十丸米湯下¶
磁石丸　治膏淋小便肥如膏¶
　　磁石(火煨酢淬/三七遍)肉蓯蓉(酒/浸)澤㵼　滑石(各一/両)¶
　右為末煉蜜丸如梧桐子大每服三十丸温酒下不¶
　拘時¶
海金沙散(出仁/存方)¶
<pb:KR3e0067_WYG_215-39a>¶
　　滑石末(各一/両)甘草末(一/分)¶
　右研匀每末二錢用麥門冬湯調下燈心湯調服亦¶
　可¶
治膏淋臍下妨悶不得快利(出聖/惠方)¶
　　榆白皮(三/両)犡粉　肉蓯蓉(末各/一両)¶
　右二味相和令匀以水三大盞煎榆白皮取二大盞¶
　去滓每於食前調下散二錢¶
又方(出聖/惠方)¶
<pb:KR3e0067_WYG_215-39b>¶
　以羊骨燒灰搗細羅為散每於食前以榆白皮湯調¶
　下二錢¶
治膏淋尿血及産婦大喜汗出出汚衣赤色(出聖/惠方)¶
　以搗葎草汁二升醋二合和空腹頓服之當尿如小¶
　豆汁也又濃煮汁飲亦治淋瀝尿血¶
治膏淋小便不通上膈多壅昏悶不快宜先喫此方両¶
　三盞後方喫前面知母散若上膈無熱不喫此方(出/䕶)¶
　(命/方)¶
<pb:KR3e0067_WYG_215-40a>¶
　　柴胡(去/毛)知母(去/心)貝母(去/心)桔梗　升麻　麻黄(去/根)紫¶
　　菀(去/土)杏仁(去尖并/雙仁者)荆芥穗　獨活(各等/分)¶
　右細杵羅為末每服二錢水一盞生薑一片煎取八¶
　分食後去滓徐徐熱喫¶
治膏淋謂肺熱腎虛元氣失守遺精聚結成條塞定水¶
道小便不通痛不可勝忍宜喫此方若大腑熱上膈昏¶
先宜喫後方両三盞方進此方出䕶命方¶
　　知母　射干(去/土)柴胡(去/毛)葶藶(隔紙/炒)通草　滑石¶
<pb:KR3e0067_WYG_215-40b>¶
　　升麻(各等/分)¶
　右細杵羅為末每服二錢水一盞煎取八分食後去¶
　滓喫若上膈氣昏先進後方両三盞方進此藥¶
&KR0693;絲子丸(出指/南方)治膏淋¶
　　&KR0693;絲子(去塵土水淘酒浸/控亁洗搗粗末焙)桑螵蛸(炙焦各/半両)澤㵼(一/分)¶
　右為細末煉蜜為丸如梧桐子大每服二十九丸米¶
　飲下¶
　　　勞淋(附/論)¶
<pb:KR3e0067_WYG_215-41a>¶
夫人因勞傷腎經腎虛膀胱有熱氣不傳化小便淋瀝¶
水澁痛勞即發故謂之勞淋小腹尿留於莖内數起不¶
出引痛者是其候也¶
　　　方¶
地黄丸　治腎虛勞膀胱結淋澁¶
　　生亁地黄(剉/焙)黄蓍(各一/両半)防風(去/义)逺志　括&KR0803;子¶
　　茯神　黄芩　鹿茸(各一/両)人参(一/両)石韋(去/毛)當歸(各/半)¶
　　(両/)赤芍藥　甘草(炙/)蒲黄　戎鹽　車前子　滑¶
<pb:KR3e0067_WYG_215-41b>¶
　　石(各二/両)¶
　右為末煉蜜丸如梧桐子大每服二十丸食前温酒¶
　送下或鹽湯下¶
木通湯(出聖/惠方)治勞淋澁小便澁滯小腹引痛¶
　　木通　石韋　王不留行　滑石　白术　瞿麥¶
　　穗　鷄蘇　冬葵子　赤茯苓　木香　當歸¶
　　赤芍藥(各等/分)¶
　右搗篩每服三錢水一盞煎七分食前去滓温服¶
<pb:KR3e0067_WYG_215-42a>¶
人参飲　治勞淋水道不利腰脚無力虛煩¶
　　人参　熟亁地黄(切/焙)五味子　郁李仁(湯浸/去皮)山梔¶
　　子仁　瞿麥穗　木通　木香(各半/両)榆皮(三/分)檳榔¶
　　(三/枚)¶
　右搗篩每服三錢以水一盞煎七分去滓温服不拘¶
　時¶
黄蓍湯　治腎虛變勞淋結澁不利¶
　　黄蓍(剉二/両)人参　滑石　五味子　白茯苓　磁¶
<pb:KR3e0067_WYG_215-42b>¶
　　石　旱蓮子(各一/両)桑根白皮(三/分)黄芩　枳殻(各半/両)¶
　右搗篩每服三錢以水一盞煎七分去滓温服不拘¶
　時¶
地黄湯　治勞淋結澁不通¶
　　熟亁地黄　人参　石韋(各一/両)王不留行　冬葵¶
　　子　車前子　桂皮　甘遂　木通(各半/両)¶
　右搗篩每服三錢以水一盞煎七分去滓温服不拘¶
　時¶
<pb:KR3e0067_WYG_215-43a>¶
&KR0693;絲子丸　治腎勞虛損溲便不利淋瀝不已¶
　　&KR0693;絲子(酒/浸)人参　黄蓍　滑石　芍藥　木通¶
　　車前子　黄芩　冬葵子¶
　右為末煉蜜丸梧桐子大每服二十丸食前温酒鹽¶
　湯下日二夜一¶
紫柴胡散(出聖/惠方)治勞淋每小便莖中痛卒不能出引小¶
　腸急脹淋瀝痛不止¶
　　柴胡(一両/去苖)甘草(一/分)葵根　當歸(剉微/炒)白茅根　石¶
<pb:KR3e0067_WYG_215-43b>¶
　　韋(去/毛)木通(各三/分)木香(三/分)榆白皮(剉/)¶
　右為散每服四錢水一盞煎六分去滓食前温服¶
治勞淋心腹煩壅臍下妨悶(出聖/惠方)¶
　　葵子(一/合)川芒硝　滑石　旱蓮子　白茅根(剉/)川¶
　　大黄(剉碎微炒/各三分)桂心(一/分)¶
　右為散每服三錢水一盞煎六分去滓食前温服¶
滑石散(出聖/惠方)治勞淋陰中澁痛不得小便¶
　　滑石　冬葵子　鍾乳粉(各一/両)桂(去麄/皮)木通(剉一/作通)¶
<pb:KR3e0067_WYG_215-44a>¶
　　(草/)王不留行(各半/両)¶
　右搗篩為末散每服二服食前温酒調下忌生葱¶
鷄蘇飲子(出聖/惠方)治勞淋膀胱熱盛津液結澁小腸脹滿¶
　便溺不通¶
　　鷄蘇(一両/半)木通　葵子　白茅根¶
　右為散每服半両以水一大盞煎五分去滓食前服¶
石韋散　治勞淋日夜數起小便不利引陰中痛¶
白芍藥煎　治勞淋小腹疼痛小便不利¶
<pb:KR3e0067_WYG_215-44b>¶
　　當歸　白芍藥　鹿茸　熟地黄¶
　右為細末煉蜜丸如梧桐子大阿膠湯下三十丸¶
榆皮散　治腎氣傷懣勞淋不止無時遺瀝或熱淋妨¶
　悶¶
　　榆皮　黄芩　瞿麥　赤茯苓　通草　鷄蘇¶
　　郁李仁(去/皮)山梔子¶
　右等分為剉散每服五錢水一盞半煎至八分去滓¶
　空心服¶
<pb:KR3e0067_WYG_215-45a>¶
止夜起方(出傳信/適用方)¶
　用益智二十個和皮剉碎用水一碗煎至七分臨卧¶
　熱服¶
　　　卒淋(附/論)¶
夫卒淋者縁下焦有熱傳入膀胱其候卒然小腹急痛¶
小便淋瀝數澁痛故謂之卒淋盖下焦在臍下正當膀胱¶
上口主分别清濁而内以傳導也今熱在下焦故其病¶
如此¶
<pb:KR3e0067_WYG_215-45b>¶
　　　方¶
茅根飲　治卒淋結澁不利¶
　　茅根(剉/)木通(各三/両)石韋(去/毛)黄芩　當歸　芍藥¶
　　滑石　冬葵子(各二/両)亂髮(鷄子大/両枚)¶
　右搗篩每服三錢以水一盞煎七分去滓温服不拘¶
　時¶
地膚子飲　治卒淋小便不通秘澁疼痛¶
　　地膚子(三/両)知母(焙/)猪苓(去黑/皮)瞿麥　黄芩　升麻¶
<pb:KR3e0067_WYG_215-46a>¶
　　　木通(各二/両)冬葵子(一両/半)海藻(洗去醎/焙一両)¶
　右搗篩每服三錢以米汁一盞煎七分去滓温服不¶
　拘時¶
黄蓍飲　治膀胱虛熱小便卒暴淋澁¶
　　黄蓍(細/剉)人参　白茯苓(去黑/皮)旱蓮子(研各/一両)桑根白¶
　　皮(剉三/分)黄芩(去黑/心)枳殻(去穰/麩炒)芒硝(各半/両)¶
　右搗篩每服三錢以水一盞煎七分去滓温服不拘¶
　時¶
<pb:KR3e0067_WYG_215-46b>¶
瞿麥湯　治卒淋通利小腸¶
　　瞿麥(半/両)木通　赤茯苓　陳橘皮(湯浸去白/焙各一両)滑石¶
　　　冬葵子(炒一/合)甘草(炙/剉)桑根白皮(各半/両剉)¶
　右搗篩每服三錢以水一盞入葱白二根煎七分去¶
　滓温服不拘時候¶
當歸散(出聖/惠方)治卒淋小便痛澁¶
　　當歸(微/炒)猪苓(去黑/皮)海蛤(細/研)漢防己　甘遂(煨令/黄)蒲¶
　　黄　赤芍藥(各三/分)亂髪灰(一/分)¶
<pb:KR3e0067_WYG_215-47a>¶
　右為末每服食前煎木通葱白湯下一錢¶
榆皮飲　治小便卒暴淋澁不通¶
　　榆白皮(洗/剉)瞿麥穗　赤茯苓(去黒/皮)鷄蘇　梔子仁¶
　　　木通　郁李仁(湯浸去尖/炒各半両)¶
　右搗篩每服三錢以水一盞煎七分去滓温服不拘¶
　時候¶
茯苓湯(出聖/惠方)治小便卒淋水道中澁痛¶
　　赤茯苓(去黑皮/三両)滑石(碎四/両)石韋(去/毛)瞿麥穗　蒲黄¶
<pb:KR3e0067_WYG_215-47b>¶
　　(各二/両)榆白皮(切三/両)冬葵子¶
　右搗篩每服五錢以水一盞半煎八分去滓食前温¶
　服¶
木通飲　治卒淋¶
　　木通　茅根　瞿麥(去/梗)芍藥(各二/両)滑石(碎三/両)亂髪¶
　　(鷄子大二/枚燒灰)¶
　右搗篩每服三錢以水一盞煎七分去滓温服不拘¶
　時¶
<pb:KR3e0067_WYG_215-48a>¶
又木通飲(出聖/惠方)治卒淋秘澁不通¶
　　木通　黄芩　滑石(碎各/一両)甘草(炙一/両)漏蘆(去蘆頭/二分)¶
　　甜葶藶(紙上炒/一分)¶
　右搗篩每服三錢以水一盞煎七分去滓温服取小¶
　便利為度未利再一二服食前服¶
治卒淋小便不通疼痛煩悶坐卧不得(出聖/惠方)¶
　　滑石(一/両)瞿麥　石韋(去/毛)葵子　石鷰　車前子(各/一)¶
　　(両/)¶
<pb:KR3e0067_WYG_215-48b>¶
　右為細散每於食前以粥飲調下二錢¶
桑白皮散　治小便淋瀝不通¶
　　桑根白皮(三/分)子芩　葵子　牽牛子(微炒各/一両)陳橘¶
　　皮　瞿麥(半/両)¶
　右搗篩每服於食前煎生薑燈心湯調下二錢¶
海蛤丸　治小便卒淋秘澁不通¶
　　海蛤(半/両)白芃屑(定州老研水/淘過晒亁)滑石(研/)商陸(切/焙)漏蘆¶
　　(去蘆頭/各半両)¶
<pb:KR3e0067_WYG_215-49a>¶
　右為末取生何首烏自然汁一升煮麵糊和丸如梧¶
　桐子大每服二十丸燈心湯下食前服¶
治小便卒淋不通(出聖/惠方)¶
　　葵子(一/合)瞿麥　石韋(去/毛)白茅根　桑根白皮(一/両)¶
　右為散每服半両水一盞煎五分去滓温食前服¶
葵子散(出聖/惠方)治小便卒淋澁水道熱痛¶
　　葵子　瞿麥　木通(剉/)榆白皮(各一/両)滑石(二/両)¶
　右為麄散每服四錢水一盞入葱白二莖煎六分去¶
<pb:KR3e0067_WYG_215-49b>¶
　滓食前温服¶
又方¶
　　石韋(去/毛)瞿麥　車前子(各一/両)滑石(二/両)象牙屑¶
　右為麄散每服半両水一大盞入燈心煎至七分去¶
　滓食前分為二服¶
石韋湯　治卒淋¶
　　石韋(去/毛)瞿麥穗　冬葵子(炒/)車前子(各一/両)¶
　右搗篩每服三錢水一盞煎七分去滓温服不拘時¶
<pb:KR3e0067_WYG_215-50a>¶
麻根湯(出聖/惠方)治卒淋小便不通疼痛煩悶坐卧不得¶
　　麻根　大麻子　子芩(各二/両)亂髪灰(半/両)¶
　右為麄散每服四錢水一盞煎六分去滓食前温服¶
治卒小便淋澁不通(出聖/惠方)¶
　　鬰金末(二/両)大麻根(二両/剉)葱白(一/握)¶
　右以水二大盞煎取一盞三分去滓食前分三服¶
鬰金散(一名勝金散方見/本門沙石淋數)治卒小便淋澁不通¶
一方(出聖/惠方)治卒淋¶
<pb:KR3e0067_WYG_215-50b>¶
　用鷄腸草及縏蔞若&KR0693;絲並可單煮服¶
治卒小便淋澁不通(出聖/惠方)¶
　　車前葉(一握研/絞取汁)蜜(一/合)¶
　右藥相和令匀空腹頓服¶
又方(出聖/惠方)¶
　　葱(十四莖并/根碎切)滑石(三/錢)¶
　右藥將葱置碗中以湯八分停之合却少時待通口¶
　調滑石末分為二服¶
<pb:KR3e0067_WYG_215-51a>¶
治卒小便澁淋痛(出聖/惠方)¶
　　石鷰(七/枚)桑根白皮(三両/剉)¶
　右為散水二大盞煎取一盞半去滓食前分三服¶
又方(出聖/惠方)¶
　　芭蕉根(四/両)葳蕤(一両/剉)¶
　右藥以水二大盞煎取一盞三分去滓入滑石末二¶
　錢攪令匀食前分三服¶
葵子湯(方見本門小/便不通類)治卒小便淋澁痛¶
<pb:KR3e0067_WYG_215-51b>¶
墨金散　治卒淋不通¶
　用好細墨燒一両為細散每服一錢温水調下不拘¶
　時候服¶
治卒淋小便淋澁痛¶
　用大麥三両水二大盞煎一盞三分去滓入生薑汁¶
　半合蜜半合和食前分為三服¶
又方¶
　用魚頭中石子二両為細散每於食前冷水調下一¶
<pb:KR3e0067_WYG_215-52a>¶
　錢¶
　　　小便赤澁(附/論)¶
夫膀胱者津液之府與腎合而主水共為表裏行於小¶
腹入於胞為溲便令胞有内客熱入於膀胱致水液不¶
利故小便赤澁也○治小便赤色如淺紅花汁此是憂¶
愁驚恐氣虛客熱邪氣等積於心所致故小便赤心主¶
南方火旺在四月五月六月其色赤驚恐動於心心不¶
受邪邪即傳於小腹渗胞入中所以小便微赤為徵其¶
<pb:KR3e0067_WYG_215-52b>¶
病猶輕令服丸子即得是火火惡於清清即是水水猶¶
减火既損心氣即不得食熱及冷水并勿憂愁如不慎¶
恐小便色赤如血漸難即愈¶
　　　方¶
麥門冬丸　治小便如血氣小腹脹滿疼痛¶
　　麥門冬　茯神　人参　赤芍藥　甘草　黄蓍¶
　　　&KR0797;&KR0803;　子芩　蒲黄　車前子　木通　生亁¶
　　地黄　石韋　當歸　滑石¶
<pb:KR3e0067_WYG_215-53a>¶
　右為細末煉蜜和搗三百杵丸如梧桐子大每於食¶
　前以粥飲下三十丸¶
犀角湯　治因有客熱入臟腑變為熱勞小便赤澁四¶
　肢煩疼心膈壅悶下黄月赤身壯熱骨節痛飲食無¶
　味¶
　　犀角　鼈甲　紫胡　山芋　續斷　熟亁地黄¶
　　　黄芩　紫菀　甘草　秦芃　防風　厚樸¶
　右搗篩每服四錢水一盞半入生薑三片同煎八分¶
<pb:KR3e0067_WYG_215-53b>¶
　去滓食前温服¶
酸棗仁丸　治膈上虛熱咽喉結塞小便赤澁神困多¶
　睡¶
　　酸棗仁　薏苡仁　木通　枳殻　黄蓍　升麻¶
　　　大黄(剉/炒)麥門冬(去心/焙)木香　赤茯苓　生挐草¶
　　(各一/両)¶
　右為末煉蜜和丸如梧桐子大每服二十丸加至三¶
　十丸煎麥門冬湯下¶
<pb:KR3e0067_WYG_215-54a>¶
八珍散　治大人小兒小便澁去潮熱¶
　　大黄　木通　滑石　粉草　瞿麥　山梔子仁¶
　　　黄芩　荆芥¶
　右為末每服一錢薄荷煎湯温下小兒加减服¶
茅根湯　治心脾熱壅小便赤澁皮肉發黄目黄色¶
　　白茅根(三/両)黄芩(一両/半)秦芃　茵蔯蒿　犀角(鎊/)樸¶
　　硝(研/)赤芍藥(各三/両)麥門冬(去心生用/一両半)¶
　右搗篩每服三錢以水一盞半煎一盞去滓空心服¶
<pb:KR3e0067_WYG_215-54b>¶
　日二夜一¶
木通湯(又名瞿麥湯方/見本門熱淋類)治小腸客熱小便淋澁赤痛¶
龍膽湯　治小便赤澁額上汗出手足煩熱¶
　　龍膽(去苖/洗)犀角(鎊/)生地黄(各一/両)升麻(剉/)甘草(各半/両)¶
　　牡蠣(一両/半)麥門冬(去心生/用三分)¶
　右㕮咀每服四錢以水一盞半煎八分去滓不拘時¶
　温服¶
榆白皮湯　治膀胱積熱小便赤澁¶
<pb:KR3e0067_WYG_215-55a>¶
　　榆白皮　車前子　冬葵根　木通　瞿麥穗¶
　　茅根　桑螵蛸(各半/両)¶
　右細剉每服五錢以水一盞半煎八分去滓温服¶
榆皮湯　治腎熱脬囊澁小便色出如血¶
　　榆白皮(剉/)葵子　車前子　木通(剉/)滑石(各四/両)蜜¶
　　(六/分)¶
　右都搗水一斗煮取二升綿濾去滓下蜜更五七沸¶
　每服食前煖一盞服之¶
<pb:KR3e0067_WYG_215-55b>¶
治小便赤色如血心神煩燥水道中痛¶
　　生亁地黄(二/両)黄芩　甘草(炙微/赤剉)車前子(微/炒)當歸(炒/)¶
　　川芒硝(一/両)¶
　右為麄散每服四錢水一盞煎六分去滓食前温服¶
茅根飲子　治小便赤色痛¶
　　白茅根　生亁地黄　木通(剉各/二両)赤茯苓　人参¶
　　(去蘆/頭)葵(各一/両)¶
　右為散每服半両水一大盞煎五分去滓食前温服¶
<pb:KR3e0067_WYG_215-56a>¶
治小腸壅熱小便如紅花汁¶
　　木通　滑石(各二/両)葵子　石韋(去/毛)子芩　甘草(炙/微)¶
　　(黄剉各/一両)¶
　右為散每服四錢水一盞煎六分去滓每於食前温¶
　服¶
石韋湯　治心與膀胱俱熱小便赤澁不利¶
　　石韋(去/毛)瞿麥穗　虎杖　海金沙(各半/両)滑石(一/両)¶
　右搗篩每服二錢以水一盞燈心半握煎七分去滓¶
<pb:KR3e0067_WYG_215-56b>¶
　温服¶
石鷰子散　治心熱小便赤澁不利¶
　　石鷰子(一/個)滑石(一/分)冬葵子　續隨子(去皮/别研)海金沙¶
　　(别研各/一両)¶
　右為散與别研者和匀每服二錢煎木通湯冷調下¶
透泉散　通利小腹治小便赤瀝¶
　　滑石末　甜硝　琥珀¶
　右研細每服二錢煎葱白湯調下早晩食前夜卧一¶
<pb:KR3e0067_WYG_215-57a>¶
檳榔湯　治頭浮虚心胸膨脹小便赤澁欲作水候¶
　　檳榔　枳殻　桔梗　木香¶
　右搗篩每服二錢水一盞半薑三片棗二枚擘煎七¶
　分去滓温服不拘時¶
通滑散　治熱極小便赤澁不通水道中痛即尿號啼¶
　　滑石(一/両)木通草(七分/半)冬葵子　赤茯苓　車前子¶
　　　黄芩(各半/両)¶
　右為細末食前温熱水調一錢或半錢¶
<pb:KR3e0067_WYG_215-57b>¶
滑石散(方見本門/沙石淋類)治小便不利赤澁疼痛一名木通湯¶
蠶蜕散(方見本門小/便不通類)治小便赤澁疼痛一名蠶散灰¶
酸漿飲(方見本門小/便淋秘類)治小便赤澁疼痛一名酸漿酒¶
茅根飲子　治胞胳中虛便如血色¶
　　茅根(一/升)茯苓(三/両)人参　亁地黄(各二/両)¶
　右切以水五升煮取一升五合去滓分温五六服中¶
　間任食一日令盡忌大蒜蕪荑大酢五辛熱麵等物¶
通草飲子　治熱氣淋澁小便赤如紅花汁色者¶
<pb:KR3e0067_WYG_215-58a>¶
　　通草(三両一/作木通)葵子(一/升)滑石(四両/碎)石韋(二/両)¶
　右切以水六升煎取二升去滓分温三服如人行八¶
　九里又進一服忌食五辛熱麵炙煿等物¶
治心經留熱小便赤澁¶
　以山梔子去皮及火炮大連翹甘草炙等分末之水¶
　煎三二分服之無不効¶
　　　小便出血(附/論)¶
夫内經失調衰太甚胞絡絶陽氣動中數溲血又曰胞¶
<pb:KR3e0067_WYG_215-58b>¶
移熱於膀胱為癊溺血二者皆由虛熱妄行而溢故令¶
血溲不止也治法宜去邪熱調心氣○病小便出血多¶
因心覽氣結所致或因憂勞房室過度而然此乃得之¶
於虛寒也故養生方書云不可專以血得熱為淖溢為¶
說二者皆能致尿血也尿血與淋不痛以其不同故屬¶
尿血痛則當屬血淋之症夫心生血與小腸合若心臟¶
有熱積蓄不散留溢於小腸故小便血也下部脉急强¶
者風邪入於少陰則小便出血尺服微而芤亦尿血也¶
<pb:KR3e0067_WYG_215-59a>¶
　　　方¶
茯苓調血湯　治酒麵過度房勞後小便下血¶
　　赤茯苓(一/両)赤芍藥　川芎　半夏麵(各半/両)前胡¶
　　柴胡　青皮　枳梗　北梗　桑白皮(炒/)白芽¶
　　燈心　甘草(各二/錢半)¶
　右剉細末每服三錢薑五片蜜三匙新水煎服¶
地黄丸(出危/氏方)治小便出血¶
　　白芷　生亁地黄　牡荆實(去/蕊)冬瞿子　&KR0693;絲子¶
<pb:KR3e0067_WYG_215-59b>¶
　　(酒浸一宿/曝亁别搗)當歸　芎藭　赤茯苓(去/皮)敗醬　蒲黄¶
　　(各一/両)¶
　右為末每服煉蜜丸梧桐子大每服二十丸煎粟米¶
　飲下日三¶
治尿血¶
　　淡竹葉　麥門冬(去/心)天門冬(去/心)白茅花　車前子¶
　　　燈心　陳栁枝　香附子　地榆　鬰金(各等/分)¶
　右以水二碗煎八分去滓調五苓散空心服¶
<pb:KR3e0067_WYG_215-60a>¶
人参湯　治小便出血¶
　　人参　生亁地黄　芍藥　枳梗　當歸(切/焙)甘草¶
　　(炙/剉)桂(去麄/皮)芎藭(剉各/一両)淡竹茹(二/両)¶
　右㨶篩每服四錢以水二盞煎一盞去滓温服不拘¶
　時¶
蒲黄丸(出聖/惠方)治虛損膀胱有熱尿血不止¶
　　蒲黄　葵子　黄蓍　赤茯苓(各一/両)生亁地黄¶
　　麥門冬(去心焙/各二両)荆實　當歸　車前子(各三/分)¶
<pb:KR3e0067_WYG_215-60b>¶
　右為細末煉蜜和搗三二百杵丸如桐子大每食前¶
　服粥飲下三十丸¶
滑石丸　治小便出血疼痛¶
　　滑石　車前子　海蛤(各一/両)瞿麥穗　牡蠣(燒/)海¶
　　金沙　木通　甘草(炙半/両)¶
　右為末煉蜜丸梧桐子大每服二十丸小蘇湯下不¶
　拘時服¶
生亁地黄散(出聖/惠方)治小便出血皆由心臟積邪毒流於¶
<pb:KR3e0067_WYG_215-61a>¶
　小腸¶
　　生亁地黄　芎藭　葵子(各二/両)赤芍藥　茅根¶
　　車前子　人参　甘草(各一/両)¶
　右為散每服五錢水一大盞入青竹茹一鷄子大煎¶
　至五分去滓温空心服之¶
阿膠湯　治腎客熱連心小便出血疼痛¶
　　阿膠(炒/燥)黄芩(各三/両)甘草(半/両)生地黄(絞取汁/四合)車前子¶
　　(葉生者絞/取汁四合)生蜜(一/盞)藕節(絞取汁/四合)¶
<pb:KR3e0067_WYG_215-61b>¶
　右將三味麄搗篩同後四味攪匀每服一大盞同水¶
　煎七分去滓温服不拘時¶
車前子散　治小便赤色或小便鮮血¶
　　車前子　木通　澤㵼　當歸　桑螵蛸　桂(去/粗)¶
　　(皮/)滑石(各等/分)¶
　右為散每服二錢煎冬葵子根湯下¶
治小便出血方¶
　　戎鹽(六/錢)甘草　蒲黄　鹿角膠　芍藥(各三/両)礬石¶
<pb:KR3e0067_WYG_215-62a>¶
　　(三/両)大棗¶
　右㕮咀以水九升煮取二升分三服¶
茅根散(出聖/惠方)治尿血水道中痛不可忍¶
　　白茅根(三/両)赤芍藥(一/両)滑石　木通(二/両)葵子(二/合)子芩¶
　　　亂髪灰(各両/半)¶
　右為麄散每服四錢水一盞煎六分去滓每於食前¶
　温服¶
榆白皮湯(出聖/惠方)治小便出血水道中澁痛¶
<pb:KR3e0067_WYG_215-62b>¶
　　榆白皮(三/両)冬葵子(一/合)滑石(二/両)石韋　瞿麥穗　生¶
　　亁地黄(一/両)¶
　右搗篩每服五錢以水一盞半煎六分去滓入筆頭¶
　灰半錢攪匀食前温服¶
車前子湯　治小便出血¶
　　車前子(亁/者)茜根　黄芩(去黑/皮)阿膠　地骨皮(洗/)紅¶
　　藍花(各一/両)¶
　右搗篩每服三錢水一盞煎七分去滓温服不拘時¶
<pb:KR3e0067_WYG_215-63a>¶
栢葉散(出余居土/選竒方)治因損小便出血¶
　　栢葉　黄芩　桂心　阿膠(搗碎炒金黄/色各一両)甘草(半/両)¶
　　(剉生/用)熟亁地黄(一/両)¶
　右為散每服五錢水一大盞煎五分去滓温服一方¶
　用茅根一握¶
牡蠣散　治勞損傷中尿血¶
　　牡蠣(燒為/粉)車前子　桂心　黄芩　熟亁地黄¶
　　白龍骨(燒令赤/各一両)¶
<pb:KR3e0067_WYG_215-63b>¶
　右為細散每於食前粥飲調下二錢¶
金黄湯(一名瞿/麥湯)治小便出血道中澁痛¶
治小便下血不止或不通¶
　用醎酸草自然汁調五苓散服之即痊如小便不通¶
　加川木通麥門冬燈心煎湯調藥送下一方單研酸¶
　草自然汁服¶
如神散　治小臟有熱如血渗小腸故尿血也¶
　　阿膠　山梔子　車前子　黄芩　甘草¶
<pb:KR3e0067_WYG_215-64a>¶
　右為末井花水調下半錢加至一錢日三服¶
栢葉散　治小便出血心神煩熱口亁眠卧不安¶
　　栢葉(微/炙)黄芩　車前子　甘草(炙/)阿膠(搗碎炒令/黄燥各二)¶
　　(両/)¶
　右為麄散每服四錢以水一盞入生地黄半両竹葉¶
　二十七片煎至六分去滓每於食前温服一方無車¶
　前子¶
黄芩湯　治小便出血皆因膀胱有虛熱所致¶
<pb:KR3e0067_WYG_215-64b>¶
　　黄芩　阿膠　甘草(各二/両)栢葉(一/把)¶
　右搗篩每服五錢以水一盞半入生地黄一分拍碎¶
　同煎八分去滓食前温服一方為末燒地黄汁調下¶
　一方無甘草¶
鹿茸散　治小便血日夜不止¶
　　鹿茸　當歸(剉/炒)生地黄(各二/両)冬葵子(炒四/両半)蒲黄(一/合)¶
　右為散極細每服三錢空心酒調服日二一方治下¶
　元虛&KR0629;尿血蜜為丸桐子大每服二十丸食前炒鹽¶
<pb:KR3e0067_WYG_215-65a>¶
　湯下¶
治房勞傷中尿血方¶
　　牡蠣　桂心　黄芩　車前子(各等/分)¶
　右為散飲服方寸稍加至上上日二三服¶
歸血散　治男子婦人老㓜小便溺血¶
　　荆芥(剉一/合)大麥(一/合)黑豆(一/合)甘草(二/錢)¶
　右件和水一盞半煎一盞去滓作二次食前服或食¶
　後卧温服¶
<pb:KR3e0067_WYG_215-65b>¶
木通飲(一名通草飲方見/本門小便赤澁類)治小便出血¶
木通湯　治小便出血面色萎黄飲食不進¶
　　木通(剉/)冬葵子(各半/両)燈心(切一/握)¶
　右搗篩每服五錢水二盞煎一盞去滓温服不拘時¶
木通散　治小便出血¶
　　木通(一方剉/作通草)白茯苓(各一/両)葶藶(隔紙炒/一分)¶
　右為散每服二錢煎粟米飲調下不拘時服一方治¶
　熱淋小便不利莖中疼痛小腹急痛用酒服葱白湯¶
<pb:KR3e0067_WYG_215-66a>¶
　亦可調服¶
鷄蘇湯　治小便出血不絶¶
　　鷄蘇(去/土)石膏(各二/両)竹葉(剉一/両)¶
　右搗篩每服四錢水二盞煎一盞去滓温服不拘時¶
鹿角膠丸　治房勞損傷中小便尿血¶
　　鹿角膠(半/両)油頭髪灰　没藥(别研各/三分)¶
　右搗篩為末用茆根汁打糊丸如梧桐子大每服五¶
　十丸空心鹽湯送下¶
<pb:KR3e0067_WYG_215-66b>¶
薑蜜湯　治小便出血不止¶
　　薑(七/片)蜜(半/盞)白茅根(一/握)¶
　右用水調同煎服神効¶
㯶櫚湯　治下血小便¶
　用㯶櫚灰米飲下一法㯶櫚同葵子等分米飲下二¶
　錢又治轉胞妙血以灰吹入鼻中¶
治因勞損尿血不止¶
　　生亁地黄汁　車前子汁(各五/合)鹿角膠(三/両)¶
<pb:KR3e0067_WYG_215-67a>¶
　右藥將二味汁相和每服食前煖一大盞調下膠末¶
　二錢¶
治虛損膀胱有熱尿血不止¶
　　生地黄汁　生藕汁(各五/合)蜜(一/合)¶
　右為末細和煖令温食前分為三服¶
槐金散　治小便出血¶
　　槐花(炒/)鬰金(剉各/一両)¶
　右為散每服二錢煎木通湯調下不拘時¶
<pb:KR3e0067_WYG_215-67b>¶
蒲黄散(出聖/惠方)治膀胱熱小便下血不止亦治血淋¶
　　蒲黄(微炒/二両)鬰金(剉三/両)¶
　右為散每服一錢粟米飲調下空心晩食前服¶
地黄飲(出危/氏方)治小便出血¶
　　地黄汁　生薑(一/合)¶
　右並取自然汁相和分作三服每服煎一沸温服自¶
　早至日中服¶
治小腸尿血方¶
<pb:KR3e0067_WYG_215-68a>¶
　　指甲(半/分)頭髪(一/分)¶
　右燒灰研匀空心酒調一錢頓服¶
玉屑膏(出三/因方)治尿血并淋沙石疼痛不可忍受者¶
　　黄茋　人参(各等/分)¶
　右為末用蘿蔔大者切一指厚三指大四五片蜜淹¶
　少時蘸蜜煮亁復蘸盡蜜二両為度勿令焦炙熟㸃¶
　黄茋人参末喫不以時仍鹽湯送下一方無蘿蔔蜜¶
治小便出血(出危/氏方)¶
<pb:KR3e0067_WYG_215-68b>¶
　　當歸　川白芷(各等/分)¶
　右為末每服二錢温米飲調下¶
治卒傷熱行來尿方(出聖/惠方)¶
　　大黄末　芒硝末(各半/両)¶
　右以水冷和頓服之立止服後三日禁如藥方¶
二聖散　治男女人小兒小便出血¶
　　芍藥　黄栢(各等/分)¶
　右為末每服三錢温漿水調下食前服¶
<pb:KR3e0067_WYG_215-69a>¶
治虛損膀胱有熱尿血不止(出聖/惠方)¶
　　大麻子根(三両/剉)亂髪灰(研合/細)¶
　右以水二大盞煎麻根取一盞三分去滓每於食前¶
　煖一小盞調下髪灰一錢¶
治尿血不出止(出時/后方)¶
　用鬰金一両為末葱白調和水煎温服¶
又方¶
　用黄麻根煎服一服即止神驗亦作麻布麻子更治¶
<pb:KR3e0067_WYG_215-69b>¶
　莖中痛¶
治小便出血方¶
　用胡麻三升搗細末以東流水二升漬一宿平旦絞¶
　去滓煮両沸頻服¶
又方(出時/后方)¶
　用龍骨為末温水服方寸日五六服一方酒調服¶
又方¶
　用搗荆葉取汁酒服二合¶
<pb:KR3e0067_WYG_215-70a>¶
又方(出聖/惠方)¶
　用車前根葉子煮汁多飲佳一方取車前葉搗絞取¶
　汁每服三合每於食前服之¶
又方¶
　用酒服葵莖灰方寸日二¶
又方(出時/后方)¶
　以刮滑石末水和敷繞小便及陰際佳一方治小便¶
　不通¶
<pb:KR3e0067_WYG_215-70b>¶
髪灰散(出十便/良方)治小便尿血或先尿而後血或先血而¶
　後尿亦逺近之謂也¶
　用髪灰每服二錢以酸醋二合湯少許服之井花水¶
　温水調亦得兼治肺疸血衂内崩吐血一両口或舌¶
　上血水如針孔若鼻衂吹内立止一法㯶櫚燒灰米¶
　飲調下又治大小便出血又一方同葵子等分為末¶
　米飲服二錢又治轉胞及小便不通一方再用亂髪¶
　灰温湯調服一方恐難喫用蜜丸此方通瘀利水道¶
<pb:KR3e0067_WYG_215-71a>¶
　一方用自己髪灰酒調下¶
治血出不止(出百一/選方)¶
　以熱艾裹之燃再以絹裹立定昔紹興王小八者賣¶
　饌為業不知何處得此方治人甚驗遂棄業行醫¶
琥珀散(出直/指方)治尿血¶
　用琥珀為細末每服二錢燈心一握龍腦薄荷少許¶
　煎湯調下一方治諸般沙石淋用葱白濃煎湯下¶
治大人小兒尿血(出經驗/良方)¶
<pb:KR3e0067_WYG_215-71b>¶
　以升麻一両半剉用水一升煎五合接續服¶
治小便出血(出經驗/良方)¶
　用鷰窩草抖撇去泥燒草存性為細末白湯調下¶
又方(出經驗/良方)治血淋小便秘昔有婦人患此十年服之¶
　神効¶
　用牡牛膝净洗一握水五盞煎一盞入乳香麝香少¶
　許研細服¶
又方(出經驗/良方)¶
<pb:KR3e0067_WYG_215-72a>¶
　用牽牛子二両半為末每服二服一錢一服薑湯調¶
　下良乆熱茶服之又一方大檳榔一枚麥門冬熱酒¶
　研磨一盞熱湯下¶
又方(出經驗/良方)¶
　用烏豆白柿鹽煎湯調京墨末服¶
治溺血如注水小腹氣痛(出經驗/良方)¶
　用茶籠内□葉燒灰入麝香少許米飲調下¶
治小便出血(出聖/惠方)¶
<pb:KR3e0067_WYG_215-72b>¶
　用當歸四両細剉酒三升煮取二升頻服亦治遺尿¶
　小便澁¶
又方(出聖/惠方)¶
　用荆棘刺三升水五升煮取三升分三服(棘刺乃/棗針也)¶
白膠方(出時/后方)治尿血¶
　用白膠三両炙水二升煮取一升四合分再服一名¶
　黄明膠¶
治小便出血療五淋方(出聖/惠方)¶
<pb:KR3e0067_WYG_215-73a>¶
　用茅根一把切以水一碗煮半碗服二次愈¶
治無故遺血溺(出本/草)¶
　用船中故竹茹亁末酒服三錢日三服¶
治小便出血(出危/氏方)¶
　用竹茹一大塊水煎服妙¶
療小遺出血條(出危/氏方)¶
　用淡豆䜴一撮煎湯服効酒煮頻服亦可¶
治小便出血(出危/氏方)則小便腹氣秘氣秘則小便難其痛¶
<pb:KR3e0067_WYG_215-73b>¶
　者謂之淋不痛者謂之尿血此方治之此藥能利水¶
　道而不動氣水水道利則清濁分榖藏自止矣¶
　用車前子但曬亁為末每服二錢車前子葉煎湯調¶
　下一方米飲下二錢¶
又方¶
　用海金沙為末以新水汲調下一方用沙糖水調下¶
治尿血方(出聖/惠方)¶
　服益母草汁一升瘥立止一云葎章¶
<pb:KR3e0067_WYG_215-74a>¶
又方(出聖/惠方)¶
　用酒服蒲黄二方寸以日二服水服粥飲亦可調下¶
又方¶
　搗水芹汁服六七合日一服¶
治小便出血¶
　用五蘇散夾五苓散加竹葉薑麥門冬燈心葱頭煎¶
　湯調下¶
治小便後出鮮血數㸃又不疼(出仁/存方)¶
<pb:KR3e0067_WYG_215-74b>¶
　用鏡面草一名螺靨草搗細用蜜水調服○經驗方¶
　陳氏云余在章貢時年二十六忽小便後出鮮血數¶
　㸃不勝驚駭却全不疼如是一月若不飲酒則血少¶
　終不能止有鄉兵告以市醫張康者嘗療此疾遂呼¶
　之來以一器清汁云是草藥添少蜜解以水両服而¶
　愈既厚酧之遂詢其藥名乃鏡面草一名螺靨草藥¶
　其色青翠所在石階縫中多有之徐克安云亦治蟲¶
　牙¶
<pb:KR3e0067_WYG_215-75a>¶
治少便頻數卒然下血不止並不疼痛此縁心中積惡¶
　機謀艱險長懷嫉妬多積忿怒傷損肝心正氣又因¶
　氣傷小腸氣虛血承虛妄虛行故有此疾宜服此方¶
　(出䕶/命方)¶
　　桑寄生(一/両)亁地黄　茯苓(各半/両)人参　羌獨活¶
　　蒲黄(各一/分)甘松　沉香(各二/銖)¶
　右細研羅為末每服三錢以水一盞煎一二沸便㵼¶
　出去滓不拘時服服此藥後其血以安校覺丹田元¶
<pb:KR3e0067_WYG_215-75b>¶
　氣之虛腰膝沉重多困少力者宜喫後方藥以補之¶
　桑寄草生一味為末每服一錢非時煎㸃喫¶
當歸散(出於居土/選竒方)治小便下血不止¶
　　當歸　白芷　川芎　蒲黄(各等/分)¶
　右為末每服二錢温米飲調下¶
栢葉湯(出十便/良方)治小便下血¶
　　生地黄(三/両)白葉(小半/握)黄芩(一/両)阿膠(三/升)¶
　右四味切以水三升煮取七合去滓入膠分作五六¶
<pb:KR3e0067_WYG_215-76a>¶
　服¶
蓯蓉丸(出十便/良方)若小便純血血下則凝亦無痛處惙惙¶
　短氣日就嬴瘦不食此由陽氣不固陰無所守五液¶
　淋下欲絶而身冷者死治虛損宜服¶
　　&KR0693;絲子　肉蓯蓉　亁地黄　鹿茸(各一/両)¶
　右為末酒糊丸如梧桐子大飲下三十丸¶
𤣥胡索散(出活/人書)治尿血¶
　　𤣥胡索(一/両)朴硝(三/分)¶
<pb:KR3e0067_WYG_215-76b>¶
　右為末每服四錢水二盞煎至八分温服¶
犀角地黄湯　治小腸淋瀝出血痛難忍及治心血妄¶
　行衂血等疾¶
　　犀角(半/両)芍藥(二/錢)牡丹皮(半/両)¶
　右三味為粗末入生地黄二寸打碎水一盞同煎至¶
　八分空心服之心血妄行衂血等疾食後臨卧服之¶
　用絲茅根煎湯服余癸丑夏嘗若淋滴之疾出血已¶
　得黄應明授此方數服而愈¶
<pb:KR3e0067_WYG_215-77a>¶
香附地榆湯(出指/南方)治尿血¶
　　香附子(切/)新地榆(切各不/拘多少)¶
　右各濃煎湯一盞先呷附子三口呷地榆湯以盡為¶
　度未効再進¶
蓯蓉丸(出指/南方)治虛損溺血¶
　　肉蓯蓉　&KR0693;絲子　桑螵蛸(半/両)亁地黄　鹿茸(各/一)¶
　　(両/)¶
　右為細末酒糊為丸如梧桐子大每服三十丸鹽湯¶
<pb:KR3e0067_WYG_215-77b>¶
　下¶
　¶
　¶
　¶
　¶
　¶
　¶
　普濟方卷二百十五¶
