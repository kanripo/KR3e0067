# -*- mode: mandoku-view; -*-
#+TITLE: 普濟方
#+DATE: 2015-08-24 23:06:51.329629
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷二百十四
<pb:KR3e0067_WYG_214-1a>¶
欽定四庫全書¶
　普濟方卷二百十四　　明　周王朱橚　撰¶
　　小便淋秘門¶
　　　小便淋秘(附/論)¶
夫熱結中焦則為堅下焦則為溺血令人淋閉不通此¶
多是虛損人服大散下焦客熱所為亦有自然下焦熱¶
者且自小可善候之○凢氣淋之為病溺雖澁常有餘¶
瀝石淋之為病莖中痛溺不得卒出膏淋之為病尿似¶
<pb:KR3e0067_WYG_214-1b>¶
膏自出勞淋之為病勞倦即發痛引氣衝下血淋之為¶
病熱即發甚則尿血治之皆與血淋同凢人候鼻頭色¶
黄小便難也○醫經曰膀胱不利為癃不約為遺尿又¶
云膀胱者州都之官津液藏焉氣化則能出矣人之有¶
生將理失宜役用過度勞傷腎經藏熱熱留膀胱流入¶
脬藏遂成淋病腎藏有寒寒積膀胱注於脬藏小便頻¶
數或遺尿而不禁遂成淋病治之宜辨其寒熱熱者清¶
利之寒者温補之○諸淋所發皆腎虛而膀胱生熱也¶
<pb:KR3e0067_WYG_214-2a>¶
水火不交心腎氣鬰遂使陰陽乖舛清濁相干蓄在下¶
焦故膀胱裏急膏血沙石從小便道出焉於是有欲出¶
淋瀝不斷之狀甚者積寒其間則令人悶絶矣大凢小¶
腸有氣則小便澁小腸有熱則小便痛痛者為血淋不¶
痛者為尿血敗精結者為砂精結敗者為膏金石結為¶
石揣本揆原各從其數也熱劑之法並用流行滯氣疎¶
利小便清解邪熱其餘調平心火此三者之綱領心清¶
則小便自利心平則血不妄行最不可姑息用難氣得¶
<pb:KR3e0067_WYG_214-2b>¶
補而愈脹血得補而愈澁熱得補而愈盛水竇不行加¶
之糓道閉遏未見其有能生者也雖然腎熱虛弱囊中¶
受寒亦有挾冷而小便淋澁者其狀先寒戰而後洩便¶
盖冷氣與正氣交爭冷氣勝則寒戰而成淋正氣勝則¶
寒戰解而得便溺也有胞系轉戾證臍下急痛小便不¶
通凢强忍小便或尿急疾走或飽食忍尿飽食走馬忍¶
尿入房使水氣上逆氣廹於胞故屈戾而得舒張也胞¶
落即殂○腎主水膀胱為之府水儲於膀胱而泄於小¶
<pb:KR3e0067_WYG_214-3a>¶
腸實相通也然小腸獨應於心者盖陰不可以無陽水¶
不可以無火水火旣濟上下相交此榮衛所以流行而¶
水竇閒闔所以不失其司耳惟夫心腎不濟陰陽不調¶
故内外關格而水道澁傳送失度而水道滑熱則不通¶
冷則不禁其熱甚者小便閉而絶無其熱微者小便難¶
而僅有腎與膀胱俱虛客熱乗之故不能制水水挾熱¶
而行澁焉是以數起而溺有餘瀝腎與膀胱俱冷内氣¶
不充故胞中自滑所出多而色白遇夜而盛愈多若夫¶
<pb:KR3e0067_WYG_214-3b>¶
下焦蓄血其與虛勞内損則便溺自遺而不知下焦虛¶
寒不能温制水液則便溺欲出而不禁是皆心不與腎¶
交通故或冷或熱而滑澁隨之矣嘗以清利行之如赤¶
茯苓麥門冬燈心車前子之類是也心氣虛小便滑利¶
以温和益之如乳香益智巴㦸人参之類是也○醫學¶
發明云三難曰脉有太過有不及有陰陽相乗有覆有¶
溢有關有格何謂也語曰關則不得小便格則吐逆關¶
者甚熱之氣格者甚寒之氣是關無出之由故曰關也¶
<pb:KR3e0067_WYG_214-4a>¶
格無入之理故曰格也雖然關以前者陽之動也脉當¶
見九分而浮(天九/也)過者法曰太過减者法曰不及遂上¶
無為溢為外關内格此陰盛之脉也關以後者陰之動¶
也(天/也)脉當見一寸而沉(地十/也)過者法曰太過减者法曰¶
不及遂入無為覆為外關内格此陽乗之脉故曰覆溢¶
是其真藏之脉人不病而死也註曰寒在胸中遏絶不¶
入熱在下焦壅塞不便内經云人迎大四倍於氣口名¶
曰關關則不得小便格則吐逆夫小便者是太陽膀胱¶
<pb:KR3e0067_WYG_214-4b>¶
所主長生於申申者西也西者金也故金能生水金者¶
肺也肺中伏熱水不能生是絶小便之源也人輔相天¶
地膀胱之源自頭項下至於足故曰陽中之陽如渇而¶
小便不通者不得降是也聖人立法皆用清燥金之正¶
化氣薄之藥茯苓猪苓澤㵼琥珀燈心通草車前子瞿¶
麥扁蓄之類皆為淡渗之藥能泄肺火而清肺金滋水¶
之化源也若熱在下焦是絶其流而溺不泄也須用氣¶
味俱厚陰中之陰藥治之昔者長安有大賈王善小便¶
<pb:KR3e0067_WYG_214-5a>¶
不通漸成中滿腹大堅硬如石壅塞之及復脚堅脹破¶
裂出黄水雙睛凸出晝夜不得眠飮食不下痛苦不可¶
名狀趙亷甫蕭文尉輩諸子求治隨徃病家果病人之¶
苦平昔未曽見問因受病之源始病不渇近添嘔噦唾¶
以大盤藥緘示之遍示名題治中滿利小便渗泄之藥¶
悉偹平生不經見者亦多急難措手乃辭歸從夜至旦¶
耿耿不寐窮究其意理忽記素問有云無陽則陰無以¶
生無陰則陽無以化又云膀胱者州都之官津液藏焉¶
<pb:KR3e0067_WYG_214-5b>¶
氣化則能出矣至病小便癃閉是無陰而陽氣不化者¶
也凢謂小便之藥皆淡味渗泄為陽是氣藥陽中之陰¶
非地方之寒水陰之中陰所化者也此乃奉養太過高¶
粱積熱損北方之陰腎水不足膀胱腎之室久而亁涸¶
小便不化火又逆上而為嘔噦非隔上所生也獨為關¶
非格病也盖此老人日熱在下焦損塞不便須治關格¶
之法今病内關外格之病悉具死在旦夕且下焦未易¶
愈隨先治其北方寒水兼進大苦寒氣味厚藥黄栢知¶
<pb:KR3e0067_WYG_214-6a>¶
母桂為引用丸如桐子大滚湯下二百丸少時來報須¶
臾如刀刺前陰火燒之痛溺出如暴泉湧出卧具皆濕¶
床復沉流顧盻之間腫脹消散凢大人小兒病沙石淋¶
及五種淋澁癃閉并臍腹痛益元散主之以長流水調¶
下盖因熱在膀胱燥其津液故俗謂冷淋者天下之通¶
弊也五花散减桂加益元散名淡渗散¶
　　　方¶
琥珀茯苓丸　治膀胱經積熱以致小便瀝閉淋澁¶
<pb:KR3e0067_WYG_214-6b>¶
　　琥珀(另研/細)滑石(用桂府/者研細)知母(去皮/頭)黄栢(去粗/皮)蛤粉¶
　　　赤茯苓(去/皮)川木通(去/皮)當歸　澤㵼(去頭各/二両)人参¶
　　　山梔子仁　赤芍藥　白术　猪苓(去/皮)黄連¶
　　大黄　黄苓　瞿麥　扁蓄　木香¶
　右為末同琥珀滑石蛤粉和均滳水和丸如桐子大¶
　每服四錢早辰空心用温白湯送下¶
引水散　治小水秘澁不快或不通¶
　　石燕　海馬　海蛤　滑石　琥珀　赤茯苓¶
<pb:KR3e0067_WYG_214-7a>¶
　　川木通　通草　澤㵼　猪苓　車前子(微/炒)茴香¶
　　　瞿麥穗　扁蓄　忘憂根　木香　白丁香¶
　　越桃(炒係山/梔子仁)苦葶藶(紙襯/炒)鬼棘針(各一/両)¶
　右除石燕海馬外各一両同為麄散每服五錢水一¶
　盞半燈心三十莖同煎取清汁八分入麝香一匙拌¶
　匀放温食前服麝香少許亦可¶
地膚子湯(出三/因方)能治下焦熱結小便赤黄不利數起出¶
　少莖痛或血出瘟病後飮熱及霍亂後當風取凉過¶
<pb:KR3e0067_WYG_214-7b>¶
　度飮酒房勞及行路冐熱冷飮逐熱熱結下焦及藥¶
　石熱動關格小腹堅脬脹如斗諸如此淋悉皆治之¶
　　地膚子(三両一/作草)知母(五錢/研)黄芩(五錢/切)猪苓(五錢/切)瞿¶
　　麥(五錢/炒)枳實(五錢/研)升麻(五/錢)通草(五錢/切)葵子(五錢/研)海¶
　　藻(洗净/五錢)¶
　右㕮咀以水一斗煮取三升分三服大小便皆閉者¶
　加大黄三両女人房勞腎中有熱小便難不利小腸¶
　痛脉沉細加猪腎一具若加腎可用水一斗半先煮¶
<pb:KR3e0067_WYG_214-8a>¶
　腎取一斗汁然後納藥煎一方不用枳實一方用生¶
　姜煎忌食甘草¶
通草湯(出危/氏方)専治諸淋¶
　　通草(二両/切)王不留行(五錢/切)葵子(二両/研)茅根(二両/切)桃¶
　　膠(二/両)瞿麥(二両/炒)當歸身(一両/切)蒲黄(一両/研)滑石(一両/研)¶
　　甘草(炙半/夂)¶
　右㕮咀每服四錢水一盞半姜五片煎八分去滓温¶
　服不拘時候¶
<pb:KR3e0067_WYG_214-8b>¶
石韋散　治腎氣不足膀胱有熱水道不通淋瀝不宣¶
　出少起數臍腹急痛蓄作有時勞倦即發或尿如豆¶
　汁或便出沙石¶
　　當歸身　瞿麥麺　葵子　脂石韋　木通稍¶
　　白芍藥　生白术　飛滑石　王不留行　炙甘¶
　　草(各等/分)¶
　右為末每服二錢煎小麥湯調下食前日二三服一¶
　方治百種淋宻淋熱淋勞淋小便澁脬中滿小腹急¶
<pb:KR3e0067_WYG_214-9a>¶
　痛當歸水煎服¶
十味滑石湯(出聖/恵方)専治患淋來積年比醫治不能得痊¶
　或治十日一發即有可時今年因病更頻數至二十¶
　日來不止¶
　　滑石　冬葵子　瞿麥　脂石韋(各五/分)蒲黄　陳¶
　　橘皮　芍藥　白茯苓(一方用/赤茯苓)芒硝　子芩¶
　右搗篩為散空腹煮飮子服方寸日二服漸加至一¶
　大鍾忌熱麵炙肉醋蒜等一方粥飲服¶
<pb:KR3e0067_WYG_214-9b>¶
飮子方¶
　　桑白皮　白通草　百合　白茅根(十枝/新者)¶
　右調剉以水四升煮取二升去滓温下散藥口亁渇¶
　含服之亦得¶
潦淋散¶
　　石韋　大䖝魄　滑石　茯苓　全當歸　芍藥¶
　　　黄芩　冬葵子　亂髪(三/團)瞿麥¶
　右為散服方寸匕日二服忌酒麵炙肉油膩蒜鱠酢¶
<pb:KR3e0067_WYG_214-10a>¶
　及忌熱物¶
沉香琥珀散　治諸淋澁不通皆可服¶
　　琥珀屑　忘憂根　白通草　小茴香　大扁蓄¶
　　　木通梢　血竭　滑石　海金沙　木香(各半/両)¶
　右為麄末每服一両水二盞半燈心一把竹葉十片¶
　連根葱白三枝同煎七分去滓温服空心食前如便¶
　塊加大黄五錢水道澁痛加山梔子五錢淋血加生¶
　地黄一両暴流水更加極驗¶
<pb:KR3e0067_WYG_214-10b>¶
海金沙散　治五淋澁痛¶
　　澤㵼(五錢/研)滑石(研水/飛)猪苓(五錢/切)海金沙(五錢/研)脂石¶
　　韋　净桂肉(一錢/去皮)白术　甘草　赤茯苓　芍藥¶
　右為末每服三錢水一盞燈心同煎七分空心温服¶
参耆湯　治心虛客熱乗之小便澁數而瀝¶
　　赤茯苓(三分/半)生亁地黄(二分/半)綿黄耆(二分/半)桑螵蛸¶
　　(二分/半)地骨皮(二分/半)人参(二分/半)北五味子(二分/半)甘草¶
　　(炙二/分半)¶
<pb:KR3e0067_WYG_214-11a>¶
　右剉散每服三錢井水一盞煎臨熱入燈心二十一¶
　莖去滓温服¶
療淋方¶
　　茯苓(打碎/切)地骨皮　生甘草(切去/稍)黄芩　前胡(各/二)¶
　　(両/)生薑(切去/皮)麥門冬　青竹葉(五十/片)蒲黄(各等/分)¶
　右切以水九升煮取二升六合去滓分為三服服别¶
　相去如人行七八里忌熱麵油膩海藻菘菜酢物¶
療治諸種淋¶
<pb:KR3e0067_WYG_214-11b>¶
　　榆皮(打/碎)車前子(各二/両)冬𤓰子(一/升)鯉魚齒(二十/個)桃膠¶
　　　白通草(去稍/切)地麥(各二/両)瞿麥(一/両)¶
　右㕮咀以水一斗煮取三升分三服日三¶
療治五勞七傷八風十二痺勞結為血淋熱結為肉淋¶
　小便不通莖中及小腹痛不可忍者¶
　　滑石(研水/飛)桂心木　冬葵子(炒研/細)王不留行　通¶
　　草(一方作/木通)車前子(各二/分)甘遂　石韋¶
　右為散以蔴子飮五合和服方寸匕日三尿沙石出¶
<pb:KR3e0067_WYG_214-12a>¶
　効一方加白榆皮三分¶
五淋散　治膀胱有熱水道不通淋瀝不宣臍腹急痛或¶
　尿如豆汁便如沙石淋膏尿血並宜服¶
　　山茵蔯(二両/去根)淡竹葉(洗去/泥)木通稍　赤茯苓　飛¶
　　滑石　炙甘草　赤芍藥　山梔子(各等/分)¶
　右㕮咀每服三錢水一盞煎服一方加當歸除木通¶
　滑石曽有人淋而至血片痛甚空心鹽湯吞鷄蘇丸¶
　及觀其方用藥有理¶
<pb:KR3e0067_WYG_214-12b>¶
八正散　治小便赤澁或癃閉不通及熱淋血並宜服¶
　之¶
　　大黄麵　瞿麥穗　木通　飛滑石　大扁蓄(各/等)¶
　　(分/)車前子(微炒/研)山梔子(酒焙/研)甘草¶
　右為末入燈心同前小兒少少與之¶
療治黄胆後小便淋瀝方¶
　　猪腎　白茯苓　瞿麥穗　車前子(微炒/研)黄芥(各/等)¶
　　(分/)椒目　川澤㵼　地膚子¶
<pb:KR3e0067_WYG_214-13a>¶
　右㕮咀水二斗煮車前取一斗六升去滓下猪腎煮¶
　取一斗三升去腎下藥煮取三升分三服¶
石韋湯　治氣壅關格不通小便淋結臍下悶¶
　　石韋(研細/末)徐長卿(切研/細)茅根節　木通稍　冬葵¶
　　子(炒研/細)滑石(研水/飛)瞿麥穗　生檳榔¶
　右㕮咀如蔴豆大每服五錢七分水一盞半煎七分¶
　去滓下䃼硝末一錢煎温服空心食前日二¶
療治諸種淋方¶
<pb:KR3e0067_WYG_214-13b>¶
　　葵根(去泥/洗净)茅根節　石首魚頭夾　炙甘草(切去/稍)¶
　　通草稍　貝子　大麻根¶
　右㕮咀以水一斗二升煮取五升分五服日三夜二¶
　亦治石淋病¶
琥珀散　治五淋¶
　　滑石(研水/飛)琥珀屑　木通　全當歸　廣木香¶
　　鬰金　大扁竹(各一/両)¶
　右為末每服三五錢用蘆葦葉同煎食後日三服¶
<pb:KR3e0067_WYG_214-14a>¶
導赤丸　治心腎氣鬰膀胱有熱小便淋痛及諸熱壅¶
　滯¶
　　生亁地黄(切研/細)木通稍　山梔子(炒研/細)赤茯苓¶
　　赤芍藥　飛滑石　生大黄(各一/両)¶
　右為末煉蜜丸桐子大每服二十丸食後前導赤散¶
　送下熱水亦得¶
榆皮湯　治療淋¶
　　瞿麥(二両/炒)防葵(一両/切)榆白皮(一両/研)葵子(一両/研)滑石¶
<pb:KR3e0067_WYG_214-14b>¶
　　(二両一/方四両)甘草(一両一方/二両炙)黄芩(一両一/方二両)¶
　右切以水一斗煮取三升分二服忌海藻菘菜一方¶
　無防葵¶
海金沙散　治小便淋瀝及下焦濕熱氣不施化或五¶
　種淋疾癃閉不通¶
　　木通稍　瞿麥穗(炒研/細)滑石(細/研)白通草(各両/半)杏仁¶
　　(酒浸去皮麩/炒黄一両)¶
　右為末每服五錢水一盞半燈心二十莖同煎七分¶
<pb:KR3e0067_WYG_214-15a>¶
　去滓食前温服¶
又治痛方¶
　　滑石(研水/飛)白术(切研/細)貝母　白茯苓　川通草(各一/兩)¶
　右為散酒服日二服十日瘥¶
治淋疾¶
　用石燕子七個搗黍米粒大新桑根白皮三両剉如¶
　豆粒同拌勻分作七貼用水一盞煎一貼取半去滓¶
　温服空心午前至夜各一服¶
<pb:KR3e0067_WYG_214-15b>¶
五淋散　治腎氣不足膀胱有熱水道不通淋瀝不宣¶
　出少起多臍腹急痛蓄作有時勞倦即發或尿如豆¶
　汁或沙石或淋如膏或熱淋便血並皆治之¶
　　山梔仁　赤芍藥　甘草(生/用)全當歸(五/両)赤茯苓(六/両)¶
　右為末每服二錢水一盞煎八分空心食前服或以¶
　五苓散和之用竹園安門冬草葱頭燈心煎湯調下¶
　一方有黄芩¶
葵子散　療淋利小便¶
<pb:KR3e0067_WYG_214-16a>¶
　　葵子(半/斤)滑石(二/両)石南葉(一/両)地榆(三/両)石韋(一/両)通草(二/両)¶
　右為散飮服方寸日三服良¶
六味湯　治小便淋瀝此病有數種有石淋有熱淋有¶
　氣淋氣淋者氣壅塞小便不通遂成淋此病自須依¶
　前治氣水氣法石淋者縁先服石石氣不散壅濁生¶
　熱故成石淋熱淋者體氣生熱更縁石飮將息傷熱熱¶
　氣灼灼遂成熱淋更無餘候但若體氣熱小便澁出¶
　處酸灑宜服¶
<pb:KR3e0067_WYG_214-16b>¶
　　瞿麥穗(微炒/研)冬葵子(一升/炒)榆白皮(切一/升)白茅根(切/一)¶
　　(升/)石韋(四両/切)桑白皮(六両/切)¶
　右切以水一斗煮取三升去滓温分三服如人行十¶
　里久服三五劑後宜合大䖝魄五味散服佳¶
五味散¶
　　大䖝魄(六両/研)石韋(三両/研)瞿麥穗(四両/炒)冬葵子(三両/研)¶
　　茯苓(六両/切)¶
　右為末煮桑根白皮作飮子初服一升寸匕日再服¶
<pb:KR3e0067_WYG_214-17a>¶
　稍加至三七忌酢物¶
赤葵湯　治小便微痛漸難欲出不出痛不可忍者¶
　　赤茯苓　冬葵子　脂石韋　川澤㵼　大白术¶
　　(各等/分)¶
　右為細末每服三錢水一盞煎七分温服¶
車前子散　治諸淋小便痛不可忍¶
　　車前子(半両/生)淡竹葉(去泥/洗)荆芥穗　赤茯苓　燈¶
　　心¶
<pb:KR3e0067_WYG_214-17b>¶
　右分作二劑多用新汲水煎任意服¶
猪苓湯　治五淋傷風感寒脉浮發熱渇欲飮水小便¶
　不利¶
　　猪苓(一両/切)赤茯苓(一/両)真阿膠(五/錢)川澤㵼(五錢/切)白滑¶
　　石(一/両)¶
　右剉散每服五錢水一盞半煎温服不拘時候¶
瞑眩膏　治諸淋痛不可忍受及沙石淋¶
　用大羅蔔切一指厚四五片好白蜜淹一時安净鐵¶
<pb:KR3e0067_WYG_214-18a>¶
　鏟上慢火炙乾則又蘸蜜取盡二兩蜜畨覆炙令香¶
　軟不可焦俟温細嚼以鹽湯一盞送下立効¶
滑石湯　療淋¶
　　滑石(研水/飛)榆白皮(炒微/研)地膚草　冬葵子　脂石¶
　　韋(各二/両)¶
　右切以水一斗煮取四升分四服日再服甚良¶
諸般淋病¶
　用桃膠水浸一宿天明只服其水¶
<pb:KR3e0067_WYG_214-18b>¶
治五淋皆腎虛所致雖病久服之必愈¶
　　琥珀(一/分)澤㵼(一/分)石鷰子(半両/生研)海金沙(半/両)葵菜子(一/分)¶
　右為末每服三錢用新取桑白皮濃煎湯調下食前¶
　空心日進三服如淋退可便服八味丸補之忌炙煿¶
　房事熱酒酸物等應下膏血沙石淋脹悶者服之如¶
　神每疾作飮食嘔吐者服之妙¶
琥珀散　治五淋澁痛小便有濃血出¶
　　琥珀屑　海金沙(研極/細)没藥(研極/細)蒲黄(各一/両)¶
<pb:KR3e0067_WYG_214-19a>¶
　右為末每服三錢食前濃煎蕈草根湯調下日二服¶
治淋痛方¶
　　葵子(炒研/細)茯苓　大白术　全當歸(各二/両)¶
　右㕮咀以水七升煮取二升分三服日三¶
利水散　治各證隨用後湯下¶
　　山梔子(微炒/研)白藥子　飛滑石　川木通(各半/分)¶
　右為末每服一錢血淋酸漿甘草煎湯下石淋燈心¶
　湯下沙石淋木通湯下冷淋新汲水下¶
<pb:KR3e0067_WYG_214-19b>¶
治淋澁¶
　　黄連(呉茱/萸炒)赤芍藥　廣陳皮(黄酒/炒)地骨皮(各等/分)¶
　右為粗末水煎四錢温服量人大小服¶
秋石丸　治濁氣干清精散而成膏淋黄赤白黯如汁¶
　　肥膏油(蜜之/狀)白茯苓(一両/研)桑螵蛸(蜜/炙)秋石(五錢/研)鹿¶
　　角膠(搗碎炒黄焦米/粒大各半両)¶
　右為末研和糕糊丸梧桐子大每服五十丸人参煎¶
　湯下¶
<pb:KR3e0067_WYG_214-20a>¶
葵花散(出衛生/實鑑方)専治小便淋瀝¶
　用葵花根洗净剉水煎三五沸服立愈¶
治諸種淋方¶
　用白沙三升熬令極熱以酒三升淋取汁服立愈¶
療五淋方　夫五淋者石淋氣膏淋勞淋熱淋血淋也¶
　石淋之為病小便莖中痛尿不得卒出時時出痛引¶
　小腹膀胱裏急氣淋之為病小便難常有餘瀝膏淋¶
　之為病尿似膏自出小腹膀胱裏急勞淋之為病倦¶
<pb:KR3e0067_WYG_214-20b>¶
　即發痛引氣衝小便不利熱淋之為病熱即發其尿¶
　血後如豆汁狀蓄作有時五淋各異療方用雜故不¶
　載也¶
　　䗪蟲(五分熬一/方作虫蟲)班蝥(一分/研)地膽(四分/研)猪苓(一/錢)¶
　右為散每服四分日進三服夜二服但小腹有熱者¶
　去猪苓服藥二日後以器盛小便當有所下肉淋者¶
　卒下肉血淋者下如脉如繩若如膿肉氣淋者下如¶
　羮上肥石淋下石或下沙劇者十日即愈禁食羮猪¶
<pb:KR3e0067_WYG_214-21a>¶
　肉生冷魚葱鹽醋以少小麥汁服之良¶
治淋¶
　　酸棗仁(二両/半)金櫻(二両/半)杜仲(二両/半)兎絲子(二/両)¶
　右用山藥四両為糊丸硃砂為衣空心鹽湯酒任下¶
滑石散(方見本門/熱淋類)能治百種淋寒淋熱勞淋小便淋澁¶
　脬中渫脹急痛者宜服之¶
銹刀散　治一切淋澁服藥未効¶
　用銹刀一口多年者最佳用一石塊磨以盆内碗盛¶
<pb:KR3e0067_WYG_214-21b>¶
　水磨之澄清毎服半盞或一盞不拘時服一方磨剪¶
　刀水交股水一盞服即通¶
治五淋(出海/上方)¶
　　川續斷(一両/切)貝齒(半両/研)茴香(二分/研)甘草(一両/研)¶
　右為末每服三錢水一盞煎七分温服¶
治尿淋痛(出儒門/事親)¶
　　益元散(二/錢)茴香(二分/研)¶
　右為末水煎服之¶
<pb:KR3e0067_WYG_214-22a>¶
火府丹　治心經藴熱小便赤少五淋澁痛(方見/本門)¶
朴硝散　治五淋¶
　　朴硝(五分/研)海金沙(一錢/研)皂角(三/分)¶
　右為末沙糖井花水調下¶
榆白皮散　治諸淋水道澁痛¶
　　榆白皮　瞿麥　甘草¶
　右為末熱水調下半錢如血淋加蒲黄熱湯服¶
治小便淋澁痛¶
<pb:KR3e0067_WYG_214-22b>¶
　　羊角葱　小童尿　黄土¶
　右一處搗為泥作餅子先以鹽不拘多少炒過放在¶
　臍窩内揉出汗後用前三味餅子盖了緋絹捻定須¶
　臾小便出如赤水効¶
分清飮(出簡/易方)専治五淋如神¶
　　苧麻根　白茯苓　赤藤¶
　右為末每服一大錢百沸湯調下¶
導赤散　治心虛藴熱小便赤澁或成淋瀝¶
<pb:KR3e0067_WYG_214-23a>¶
　　生亁地黄　木通　甘草(各等/分)¶
　右剉散每服三錢竹葉十片煎不拘時服¶
治淋疾數年不愈者(出危/氏方)¶
　用四君子湯去甘草每服三錢水一盞煎服¶
滑石散　治小兒淋澁疼痛不通¶
　　滑石(碎/)海金沙　木通(剉各/等分)¶
　右為散每服二錢濃煎燈心湯調下空心服¶
近効療淋方¶
<pb:KR3e0067_WYG_214-23b>¶
　　人参(六/分)厚朴(三分/炙)粟米(二/合)¶
　右切以水三升煮取汁七分新布絞去滓分三服温¶
　服别相去如行七八里久忌食生冷等物¶
治小便淋澁或有血¶
　以赤根樓葱近根截三寸許安臍中以炙七壯¶
神保丸(出永類/鈴方)大凢水道不行其本在腎合用牽牛及¶
　澤㵼其本在肺合用葶藶桑皮二者兼行必治中病¶
　其間更以木通滑石佐之又能透達雖然大便小便¶
<pb:KR3e0067_WYG_214-24a>¶
　脉絡相貫也人有多曰小便不通但用神保丸比葶¶
　丸軰大㵼數行小腸自利¶
抵聖散(一名信/効散)専治五淋¶
　　檳榔(麵煨三錢/或五錢)赤芍藥(一/両)¶
　右為末每服三錢水一大盞煎至七分去滓熱服一¶
　方加燈心五莖煎空心服¶
倒換散　治無問新久癃閉不通小腹急痛¶
　　大黄　荆芥¶
<pb:KR3e0067_WYG_214-24b>¶
　右各另為末每服一二錢温水調下臨時加减¶
治結成腫實未潰小便不通者¶
　用葱白不拘多少碎切入麻油内煎令黑色去葱不¶
　用只收油起微熱通手逐旋塗上自消¶
車前子散(出經驗/良方)治諸淋閉澁不通者大抵諸淋腎與¶
　膀胱熱也腎與膀胱為表裏俱屬於隂水水入小脬¶
　中行於陰為小便也腎氣不通於陰水液之道路膀¶
　胱為津液之府津液内溢流於腎水道不通停積於¶
<pb:KR3e0067_WYG_214-25a>¶
　脬腎熱而氣澁故水道不利小便澁故謂之淋其狀¶
　小便數而出少小腹引臍急痛又有石淋氣淋血淋¶
　行證殊異主療不同今以治之¶
　　車前子　滑石(各一/両)¶
　右為末米飮調下半錢食前日三服一方塗臍四畔¶
　約四寸水和調妙服亦可¶
二神散(出直/指方)専治諸淋急痛¶
　　黄色海金沙(七錢/半)滑石(半/両)¶
<pb:KR3e0067_WYG_214-25b>¶
　右為細末每服二錢半多用燈心木通麥門冬草新¶
　水煎入蜜調下¶
白薇散(出危/氏方)専治血淋熱淋¶
　　白薇(擇良/者)芍藥(各等/分)¶
　右為末每服二錢酒調下立効或加檳榔¶
治五淋¶
　　真定器(火燒存性研/為細末一両)生熟地黄末(各一/両)¶
　右每抄定器末一錢地黄各半錢煎木通湯調下不¶
<pb:KR3e0067_WYG_214-26a>¶
　拘時候服神効¶
治五淋¶
　用石决明去麄殻研細如有硬如石者即添杉木節¶
　為末用熱水調七錢七分¶
治小便淋瀝或有或無¶
　用大蒜一個紙包煨過露一夜來日空心用新水送¶
　下¶
苦杕散　治沙淋諸淋毎溺時器中剥有聲痛楚不堪¶
<pb:KR3e0067_WYG_214-26b>¶
　用杜牛膝净洗碎之凢一合用水五盞煎耗其四而¶
　留其一去滓以麝香乳香少許研調服又用單酒濃¶
　煎下亦可¶
乳石散　治血淋及五淋等韓安伯叅議名元脩尊人¶
　冐患此疾數日痛楚不可言服之遂愈¶
　右煉乳香中夾石者研細以米飲下或麥門冬湯調¶
　下毎服以饑飽適中時服空心亦可¶
治淋¶
<pb:KR3e0067_WYG_214-27a>¶
　用生續斷絞取汁服之是馬前根¶
治氣腫關格不通小便淋結臍下妨悶無痛¶
　用滑石八分研水麵以水五大合和攪頓服又蝦蟇¶
　小者有毒人小便秘澁臍下疼痛至死者以生䜴一¶
　合投新水半碗浸令水濃頓飲之愈¶
理淋方¶
　用赤小豆三合慢火炒肉為末煨葱一莖細剉煖酒¶
　調二錢温服男女人熱淋並療¶
<pb:KR3e0067_WYG_214-27b>¶
治疥淋¶
　用石灰汁洗之自好¶
治五淋¶
　用鷰尿取末以冷水服五錢旦服至食時當尿尿石¶
　出¶
治淋疾¶
　以雲母温水和服三錢¶
治淋渇¶
<pb:KR3e0067_WYG_214-28a>¶
　用石鍾乳𢷬節篩白練裏之合諸藥草漬酒服¶
透格散　治五種淋疾勞淋血淋氣淋熱淋石淋及小¶
　便不通至甚者一名消石方¶
　用消石一両不夾泥土雪白者生研為細末每服二¶
　錢諸淋各依湯便如後勞倦虛損則發小便不出小¶
　腹急痛葵子末煎湯下痛後便須服補虛丸散血淋¶
　小便不出時時下血疼痛滿急熱淋小便赤色淋瀝¶
　不快臍下急痛並用冷水調下氣淋小腹滿急尿後¶
<pb:KR3e0067_WYG_214-28b>¶
　常有餘瀝木通煎湯温調下石淋莖内痛尿不能出¶
　内引小腹急脹疼痛尿下沙石令人悶絶將藥末先¶
　入鍋子内隔紙炒至紙焦為度再研令細用温水調¶
　下小便不通瞿麥湯下諸淋並只以冷水調下並空¶
　心下先調使藥消散即服之更以湯送下服調藥末¶
　効者服此立愈一方血淋山梔子仁煎湯調下熱淋¶
　小便赤黄芩煎湯調下氣淋滑石湯下沙淋桑白皮¶
　煎湯下¶
<pb:KR3e0067_WYG_214-29a>¶
利五淋治不眠療齁¶
　用榆白皮陰乾後焙杵為末每日朝夜用水五合末¶
　二錢煎如膠服瘥¶
又方¶
　用烏石丸煎汁冷服之并止小便¶
治五淋小便赤少莖中疼痛¶
　用冬麻子一升杵研濾汁二升和米三合煮粥着葱¶
　椒及熱煮空心服之¶
<pb:KR3e0067_WYG_214-29b>¶
治諸淋¶
　用馬莧飲汁服之¶
治淋¶
　用繁縷草滿両手握水煮服之¶
又方¶
　取牛耳中毛燒取半盞水服瘥一方用尾燒灰服¶
又方¶
　取石首魚腦中枕骨燒為末飲下水服亦可¶
<pb:KR3e0067_WYG_214-30a>¶
治小便不利膀胱脹水氣流腫及胞轉方¶
　用水上浮萍曝亁為末服方寸日三¶
地髓湯　治五淋小便不利莖中痛欲絶¶
　用牛膝濃煎汁飲極効酒煎亦可一方以根煮服之¶
　一方槌破每両用水二盞煎至一盞去滓一日五服¶
　○有葉朝議親人患血淋流下小便盆内凝如狗溺¶
　久而有變如䑕但無足耳百治不瘥遇一村醫言服¶
　此藥雖未愈而血色漸淡久乃復舊後十年其病再¶
<pb:KR3e0067_WYG_214-30b>¶
　作又服此藥瘥矣經驗方陳氏云予在臨汀妻黨方¶
　守夷吾以其編類集要方見示遂刋於郡齊後卾渚¶
　得九江守王南强書云老人久苦此淋疾百藥不効¶
　偶見臨汀禁要方中用牛膝者服之而愈乃致謝云¶
　常聞郡邸有苦此者再試亦驗因檢本草自載牛膝¶
　治小便不利莖中痛欲死却用酒煮取飲今再拈出¶
　表其神効¶
治五種淋及淋下血二升者¶
<pb:KR3e0067_WYG_214-31a>¶
　用苧麻根両莖切碎以水一碗半煎取半碗頻服即¶
　通大妙一方用砂石水調下¶
髮灰散　治白淋大小便不通¶
　以亂髪燒灰水服之¶
又方　治咳嗽五淋大小便不通小兒驚癎止血鼻衂¶
　以髮燒灰吹内立已¶
治乳右發動小便淋瀝不通心神悶亂兼治氣淋¶
　用船底青苔如半鷄子大以水一大盞煎五分去滓¶
<pb:KR3e0067_WYG_214-31b>¶
　温服日三四服¶
酸漿酒方　治小便不通氣滿悶及治卒患諸淋遺淋¶
　瀝不止小便赤澁疼痛¶
　用酸漿草一握研取自然汁與醇酒相拌和服立通¶
　不飲酒用甘草三寸生薑一棗大剉同研用井花水¶
　五分盞濾取汁和服亦得¶
療莖中淋有石方¶
　取鷄屎白半觔曝亁熬令香𢷬篩為末散酒服酩酊¶
<pb:KR3e0067_WYG_214-32a>¶
　日三服到一二日當下石便當於器中尿石下為驗¶
又療淋澁所不能療者神方¶
　取葛上亭長折斷腹腹中有白子如小米長二三分¶
　取着白板子上陰亁燥一二日藥成若有人患十年¶
　淋服三板八九年以還服二板服時以水着小盃中¶
　如棗許納藥盃中半食頃以𤓰甲研當令扁扁見如¶
　水中仰頭令人㵼入咽喉中勿令近牙近則着牙齒¶
　間不盡得入咽之也藥雖微小下喉自覺至下焦淋¶
<pb:KR3e0067_WYG_214-32b>¶
　所有頃藥作大煩急不可堪者飲麥亁飯汁藥性即¶
　止也若無麥亁飯汁但水亦可耳老小服三分一曰¶
　藥當下淋疾如膿血連連爾石去者或如指頭或青¶
　或黄男女服之皆水道去并療婦人産生後餘疾積¶
　聚或成帯下服之皆愈此䖝正月二月為莞青三月¶
　為王不留行四月五月六月為葛上亭長七月為班¶
　貓九月十月為地膽隨時變耳亭長時頭當赤身黒¶
　若藥不攻淋不下以意節度更増服之¶
<pb:KR3e0067_WYG_214-33a>¶
治淋漓¶
　用水芹菜白根者去葉搗汁井水調下¶
理氣熱淋疾小便數急痛小腹虛滿¶
　用通草煎湯并葱食之効¶
治尿不出方¶
　用白鹽以濕紙裹燒成白花吹入之効¶
八味丸(方見本門/小便難類)治熱淋血淋¶
　用八味丸加燈心車前子煎不拘時候服¶
<pb:KR3e0067_WYG_214-33b>¶
木香燈草丸　治小便澁滯或濃溺不通及陰莖中痛¶
　　木香　紅花　燈草(各三/両)¶
　右為末糯米酒打糊丸梧桐子大每服七十丸温酒¶
　下食前日進三服¶
瞿麥散(一名石/韋散)治五淋(方見/本門)¶
治諸淋痛方¶
　取猪脂酒三合日三小兒服一合臘月者¶
石韋散　治諸淋及小便不利陰中痛日數十度起此¶
<pb:KR3e0067_WYG_214-34a>¶
　皆勞損虛所致¶
　　石韋(去/皮)滑石　瞿麥　王不留行　葵子(各二/両)¶
　右為散每服方寸每日三服一方加滑石五両無王¶
　不留行一方治勞淋莖中疼痛日夜數起用葱白湯¶
　調下¶
薑黄散　治五般淋¶
　　薑黄　滑石(各二十/八両)木通(十八/両)¶
　右件為細末每服一錢水一盞煎七分温下日三服¶
<pb:KR3e0067_WYG_214-34b>¶
通草散　治腎氣不足膀胱有熱水道不通淋瀝沙石¶
　痛不可忍或出鮮血並皆治之¶
　　通草(二/両)白芍(一/両)王不留行(半/両)甘遂(三/錢)石韋(一/両)葵子¶
　　(一両/半)滑石(半/両)蒲黄(一/両)桂心(一/両)¶
　右件為末每服三錢沸湯調下¶
治五淋通利琥珀散¶
　　真琥珀　薄荷　生薑　生地黄　車前子(各二/兩)藕¶
　　節(五/叚)¶
<pb:KR3e0067_WYG_214-35a>¶
　右研為末取汁調服一服愈甚者再服皂角酒下¶
治淋方¶
　　皂角刺　破故紙(等/分)¶
　右件為細末以無灰酒調下¶
香白芷散　治五淋經驗¶
　　白芷　鬰金　滑石(各一/両)¶
　右為末每服一錢沙石血淋用竹葉灰温酒調下甚¶
　者二服瘥¶
<pb:KR3e0067_WYG_214-35b>¶
参苓琥珀湯　治小便淋瀝莖中痛不可忍相引脇下¶
　痛¶
　　川楝子　生甘草　人参　𤣥胡索　茯苓　澤¶
　　㵼　琥珀　當歸稍　柴胡¶
　右件㕮咀作一服長流水三盞煎至一盞去滓温服¶
　空心食前數服大效中統三年六月中黄明之小便¶
　淋瀝莖中痛不可忍相引脇下痛制以参苓琥珀湯¶
　治之中書右丞相合剰合孫病小便數而欠晝夜二¶
<pb:KR3e0067_WYG_214-36a>¶
　十餘行臍腹脹滿腰脚沉疰不得安卧至元癸未季¶
　春下旬一日奉勅治之遂徃診視脉得沉緩時時帯¶
　數嘗記小便不利有三不可一槪而論津液偏渗於¶
　腸胃大便洩㵼而小便澁少者一也宜分利而已熱¶
　摶下焦隨濕而不行者二也必渗洩乃愈脾胃氣澁¶
　不能通調水調下輸膀胱化者三也可順氣令施化¶
　而出右丞公平日膏梁濕熱内蓄不得施化膀胱竅¶
　澁是以起數而見少也非渗洩分利則不能快利遂¶
<pb:KR3e0067_WYG_214-36b>¶
　治一方名曰茯苓琥珀湯内經曰甘緩而淡渗熱摶¶
　而津液内蓄臍腹脹滿當須緩之洩之必以亁淡為¶
　主是以茯苓為君滑石甘寒以利竅澁猪苓琥珀之¶
　淡以渗洩利水道故以三味為臣脾惡濕氣内蓄則¶
　脾氣不治益俾勝濕必以甘為助故以甘草白术為¶
　佐鹹入腎鹹味下洩為陰澤㵼之鹹以㵼伏水腎惡¶
　燥急食辛以潤之津液不行以辛散之桂枝味辛散¶
　濕以潤燥此為因用故以二味為使煎長流甘爛水¶
<pb:KR3e0067_WYG_214-37a>¶
　使不助其腎氣大作湯劑令直達於下而急速也両¶
　服减半旬日自愈¶
茯苓琥珀湯¶
　　茯苓　琥珀　澤㵼　猪苓　滑石　白术　甘¶
　　草　桂心¶
　右為末每服五錢煎長流甘爛水一盞調下空心食¶
　前待少時以羙膳壓之¶
治諸般淋¶
<pb:KR3e0067_WYG_214-37b>¶
　以熬鹽熱熨小腹¶
青麻湯　治淋瘀血及下血不止¶
　用青麻根一十七根洗去土以水五升煮取三升冷¶
　服分六服¶
治五淋(出本/草)¶
　用虎杖不計多少為末每服二錢用飯飲下不拘時¶
　服¶
治淋瀝疾(出本/草)¶
<pb:KR3e0067_WYG_214-38a>¶
　以白蒿燒淋灰煎服¶
下五淋¶
　以紫荆木濃煮汁服之¶
主五淋(出本/草)¶
　取燈心草根及苖生煮服之或以敗席煮服之更良¶
治淋(出本/草)¶
　以黄芩四両袋貯之水五升煮三升分三服¶
下淋(出本/草)¶
<pb:KR3e0067_WYG_214-38b>¶
　以霹靂碪磨服之亦煮服¶
除淋(出本/草)¶
　以菩薩石用水磨之服¶
治脬腫小便澁少精(出本/草)¶
　以肥狗肉五觔熟蒸空腹喫之¶
治小便不利臍下結氣(出本/草)¶
　以石蓴煮汁飲之¶
治卒小便淋瀝痛(出本/草)¶
<pb:KR3e0067_WYG_214-39a>¶
　用紫草両握羅為散每服於食前以井水調下二錢¶
　治淋澁産後同¶
主氣喘促脬腫小便澁(出本/草)¶
　以杏仁一両去尖皮熬研和煮粥極熱空心喫二合¶
　効¶
治腹内熱結目黄不食大小便澁(出本/草)¶
　用苦耽苖子煮汁服亦可生搗絞汁服¶
療淋疾(出本/草)¶
<pb:KR3e0067_WYG_214-39b>¶
　用小兒裙并左纒草二味洗净焙亁等分搗羅為末¶
　每服一錢温酒調下無忌左纒草乃旋花根也¶
駐景丸　治小便淋澁¶
　用車前莵絲二物蜜丸每服三十丸温水送下不拘¶
　時服¶
治淋(出本/草)¶
　用石鷰以水煮汁飲之有効¶
治五淋(出本/草)¶
<pb:KR3e0067_WYG_214-40a>¶
　以古文錢煮汁服¶
治五淋¶
　以風延母煎服之¶
治五種淋¶
　用莵葵搗汁飲之¶
導引法¶
　養生方云偃卧令両足布膝頭斜踵置鳩口内氣振¶
　腹鼻出氣去淋數又去石淋莖中痛又蹲踞高一尺¶
<pb:KR3e0067_WYG_214-40b>¶
　許以両手從外屈膝内乂至足跌上急手握五指極¶
　力一通令内曲以利腰脚療淋也¶
　　　氣淋(附/論)¶
夫腎虛則不能制小便膀胱挾熱則水道澁腎虛則膀¶
胱熱胞内氣脹小腹堅滿而生淋澁之病也其後出少¶
頻數尿有餘瀝是也亦曰氣癃診其脉少陰脉數者為¶
氣淋¶
　　　方¶
<pb:KR3e0067_WYG_214-41a>¶
瞿麥湯　治氣淋澁滯¶
　　瞿麥穗　黄連　大黄　枳殻　當歸　桔梗¶
　　牽牛子　大腹皮　木通　羌活　延胡索　射干¶
　　　桂心(去粗皮/一両)¶
　右搗篩每服四錢水盞半入生薑七片煎八分去滓¶
　温服不拘時¶
白芷散　治氣淋結澁小便不通¶
　用白芷醋浸焙亁二両搗為細散煎木通酒調二錢¶
<pb:KR3e0067_WYG_214-41b>¶
　連進二服¶
治急氣淋陰腎腫¶
　用泥葱半觔煨過爛搗貼臍¶
芍藥湯　治氣淋小便不通¶
　　赤芍藥　大黄　當歸　芎藭(各二/両)桂(去粗/皮)人参¶
　　　細辛　桃白皮　真珠末(半/両)雄黄(研三/分)¶
　右搗篩每服三錢水一盞煎至七分去滓温服不拘¶
　時¶
<pb:KR3e0067_WYG_214-42a>¶
十味滑石湯　治氣淋臍腹滿結小便不利(方見/本門)¶
呉茱萸散(出聖/惠方)治氣淋腹脹不通¶
　　呉茱萸　亁薑　赤芍藥　桂心　當歸　桃白¶
　　皮　人参　細辛　真珠末　雄黄(各一/分)¶
　右為散每服五錢水一大盞煎五分去滓入真珠末¶
　雄黄末各一匙攪令匀更入酒半小盞煎三両沸於¶
　温食前服¶
沉香散(出三/因方)治氣淋多因五内鬰結氣不得舒陰滯於¶
<pb:KR3e0067_WYG_214-42b>¶
　陽而至壅閉小腹脹滿使溺不通大便分洩小便方¶
　利¶
　　當歸　沉香　石韋　滑石　王不留行(各半/両)葵¶
　　子　白芍藥(各三/分)甘草　橘皮¶
　右為散每服二錢煎大麥飲調亦得食前服¶
木香散(出聖/惠方)治氣淋小腸疼痛¶
　　木香　鷄蘇　檳榔(各一/両)木通　細辛　赤茯苓¶
　　(各三/分)人参　當歸　桃仁(各半/両)¶
<pb:KR3e0067_WYG_214-43a>¶
　右為細末散每服三錢水一盞煎六分去滓食前温¶
　服¶
石韋散　治氣壅不通小便淋結臍下妨悶疼痛¶
　　石韋　赤芍藥(各半/両)白茅根　木通　瞿麥　滑¶
　　石(各一/両)葵子　川芒硝　木香(各一/両)¶
　右為散每服四錢水一盞煎六分去滓食前温服¶
木通湯　治氣淋結澁不通¶
　　木通　木香　細辛　草豆䓻　人参　桃仁¶
<pb:KR3e0067_WYG_214-43b>¶
　　肉豆䓻　赤茯苓¶
　右搗篩每服三錢水一盞煎七分去滓温服不拘時¶
瞿麥湯　治氣淋膀胱熱結小便不通¶
　　瞿麥穗　黄芩　鷄蘇(各一/両)當歸　木通　白茯¶
　　苓　芍藥　滑石(各三/分)¶
　右搗篩每服三錢水一盞煎七分去滓温服不拘時¶
　服¶
茯苓散(出聖/惠方)治氣淋小腹脹悶臍下時時切痛¶
<pb:KR3e0067_WYG_214-44a>¶
　　赤茯苓　白术　赤芍藥(各一/両)葵子　木通　榆¶
　　皮　白茅根¶
　右為散每服三錢水一盞入葱三莖煎六分去滓食¶
　前温服以利為度¶
桑根白皮湯(出聖/惠方)専治氣淋腹脇脹滿臍下血結小便¶
　疼痛¶
　　桑根白皮　木通　百合　白茅根　鷄蘇　赤¶
　　芍藥¶
<pb:KR3e0067_WYG_214-44b>¶
　右為散每服四錢水一盞煎六分去滓食前温服¶
大黄丸　治氣淋小便不快¶
　　大黄　赤芍藥(各一/両)黄芩　杏仁　芒硝(各一/両半)¶
　右為末和匀煉蜜為丸如梧桐子大每服二十丸温¶
　熱水下食前服¶
桑白皮湯(方見本門小/便淋秘類)治氣淋結澁洩便不利¶
海金沙散　治氣淋結澁不快¶
　　海金沙(别搗/二両)滑石(研/細)甘草　山梔子(各一/両)¶
<pb:KR3e0067_WYG_214-45a>¶
　右將甘草梔子仁二味搗羅為細散入餘藥再研匀¶
　每服一錢清茶調下不拘時服¶
貝齒湯　因氣成淋小便切痛或洩血或如豆汁¶
　　貝齒(研一/枚)冬葵子(研半/合)石膏(一両/半)滑石(碎一/両)¶
　右㕮咀如麻豆大每服五錢水一盞半煎八分入猪¶
　肪脂少許再煎數沸去滓空腹温服¶
通神散(方見本門/沙石淋類)治氣淋結澁不通¶
葵子湯　治氣壅不通小便淋澁結臍下妨悶疼痛¶
<pb:KR3e0067_WYG_214-45b>¶
　　葵子(一/合)生茅根(二/両)青橘皮(一/両)¶
　右為散水二大盞葱白五莖煎取一盞二分去滓食¶
　前分二服¶
石韋湯　治氣淋小便不利脹滿¶
　　石韋(一/両)鷄脾草(三/両)¶
　右搗篩每服三錢用水一盞煎七分去滓温服不拘¶
　時¶
榆枝湯　治氣淋臍下滿急切痛¶
<pb:KR3e0067_WYG_214-46a>¶
　　榆枝(半/両)石鷰子(三/枝)¶
　右搗篩每服三錢用水一盞煎七分去滓温服不拘¶
　時服¶
綿灰散　治氣淋結痛不通¶
　　好白綿(四両/燒灰)麝香(一/兩)¶
　右和勻每服二錢温葱酒調下連服三服¶
治氣淋澁洩痛¶
　　香羅(半/両)膩粉(一/両)¶
<pb:KR3e0067_WYG_214-46b>¶
　右為末研令匀以軟飯和丸如小豆大每服於食前¶
　以冷水下五丸¶
治氣淋寒淋小腹滿及手脚冷¶
　　山荆根(二/両)苣蕂(一両/為末)¶
　右以水三大盞先煎山荆根取一大盞半去滓下苣¶
　蕂末攪濾取白汁食前分三服¶
又方¶
　　榆白皮　當歸(各半/両)¶
<pb:KR3e0067_WYG_214-47a>¶
　右細剉水一大盞煎六分去滓磨入石鷰一枚頓服¶
治氣淋方¶
　用水三升煮䜴一升一沸去滓入鹽一合頓服可一¶
　方單煮䜴汁服¶
又方¶
　右搗葵子末湯服方寸¶
又方¶
　右空腹單茹蜀葵一滿口¶
<pb:KR3e0067_WYG_214-47b>¶
治氣淋臍腹切痛¶
　用鹽和醋調下¶
治氣淋臍下切痛¶
　用鹽和䜴搗作餅子塡在臍中向鹽上炙二七狀瘥¶
　　　冷氣(附/論)¶
夫腎以膀胱為表裏下通於胞宣行水道腎臟虛弱冷¶
氣客於下焦邪正交争滿於胞内水道不宣故其狀先¶
寒顫然後便溺成淋謂之冷淋也¶
<pb:KR3e0067_WYG_214-48a>¶
　　　方¶
肉蓯蓉丸　治冷淋¶
　　肉蓯蓉(酒/浸)熟亁地黄　山苧　石斛　牛膝(去/根)桂¶
　　(去粗/皮)黄耆　附子　黄連　甘草　細辛　檳榔¶
　右為末煉蜜丸如梧桐子大每服二十丸鹽湯或酒¶
　下不拘時服¶
黄耆丸　治腎虛膀胱冷淋瀝不利¶
　　黄耆　黄連　土𤓰根(各二/両半)𤣥参　地骨皮　菝¶
<pb:KR3e0067_WYG_214-48b>¶
　　葜　鹿茸(二/両)牡蠣(二/両)人参　桑螵蛸　五味子(各/一)¶
　　(両/半)¶
　右為末煉蜜丸如梧桐子大每服二十丸鹽湯或酒¶
　不拘時服¶
澤㵼散　治冷淋小便澁痛脹滿¶
　　澤㵼　鷄蘇　赤茯苓(去黑/皮)石韋(去/毛)當歸(切/焙)蒲黄¶
　　　檳榔　琥珀(各一/両)桂(去粗皮/三分)桑螵蛸(炒/)枳殻(各/半)¶
　　(両/)¶
<pb:KR3e0067_WYG_214-49a>¶
　右為散每服二錢煎冬葵子湯調下木通湯亦得不¶
　拘時服¶
沉香散　治冷淋臍下妨悶小便疼痛不可忍¶
　　沉香　石韋(去/毛)滑石　當歸　王不留行　瞿麥¶
　　(各半/両)甘草　白术　葵子　赤芍藥(各三/分)¶
　右為散每於食前煎大麥飲調下二錢以利為度¶
菝葜飲　治冷淋寒顫澁痛¶
　　菝葜(剉/)土𤓰根　黄耆(剉/)地骨皮　五味子(各一/両)¶
<pb:KR3e0067_WYG_214-49b>¶
　　人参　牡蠣(煆各一/両半)石膏(碎四/両)¶
　右搗篩每服五錢水一盞半煎七分去滓温服不拘¶
　時一方食前温服¶
木香散　治冷淋小腹氣滿不得宣通¶
　　木香　桂心(各三/分)大麻仁　葵子　瞿麥　澤㵼¶
　　　苣蕂　青橘皮(湯浸去白/穰焙一両)¶
　右為麄散每服四錢水一盞入葱白七寸煎至六分¶
　去滓食前温服¶
<pb:KR3e0067_WYG_214-50a>¶
茅根飲　治冷淋寒顫小便澁痛¶
　　茅根　菝葜　䈽竹葉　五味子(各一/両半)石膏(五/両)人¶
　　参(二/両)烏梅(十五/枚)¶
　右剉為麻豆大每服五錢水一盞半煎至一盞去滓¶
　温服不拘時¶
莵絲子散　治冷淋洩便冷澁¶
　　莵絲子　肉蓯蓉　五味子　黄耆　鷄膍胵皮¶
　　　蒲黄(各一/両半)消石¶
<pb:KR3e0067_WYG_214-50b>¶
　右為散每服二錢以温服酒調下不拘時¶
檳榔散　治冷淋腹脹脇滿小腹急痛¶
　　檳榔　木香　當歸(各半/両)丁香母　桂心(各一/分)龍¶
　　腦(一/分)猪苓(一/両)¶
　右為細散不拘時煎生薑葱湯調下¶
榆皮湯　治冷淋小便澁¶
　　榆皮　桂(去粗/皮)芎藭(各半/両)瞿麥穗　木通(各一/両)人¶
　　参(三/分)¶
<pb:KR3e0067_WYG_214-51a>¶
　右剉如麻豆大每服五錢水一盞半煮八分去滓温¶
　服不拘時¶
葵子散　治冷淋小便數恒不利¶
　　葵子　赤茯苓　白术　當歸(剉/炒)澤㵼(各一/両)木香¶
　　(半/両)¶
　右為麄散每服三錢水一盞煎六分去滓食前温服¶
木通散　治冷淋小腸不利莖中急痛¶
　　木通　葶藶(隔紙/炒)木香　當歸(各半/両)赤茯苓　青¶
<pb:KR3e0067_WYG_214-51b>¶
　　橘皮(三分湯浸/去白穰焙)¶
　右為細散每服食前煎紫蘇湯調下二錢¶
莵絲石脂散　治冷淋¶
　　莵絲子　白石脂　牡蠣(各二/両)桂(去粗/皮)土𤓰根(剉/各)¶
　　(一/両)¶
　右為散每服二錢煮大麥粥飲調下空心食前服¶
生附散　治冷淋小便秘澁數起未通竅中疼痛憎寒¶
　凛多困飲水過度或為寒泣心虚志耗皆有此證¶
<pb:KR3e0067_WYG_214-52a>¶
　　附子(生去/皮)滑石(各半/両)瞿麥　半夏(湯洗/七次)木通(各三/分)¶
　右為末每服二大錢水二盞薑七片燈心二十莖蜜¶
　半匙煎七分空心服¶
蜀椒丸　治陰汗小便多冷淋等證¶
　　蜀椒(去目及閉口/者出汗三両)杏仁(湯浸/去皮)¶
　右先以醇酒一升半熬令酒盡取椒焙為末杏仁别¶
　研相和為丸如梧桐子大每日空心鹽湯下二十丸¶
　晩再服¶
<pb:KR3e0067_WYG_214-52b>¶
治大人小兒冷淋小便出血¶
　　川椒子　北五味¶
　右等分為末酒任下二錢空心大小加减¶
麝香散　治冷淋諸方不瘥者¶
　用麝香不拘多少細研每服半錢空心温酒調下¶
治冷淋小腸不利莖中急痛¶
　用檞葉搗末一服三錢水一盞葱白七寸煎六分去¶
　滓食前温服¶
<pb:KR3e0067_WYG_214-53a>¶
木香湯　治冷淋氣凝滯小便澁淋作痛身體冷青¶
　　木香　木通　檳榔　當歸　赤芍藥　青皮¶
　　澤㵼　辣桂　橘紅　甘草　舶上茴香(焙/)¶
　右剉散每服三錢薑五片煎服¶
　　　熱淋(附/論)¶
夫三焦者水榖之道路也三焦壅盛移熱於膀胱流傳¶
胞内熱氣併結故水道不利而或成淋也其狀溲便赤¶
澁或如血汁亦有如豆羹汁者甚則尿血故謂之熱淋¶
<pb:KR3e0067_WYG_214-53b>¶
也¶
　　　方¶
榆白皮湯　治熱淋小腸脹滿數澁疼痛¶
　　榆白皮　甘遂　瞿麥　犀角屑　赤茯苓　木¶
　　通(剉/)山梔子　子芩　滑石(各半/両)川芒硝(一/両)¶
　右為散每服三錢水一盞煎五分去滓食前温服¶
瞿麥湯(出聖/惠方)治心經壅熱小便淋澁赤痛¶
　　瞿麥穗(三/分)茅根　冬𤓰子　葵子　木通　黄芩¶
<pb:KR3e0067_WYG_214-54a>¶
　　　竹葉　滑石(研一分為末/分作三帖)¶
　右為散每服四錢水一盞煎六分去滓不拘時温服¶
瞿麥散(出聖/惠方)治熱淋澁痛熱極不解¶
　　瞿麥　桑根白皮　木通　滑石　赤芍藥　子¶
　　芩　甘草　榆白皮　川芒硝¶
　右除滑石外麄搗即分為三劑每服劑用水三盞煎¶
　二盞去滓入滑石末一帖攪匀分二服温服食前¶
治血淋諸熱疾方(出醫方/大成)¶
<pb:KR3e0067_WYG_214-54b>¶
　　山茵蔯　淡竹葉　山梔子　滑石　甘草　木¶
　　通　猪苓　瞿麥(各半/両)¶
　右剉每服五錢水一盞半燈心少許同煎去滓空心¶
　服如大便秘澁加大黄両半同煎¶
麥門冬散(出聖/惠方)治心氣壅澁滯成淋臍下妨脹¶
　　麥門冬(去/心)木通(剉/)赤芍藥　葵子(各一/両)滑石(二/両)川¶
　　芒硝(一両/半)¶
　右為散每服四錢水一盞入葱白二根生薑半分煎¶
<pb:KR3e0067_WYG_214-55a>¶
　六分去滓每於食前温服¶
治心臟煩熱臍下妨脹小便淋澁(出聖/惠方)¶
　　葵子　滑石　木通(剉/)瞿麥　白茅根(各一/両)甘草¶
　　(半両/炙)¶
　右為散每服四錢水一盞入葱白煎六分去滓食前¶
　温服¶
石韋散(出聖/惠方)治熱淋心神煩熱小腹滿脹¶
　　石韋(去/毛)瞿麥　車前子　葵子(各一/両)滑石(二/両)甘草¶
<pb:KR3e0067_WYG_214-55b>¶
　　(炙三/分)¶
　右為細散煎粥飲調下二錢冷水調亦可忌酒麵物¶
　一方無甘草¶
車前子散　治熱淋秘澁不通¶
　　車前子(炒/)牛膝(剉各/半両)蒲黄(一/両)桑根白皮(切二/両)¶
　右為散每服二錢煎葱湯調下不拘時服¶
四汁飲　治熱淋小便赤澁疼痛¶
　　葡萄(自然/汁)蜜　生藕(自然/汁)生地黄(自然汁/各五合)¶
<pb:KR3e0067_WYG_214-56a>¶
　右和匀每服七分水一盞銀石器内慢火熬沸温服¶
　不拘時¶
白茅根湯(出聖/惠方)治熱淋澁痛熱極不解¶
　　滑石　芭蕉根(各半/両)蓮子草(一/両)白茅根(一両/半剉)¶
　右為散每服四錢水一盞煎至六分去滓食前温服¶
　以利為度¶
黄連丸(出聖/惠方)¶
治熱淋小腹疼痛不可忍者(方見本門小/便利多類)¶
<pb:KR3e0067_WYG_214-56b>¶
車前子湯　治熱淋小便赤澁痛¶
　　車前子　葵根(各一/升)木通(三/両)¶
　右剉如麻豆大以水十二盞取四盞去滓下芒硝末¶
　半両分四服温如行人六七里再進一服微利為度¶
木通散　治熱淋小便赤澁疼痛(方見/本門)¶
滑石散(出聖/惠方)治熱淋小便赤澁疼痛¶
　　滑石(研二/両)栝蔞根(剉二/両)石韋(炙去毛/半両)¶
　右為散每服二錢煎小麥湯調下不拘時一方治卒¶
<pb:KR3e0067_WYG_214-57a>¶
　小便淋閉不通用麥飲調下服¶
滑石散(出聖/惠方)治熱淋小便澁痛¶
　　滑石(二/両)石韋(去/毛)榆白皮(剉各/一両)¶
　右為散每服三錢水一盞入葱白七寸生薑半分煎¶
　六分去滓食前温服¶
木通湯　治小便熱淋不利莖中急痛(方見/本門)¶
滑石湯　治熱淋小便澁痛¶
　　滑石(研四/両)冬葵子(二/両)¶
<pb:KR3e0067_WYG_214-57b>¶
　右搗篩每服五錢水一盞半煎八分去滓温服食前¶
　一方治沙石淋為末熱水調下¶
治熱淋方¶
　　大棗(二七/枚)葵根(切一升冬/夏用苖)¶
　右以米水三升煎取一升二合分二服熱加黄芩一¶
　両加滑石二両末血者加苖根二両痛者加芍藥二¶
　両加藥亦加水也¶
石韋湯　治心經藴積熱傳於小腹小腹熱則傳於脬¶
<pb:KR3e0067_WYG_214-58a>¶
　中屈擗而系轉診心脉大而洪¶
　　石韋(去/毛)車前子¶
　右等分濃煎汁飲之其人腹脹此忍溺好屈卧曲膝¶
　則陰縮腫此厥陰之証加赤茯苓黄耆等分尤好一¶
　方每服五錢水二盞煎一盞去滓俟温服¶
治熱淋小腹脹滿急痛(出聖/惠方)¶
　　麻皮(一/両)甘草(三分炙/微赤)¶
　右為散以水二大盞煎取一盞三分去滓食前分三¶
<pb:KR3e0067_WYG_214-58b>¶
　服¶
治熱淋小腸不利莖中急痛(出聖/惠方)¶
　　烏麻子　蔓菁子(各五/合)¶
　右為藥同炒黄色研用絹袋盛以井花水三升慢火¶
　煎一盞服之¶
車前子散(出十便/良方)治熱淋小便不利莖中急痛¶
　　車前子(一/合)葵根(一両/半剉)¶
　右為散水一盞半煎一盞去滓食前分二服¶
<pb:KR3e0067_WYG_214-59a>¶
治熱淋(出經驗/良方)¶
　用大田螺十五個以净水養待螺口中出泥澄去上¶
　面清水以底下濃泥入膩粉半錢調塗臍上尿立通¶
　將所養田螺便放長江去留螺或殺其病不效¶
近効治淋日夜數十度喫藥不瘥者¶
　空腹服井花水三升必瘥若方喫水後行六七百歩¶
　甚良¶
朴硝散(方見本門小/便不通類)治熱淋小便赤澁熱痛¶
<pb:KR3e0067_WYG_214-59b>¶
葱白湯　治熱淋小便澁痛¶
　用葱白一握細切用淡漿水一升煎取七分去滓放¶
　温服一盞不拘時¶
筆頭灰散(出肘/後方)治熱淋小便赤澁熱痛¶
　用故筆頭五十枝燒灰研細末每二錢一服温水調¶
　下不拘時一方治小便不通數微腫水和服之兎毫¶
　筆頭尤佳兼治中惡脫肛¶
麻根湯　治熱淋小便淋澁赤¶
<pb:KR3e0067_WYG_214-60a>¶
　用麻根剉五十莖麄搗篩每服五錢以水一盞半煎¶
　取一盞去滓温服不拘時服¶
車前子湯　治熱淋¶
　用車前子半升麄搗篩每服三錢水一盞煎至七分¶
　去滓放温服不拘時服一方治沙石淋血淋絹袋盛¶
　煎¶
滑石散　治熱淋小便赤澁熱痛¶
　用滑石四両搗羅為散每服二錢煎木通湯調下不¶
<pb:KR3e0067_WYG_214-60b>¶
　拘時侯温服頭夜勿食¶
治熱淋方¶
　用白茅根切四觔以水一斗五升煮取服一升日三¶
　夜二服一方用泉水飲之¶
又方¶
　常煮冬葵子根作飲服之¶
治發熱口亁小便澁¶
　取甘蔗去皮盡令喫之若口痛擣取汁服之¶
<pb:KR3e0067_WYG_214-61a>¶
治熱淋如血極驗(出衛生/家寶方)¶
　蠶種燒灰入麝香少許¶
燈心湯　治熱淋疼痛¶
　　燈心　亁柿¶
　右二味等分剉碎水煎服¶
治暴熱淋小便赤澁¶
　用合明草搗絞汁服¶
主發熱口亁小便澁¶
<pb:KR3e0067_WYG_214-61b>¶
　用萎蕤五両煮汁飲之¶
　¶
　¶
　¶
　¶
　¶
　¶
　普濟方卷二百十四¶
