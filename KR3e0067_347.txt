# -*- mode: mandoku-view; -*-
#+TITLE: 普濟方
#+DATE: 2015-08-24 23:06:56.410764
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百四十七
<pb:KR3e0067_WYG_347-1a>¶
欽定四庫全書¶
　普濟方卷三百四十七　明　周王朱橚　撰¶
　　産後諸疾門¶
　　　吹乳(附論/)¶
夫産後吹妳者因兒喫乳之次兒忽自睡呼氣不通乳¶
不時洩蓄積在内遂成腫硬壅閉乳道津液不通腐結¶
疼痛亦有不痒不痛腫硬如石名曰吹妳若不急治腫¶
甚成癰産後吹妳最冝急治不爾結癰漸至死者速與¶
<pb:KR3e0067_WYG_347-1b>¶
服皂角散栝蔞散傅以天南星散以手揉之則散矣(大/全)¶
(良/方)¶
總論云産後乳汁自出蓋是身虚所至冝服補藥以止¶
之若乳後脹滿急痛者温帛熨之産經有是論却無方¶
以治之若有此證但以漏蘆散亦可亦有未産前乳汁¶
自出者謂之乳泣生子多不育經書未曾論及¶
　　　方¶
漏蘆湯(出瘡科/精要)　治婦人吹妳初覺¶
<pb:KR3e0067_WYG_347-2a>¶
　　漏蘆　楝實　大黄　黄芩　芍藥　甘草(各半/兩)¶
　右為末毎服三錢水一盞半燈草三十莖同煎至一¶
　盞去滓温服無時¶
治吹妳(出瘡科/精要)　及一切惡瘡初覺一二日立效¶
　　𤓰蔞(一箇/去皮)生姜(一兩/去皮)大黄(半/兩)甘草(半/兩)¶
　右共搗作一塊以米半碗同煎至七分去滓入沒藥¶
　乳香末共二錢半通一服¶
鯪鯉甲散(一名通/利散)　治吹乳癰疼痛不可忍者(出聖/惠方)¶
<pb:KR3e0067_WYG_347-2b>¶
　　鯪鯉甲(一兩炙黄又/名穿山甲)木通(一/兩)自然銅(半錢/生用)¶
　右搗羅為散温酒下一錢不拘時服¶
治婦人吹妳(出聖/惠方)¶
　　馬明退(五錢/燒灰)輕粉(三/錢)麝香(少/許)¶
　右為細末每服二錢熱酒調下服之¶
栝蔞散(出永類/鈐方)　治産後吹妳腫硬疼痛欲結癰輕則¶
　為吹妳妬乳重則為乳癰¶
　　乳香(一錢/半)栝蔞根末(一/兩)¶
<pb:KR3e0067_WYG_347-3a>¶
　右研令匀温酒調二錢服一方天南星末温湯調塗之¶
治婦人吹奶痛不可忍(出瑞/竹堂)¶
　　䑕糞(五十/粒)麝香(一/字)¶
　右為細末食後用熱酒一盞調服立愈一方雄鼠糞¶
　兩頭尖者昔劉汝翼治一屠户妻立効但不令病人¶
　知恐不肯服¶
二消散　治吹奶¶
　　烏鰂骨　朴硝(各等/分)¶
<pb:KR3e0067_WYG_347-3b>¶
　右為細末用葦筒兒盛藥吹入鼻中仍令人用藥末¶
　傅腫痛處徐徐消去立効¶
治吹奶腫痛(出海上/名方)¶
　右用胡桃二箇大者取皮細嚼以熱酒二盞送下二¶
　服立効一方連皮燒存性為末調下治乳癰¶
吹奶結實疼痛(出危/氏方)¶
　右陳皮一兩甘草一錢水二碗煎一碗分二次服次¶
　用荆芥𦍑活獨活煎湯薰之溫則洗之即安¶
<pb:KR3e0067_WYG_347-4a>¶
連翹消毒飲(出經驗/良方)¶
　右用連翹三錢牛旁子防風荆芥穂各一錢甘草一¶
　錢並為粗末每服四錢水一盞半煎七分去滓食後¶
　服甜蔞實内子毎一箇取四分之研碎入藥¶
又方(出經驗/良方)¶
　右以生甜蔞去殻取子同生姜一小塊研匀炒酒隨¶
　意服¶
治吹奶(出永類/鈐方)¶
<pb:KR3e0067_WYG_347-4b>¶
　右用皂角刺燒灰蚌蛤粉乳香少許並為細末熱酒¶
　調服手揉散即可一方無乳香¶
吹乳奶方¶
　右小車耳上油脂垢丸雞頭大毎服加一丸一日三¶
　服一日加一丸七日自消八日濃自出有大効¶
治吹奶¶
　右用甜菜根酒一碗水一碗葱三根同煎至八分服¶
　之立効¶
<pb:KR3e0067_WYG_347-5a>¶
勝金丹(出衞生/寶鑑)治婦人吹奶立有効¶
　　百齒霜(今梳上髪/之垢也)¶
　右一味不拘多少用無根水為丸桐子大毎服三¶
　丸倒流水送下食後令病左乳者左卧右乳者右¶
　卧於溫處汗出愈用新水傾於屋上接之乃倒流¶
　水也¶
葡萄酒　治吹乳¶
　右单用葡萄一枚於燈熖上燎過研細熱酒調服¶
<pb:KR3e0067_WYG_347-5b>¶
治婦人患吹乳導經散¶
　右用皂角十挺剉細火内燒過煙盡黑色為末次¶
　入乳香沒藥令匀每服二錢溫酒調下¶
白丁香散　治婦人吹乳初覺身熱及胷乳腫硬是其¶
　候也服之能令下乳汁通其血脉立能自消矣¶
　右用白丁香直者研細每服二錢酒調服腫硬者服¶
　之立消甚者不過三服¶
治吹奶不痒不痛腫硬如茄¶
<pb:KR3e0067_WYG_347-6a>¶
　右以青橘皮三兩湯浸去瓤焙為末非時溫酒下二¶
　錢匕¶
治吹妳¶
　右以水調麫煮如糊欲服即投無灰酒一盞共攪之¶
　極熱令如稀米粥可飲即熱喫令人徐徐按之藥行¶
　即散也¶
治吹妳惡寒壯熱¶
　右以牝猪肋脂冷水浸搨妳上立効¶
<pb:KR3e0067_WYG_347-6b>¶
治小兒吹妳疼痛腫欲作急疼方¶
　右取蛇蜕皮一尺寸尺燒令黑細研以好酒一盞㣲¶
　煖頓服未甚較煎服¶
消毒飲¶
　右用連翹三錢黄𤓰蔞仁三十粒搥碎每服四錢水¶
　一盞半煎食後溫服之¶
治吹妳有時發動脅痛如打¶
　右以六月七月取地膚子乾末酒服方寸七日五六¶
<pb:KR3e0067_WYG_347-7a>¶
　服¶
治婦人吹妳¶
　右以淘米木杓中砂子七粒酒下以洗箒枝透乳孔¶
連翹散　治吹妳因兒鼻中氣吹着妳房便遍體熱結¶
　聚或如桃李核疼痛者冝服此消之即免作膿¶
　　連翹(一兩/半)犀角屑(一/兩)川大黄(一兩半剉/碎微炒)川升麻(一/兩)¶
　　木通(一兩/剉)黄耆(一兩/剉)黄芩(一/兩)川芒硝(二/兩)赤芍藥(一/兩)¶
　右為散每服三錢以水一中盞入淡竹葉二七片煎¶
<pb:KR3e0067_WYG_347-7b>¶
　至六分去滓不計時候温服¶
治吹妳¶
　右用常使木杓柄上尖燒灰存性傅之¶
吹妳乳香散　治婦人吹妳增寒發熱堅硬腫痛未成¶
　膿者服之即消¶
　　白丁香(揀直者/半兩)乳香(三/錢)¶
　右件二味同研極細分作三服好酒調下食後併進¶
　三服立消¶
<pb:KR3e0067_WYG_347-8a>¶
穿山甲丸　治吹妳腫硬疼痛日夜不歇¶
　　穿山甲(燒/灰)猪牙皂角(燒/灰)王不留行　皂莢針(炙㣲/黄)¶
　　自然銅(研/細)蟬殻　蛤粉　胡桃瓤(燒灰各/半兩)¶
　右為末以車脂和丸梧桐子大不計時候以熱酒下¶
　二十丸¶
治吹妳方¶
　　槐花(三/分)蛤粉(三/合)麝香(一分/細研)¶
　右為細散不計時候以熱酒調下一錢¶
<pb:KR3e0067_WYG_347-8b>¶
露蜂房散　治吹妳疼痛不止或時寒熱¶
　　露蜂房(一/兩)鹿角(一/兩)¶
　右並燒為灰細硏不計時候以熱酒調下二錢¶
又方¶
　用葛布五尺燒灰細研為散不計時候以熱酒調下¶
　二錢毎日三服¶
又方¶
　　烏蛇(二兩酒浸去/皮骨炙㣲黄)穿山甲(一兩炙/黄焦)¶
<pb:KR3e0067_WYG_347-9a>¶
　右為細散不計時候以熱酒調下一錢¶
又方¶
　　蔓荆子(一合炒/黄搗末)車脂(一/兩)¶
　右以麫糊和丸如菉豆大不計時候以温酒調下十¶
　丸¶
又方¶
　　桑螵蛸(三枚燒/令斷煙)皂莢(一寸去黒皮塗/酥炙㣲黄去子)¶
　右藥搗為末用酒一中盞煎至六分去滓温服¶
<pb:KR3e0067_WYG_347-9b>¶
又方(出聖/惠方)¶
　　狗糞中骨(燒灰/半兩)麝香(一/錢)¶
　右同研令細不計時候以熱酒調下一錢¶
蛤粉丸(出聖/惠方)　治吹妳不痒不痛硬腫如石¶
　右用蛤粉半兩車脂和丸如小豆大每服温酒送下¶
　二十丸不過三服差¶
又方(出聖/惠方)¶
　右用龍骨一兩細研為散每服以熱葱酒調下一錢¶
<pb:KR3e0067_WYG_347-10a>¶
　日三四服¶
又方(出聖/恵方)¶
　右以無子皂莢刺一斤㸃火燒候着撒蔓荆子四兩¶
　在内待總為灰即細研毎服以熱酒調下二錢服了¶
　便按三二十下不過再服効¶
又方(出聖/恵方)¶
　右以胡桃燒令煙盡去皮毎一顆胡桃瓤用金一片¶
　同研以熱酒服服了以手漸按乳上令消如有頭¶
<pb:KR3e0067_WYG_347-10b>¶
　即外破如無頭即内消日三五度服之以得効為¶
　度¶
又方(出聖/恵方)¶
　右用半夏一兩湯洗七徧去滑搗羅為散以生姜汁¶
　一匙和酒一小盞調下一錢¶
又方(出聖/恵方)¶
　右以青蒿末二錢醋漿水一大盞煎五六分放溫頓¶
　服相次服熱酒一盞即差¶
<pb:KR3e0067_WYG_347-11a>¶
又方(出聖/惠方)¶
　　雀糞(一十/枚)丁香(三枚/末)¶
　右同研如粉以熱酒調服之¶
治産後乳汁多無故流出待其乳汁冷然後喫此方(出/䕶)¶
　(命/方)¶
　　當歸　五味子　續斷　白术　萆薢(各半/兩)細辛¶
　　　官桂　人參　杜仲　防風　炙艾葉　蓯蓉¶
　　　川芎(各一/分)川椒(三/銖)¶
<pb:KR3e0067_WYG_347-11b>¶
　右為細末煉蜜丸如桐子大空心鹽湯鹽酒任下三¶
　十丸喫至半月後自然安効平復如故也亦可喫金¶
　液丹¶
治産後乳汁多其乳汁無故自流出喉中乾非時渴不¶
　輟思飲湯冝服此方病皆由虚冷所致但色黄痩喫¶
　食減少忽未經數月後行脉氣㣲弱即喫此方但世¶
　多以喉乾悞下凉藥蓋浮汁無故流出則其喉乾并¶
　渴從可知也(出䕶/命方)¶
<pb:KR3e0067_WYG_347-12a>¶
　　舶上黄(細/研)當歸(各一/兩)石斛　艾葉　五味子¶
　　白芷　牡蠣(火/煆)　川芎　山茰(各半/兩)防風　藁本¶
　　　茯苓　荳蔻　呉茱茰(各一/分)¶
　右為細末煉蜜丸如梧桐子大早朝空心鹽湯送下¶
　五十丸¶
消毒紅玉膏(出德/生堂)　治吹乳腫疼¶
　　寒水石(煆二/兩)黄丹(炒半/兩)¶
　右為細末新凉水調塗兩乳腫處日換二三次即可¶
<pb:KR3e0067_WYG_347-12b>¶
　消腫¶
治吹妳(出華佗/中藏經)¶
　　水茸角(不拘多少/瓦上焙乾)¶
　右為細末酒調服二錢匕次日即愈如已破者畧有¶
　黄水亦效水茸角状如腰帶作小窠子生三四月間¶
　開小黄花葉如夜合葉六七月採兩浙呼為合萌¶
皂角膏(出楊氏/家藏方)　治吹妳腫痛¶
　　皂角(不拘/多少)¶
<pb:KR3e0067_WYG_347-13a>¶
　右用河水揉濃汁去滓&KR0392;成膏塗即愈¶
樺皮散(海岱居/士秘方)　治吹妳¶
　　樺皮(手指大/一方)皂角子(七/個)¶
　右二味燒成灰好酒空心調服¶
治吹妳(出危/氏方)¶
　右用鱉甲生為末酒下二錢¶
治吹妳(出本/草)¶
　右用户垠下土和雄雀糞暖酒服方寸匕¶
<pb:KR3e0067_WYG_347-13b>¶
治吹妳¶
　右取不患病人妳中汁一茶匙多令飲訖卧患一邊¶
　良久即安¶
又方¶
　右用生姜自然汁調蚌粉塗之留妳頭不塗¶
　　　産後乳結核¶
夫産後乳結核者以氣血虚弱邪摶之乳脉凝滯故結¶
為核日久不差藴積生熱甚則腫甚則成癰也¶
<pb:KR3e0067_WYG_347-14a>¶
　　　方¶
枳殻湯　治産後乳結核或成癰腫發熱疼痛¶
　　枳殻(去瓤/麩炒)芍藥　人參　黄耆(剉/)木通(剉/)當歸(切/焙)¶
　　桂(去粗/皮)蒺藜子(炒去/角)雞骨(醋/炙)大黄(剉炒各/一兩)¶
　右粗搗篩每服二錢水一盞煎七分去滓温服不拘¶
　時¶
當歸散　治産後乳結核堅硬疼痛¶
　　當歸(切/焙)芍藥　黄耆(剉/)蒺藜(炒去/角)雞骨(炙/)附子(炮/製)¶
<pb:KR3e0067_WYG_347-14b>¶
　　(去皮/臍)枳實(去瓤麩炒/各二兩)桂(去粗/皮)薏苡仁　人參(各一/兩)¶
　右為散毎服三錢酒調服日三¶
莽草散　治産後乳結核或堅硬疼痛¶
　　莽草葉(一/兩)紫葛　大黄(各半/兩)赤小豆(二/兩)¶
　右為末醋和如糊傅結核上頻易之每易則先以熱¶
　葱湯洗之¶
傅膏方　治産後乳腫熱痛¶
　　黄連(去鬚/三分)大黄(生/)䑕糞(炒各/半兩)¶
<pb:KR3e0067_WYG_347-15a>¶
　右為末用米醋調傅四邊頻易之每易先用熱葱湯¶
　洗¶
麥門冬湯　治產後乳結核及初結作癰服此¶
　　麥門冬(去心/焙)黄芩(去黑/心)黄耆(剉/)芍藥　甘草¶
　　赤茯苓(去黒/心)木通(剉各/三兩)桑寄生　防風(去/乂)¶
　　人參(各三/兩)¶
　右㕮咀如蔴豆大每服五錢水一盞半入&KR0037;二枚擘¶
　煎取一盞去滓入糖一&KR0037;大令消溫服不拘時乳漸¶
<pb:KR3e0067_WYG_347-15b>¶
　銷减即服後門冬丸方¶
天門冬方　治產後乳結核¶
　　天門冬(去心焙/二兩半)木通(剉/)黄耆(剉/)防風(去/乂)桑寄生(剉/)¶
　　生乾地黄(焙/)人參(各一/兩)𦍑活(去蘆一/兩半)大黄(一/兩)白芷¶
　　　升麻(各三/分)澤蘭(去枝/梗)茯神(去/木)天雄(炮去/皮臍)¶
　　黄芩(去黑/心)枳實(去瓤/麩炒)五味子(各半/兩)¶
　右為末煉蜜丸如梧桐子毎服二十丸加至三十丸¶
　溫酒下日三¶
<pb:KR3e0067_WYG_347-16a>¶
外消膏　治産後乳結核疼痛或腫欲成癰¶
　　伏龍肝(半/兩)大黄(剉半/兩)生姜(一兩洗切/焙研細)¶
　右除生姜外為末和匀用醋調作膏隨小大攤貼病¶
　　上早晩易之效¶
托裏散　治産後乳結核欲壞不壞¶
　　威靈仙(洗/焙)當歸(切/焙)牡丹皮　芍藥(剉/)黄耆(剉/)¶
　　桂(去粗皮/各一兩)大黄(炮半/兩)¶
　右為散每服三錢温酒調下不拘時候¶
<pb:KR3e0067_WYG_347-16b>¶
升麻湯　治産後乳腫或結核敗壞熱悶¶
　　升麻　白歛(各一/兩)大黄(生半/兩)黄芩(去黒/心)桂(去粗皮/各一兩)¶
　　芒硝(研半/兩)人參　黄耆(剉各/二分)¶
　右為粗末每服三錢水一盞煎七分去滓温服不拘¶
　時¶
大黄湯　治産後乳結核腫痛發熱煩悶¶
　　大黄(剉㣲/炒)楝實(劈破炒/去子)芍藥　馬蹄(炙黄焦/各一兩)¶
　右搗篩毎服二錢水一盞煎七分去滓温服不拘時¶
<pb:KR3e0067_WYG_347-17a>¶
蔓荆實散　治産後乳腫痛煩悶熱¶
　　蔓荆實(炒二/兩)甘草(炙五/錢)¶
　右為散每服二錢温酒調下不拘時候服¶
黄芩湯　治産後初覺有核漸發熱痛累日不退欲成¶
　癰¶
　　黄芩(小/者)甘草(炙/剉)桑寄生(剉/)防風(去/义)木通(剉/)黄耆(剉/)¶
　　麥門冬(去心/焙)大黄(各一/兩)赤芍藥(一/兩)¶
　右搗篩每服五錢水一盞半煎至一盞去滓温服不¶
<pb:KR3e0067_WYG_347-17b>¶
　拘時¶
當歸散　治乳結核堅硬¶
　　當歸(切/焙)桂(去粗皮/各半兩)芍藥　人參(各三/分)蒺藜子(炒去/角)¶
　　鷄骨(炙各/一兩)木通(剉/)黄耆(剉各/一兩)枳實(去穰麩/炒三分)¶
　右為散每服二錢空腹酒調下日再¶
治婦人乳生結核堅硬或腫疼痛冝用消毒止疼痛藥¶
　水膏方¶
　　黄蘖(一/兩)糯米(二/合)赤小豆(一/合)露蜂房(半/兩)鹽(一/兩)¶
<pb:KR3e0067_WYG_347-18a>¶
　右為散搗生地黄取汁調令稀稠得所量痛腫處大¶
　小剪絹一方厚塗貼之乾則換之¶
髪灰散(出聖/惠方)　治乳中結塞腫痛¶
　　亂髪灰　蛇蜕皮灰(各半/兩)蔓荆實(㣲炒/一兩)¶
　右為散毎服二錢温酒調下日三¶
無名異散　治乳結顆塊膿水宿滯血脉壅閉惡血疼¶
　痛久不瘥者¶
　　無名異　牡丹皮　虎杖根　當歸(切/焙)白芷¶
<pb:KR3e0067_WYG_347-18b>¶
　　白茯苓(去黒皮/各三分)沒藥(研/)麒麟竭(研/)木香　黄芩(去/心)¶
　　黄耆　人參　桂(去粗/皮)熟乾地黄(焙各/半兩)¶
　右為散毎服三錢空腹煎棗湯調下日三服¶
又方　治妳結鞕疼痛¶
　用百藥煎為細末毎服三錢酒一盞煎數沸熱服冄¶
　以滓傳腫痛處¶
又方¶
　用鱓魚皮燒灰存性為末空心酒調服¶
<pb:KR3e0067_WYG_347-19a>¶
療乳瘰止痛方¶
　　大黄　黄連(各三/兩)¶
　右用水五升煮取二分三服下即愈¶
内消散　治婦人乳癰毒始生核¶
　　川大黄　黄芩　黄連(去/鬚)黄藥子　地龍(炒令/黄)¶
　　乳香(各一/兩)¶
　右為細散用生地黄汁調匀塗扵腫毒上若乾即易¶
　之不過三五度瘥¶
<pb:KR3e0067_WYG_347-19b>¶
當歸散　治婦人乳生結核疼痛散毒氣止疼痛¶
　　當歸(三分剉/㣲炒)甘草(一兩/剉)川芒硝(一/兩)黄連(三分/去鬚)¶
　　黄藥子(三/分)川大黄(一/兩)蒲公草(三/分)𤣥參(三/分)¶
　右為細散用鷄子白調為膏於生絹上塗貼取効為¶
　度¶
治婦人乳生結核及腫疼¶
　　藍草根　生蒻頭(各二/兩)¶
　右搗如泥貼之立効¶
<pb:KR3e0067_WYG_347-20a>¶
療産後乳初結脹不消令敗乳自退方¶
　　𤓰蔞(一箇半/生半炒)大粉草(一寸半/生半炒)生姜(一塊半/生半煨)¶
　右同剉用酒一碗煮取一盞去滓服之其痛一會如¶
　不可忍即搜去敗乳安臥每一服順所患處乳側臥¶
　於床上令其藥行故也¶
　　　産後乳結癰(附論/)¶
産後衝任不足氣血俱虛潛行入于足陽明之脉其直¶
行者從缺盆下乳内兼下夾臍入氣衝中衝脉者起于¶
<pb:KR3e0067_WYG_347-20b>¶
氣衝並足陽之經夾臍上行至胸中而散也其經為邪¶
熱衝則血為之擊摶氣為之留滯擊摶則痛作留滯則¶
腫生内經所謂營氣不從逆于肉理乃生癰腫此疾者¶
以乳汁藴積與氣相摶故也¶
　　　方¶
當歸飲　治産後乳癰欲結發熱腫痛¶
　　當歸(切/焙)芍藥　牡丹皮　生乾地黄(焙/)人參¶
　　黄耆(剉/)大黄(生/)升麻　連翹(各一/兩)¶
<pb:KR3e0067_WYG_347-21a>¶
　右粗搗篩每服五錢水一盞去滓温服不拘時¶
黄耆湯　治産後乳結核或腫痛漸成癰煩熱¶
　　黄耆(剉/)生乾地黄(焙/)麥門冬(去心/焙)升麻(各一/兩半)人參¶
　　　赤茯苓(去黑皮/各一兩)當歸(切/焙)芍藥　逺志(去/心)¶
　　甘草(生各/半兩)¶
　右粗搗篩毎服五錢水一盞半去滓温服不拘時候¶
蛇蜕皮散　治乳癰疼痛寒熱發歇晝夜不可忍¶
　　蛇蜕皮(燒灰/半兩)麝香(二/錢)¶
<pb:KR3e0067_WYG_347-21b>¶
　右研細每服二錢熱酒調下不拘時¶
芍藥湯　治産後乳結癰濃敗壞不散發熱疼痛¶
　　芍藥　桂(去粗/皮)黄耆(剉/)赤茯苓(去黑/皮)當歸(切/焙)¶
　　生乾地黄(焙各/一兩)甘草(剉/)麥門冬(去心/焙)人參(各一/兩)¶
　右㕮咀如麻豆大每服五錢水一盞半再入生姜一¶
　&KR0037;大煎至八分去滓下朴硝末一錢再煎令沸温服¶
　不拘時¶
甘草飲　治産後乳癰熱痛未結膿者¶
<pb:KR3e0067_WYG_347-22a>¶
　　甘草(半兩半/生半炙)栝蔞(一枚去/皮用穰)¶
　右先以酒三盞煎甘草至二盞入栝蔞穰煎至一盞¶
　去滓溫服半盞如痛即以酒少許解之未効再作¶
栝蔞散　治產後乳癰膿潰未潰熱痛不已¶
　　栝蔞實(二/兩)敗醬　細辛(去苗/葉)乾姜(炮/)厚朴(去粗皮/姜汁炙)¶
　　桔梗(炒/)防風(去/乂)人參(各半/兩)¶
　右為散每服三錢溫酒下水一盞煎至八分溫服亦¶
　得不拘時¶
<pb:KR3e0067_WYG_347-22b>¶
黄耆膏　治產後乳癰欲結未結膿攻痛¶
　　黄耆(剉/)芎藭　當歸(切/炒)黄芩(去黑/心)黄連(去/鬚)白歛¶
　　芍藥　防風(去乂各/一兩)¶
　右為末用鷄子白調隨大小貼之每日一易¶
猪蹄湯洗方　治產後乳癰破後膿血不盡¶
　　猪蹄(一/具)當歸(切/炒)芍藥　黄芩(去黑/心)獨活(去蘆/頭)莽草¶
　　大黄(剉碎/炒)芎藭(各半/兩)¶
　右搗羅七味為末將猪蹄剉洗令净以水五升煮熟¶
<pb:KR3e0067_WYG_347-23a>¶
　去滓澄清内藥再煎令熱通水手洗乳上令透拭乾¶
　良久又暖洗不拘次數¶
漏蘆膏　治乳汁不時泄蘊積于内遂成癰¶
　　漏蘆　黄芩(去黒心/各一兩)米粉(半/兩)¶
　右為末新水調如膏塗之¶
麥門冬　治乳腫初覺有異¶
　　生麥門冬(去/心)黄耆(剉/)防風(去又各/一兩半)桑寄生(一兩/半)¶
　　甘草(炙三/分)木通(二兩/半)黄芩(去黑/心)赤芍藥(各一/兩)¶
<pb:KR3e0067_WYG_347-23b>¶
　右㕮咀如麻豆大每服五錢水一盞半入棗二枚煎¶
　至八分去滓内乳糖一分再煎一兩沸去滓溫服¶
芍藥散　療乳癰腫消核¶
　　芍藥　通草　桂心　昆布　白歛　附子(炮/)¶
　　黄耆　人參　海藻　木占斯(各一/兩)¶
　右搗散以清酒服一錢日三當先食并療頤下氣結¶
　瘰癧¶
栢皮膏　乳癰衆醫不能療¶
<pb:KR3e0067_WYG_347-24a>¶
　用猪膏年多者佳栢皮三斤去黑皮以猪膏煎之當¶
　消煎栢皮熟黑便漉出更煎餘栢皮如初膏盡以塗¶
　瘡處甚驗¶
三物桂心貼　治乳癰¶
　　桂心　烏頭　甘草(各二/分)¶
　右搗散以苦酒和塗腫上以濕紙覆濡其上將乳居¶
　其中以乾布置乳下湏臾布當濡有膿水也¶
又方¶
<pb:KR3e0067_WYG_347-24b>¶
　研米搥二枚煮令熱以絮布巾覆乳上用二槌更互¶
　熨腫數十過差止已用大驗¶
治乳癰堅硬痛不可忍¶
　右茛菪子半大匙當年新者服時不得嚼破以清水¶
　一大盞和頓服痛即止¶
治婦人乳癰¶
　覺痛色未變時以飼猪米研汁飲之即瘥仍取猪槽¶
　木厚如匙面火炙數熨¶
<pb:KR3e0067_WYG_347-25a>¶
治婦人乳癰疼痛冝薰方(十便/良方)¶
　　露蜂房(半斤/細剉)¶
　右件藥以醋五升煮令熱相和傾於瓶中熱薰乳上¶
　日三五度即差冷即再煎之效¶
又方(十便/良方)¶
　　大黄(一/分)竈上黄土(一/分)生姜(二/分)¶
　右三味搗羅為末醋和&KR0151;乳痛即止極驗劉消子不¶
　用生姜用生魚三味等分魚必用鯽魚妙¶
<pb:KR3e0067_WYG_347-25b>¶
三能散(十便/良方)　治妳癰¶
　　綿黄耆　皂角刺(燒存性/各一兩)¶
　右搗羅為散以酒調二錢服能穿能散¶
香蛤散(楊氏家/藏方)　治婦人妳癰纔覺作痛氣欲結者便¶
　服此藥令内消¶
　　車螫殻(火煆/一兩)乳香(半兩/炙剉)膩粉(五/分)¶
　右件為細末每服一錢用乳香溫酒送下食後日進¶
　三服¶
<pb:KR3e0067_WYG_347-26a>¶
聖&KR0037;散(楊氏家/蔵方)治乳癰¶
　用&KR0037;四十九枚燒灰留性不拘癰大小盡用&KR0037;灰及¶
　糞堆上土研細三四錢和匀以新汲水調傅¶
治奶癰結聚成塊疼痛難忍(䕶命/方)¶
　　好肥皂角(二/條)香葱(十/枚)¶
　右先搥皂角碎水一碗揉取汁煉成膏却碎揉葱入¶
　内更煎三兩沸紙攤貼痛處露奶頭令清水出只初¶
　痛一兩日可使已成膿者便不可使¶
<pb:KR3e0067_WYG_347-26b>¶
通和湯(衞生/寶鑑)治婦人乳癰疼痛不可忍者亦治吹奶疼¶
　痛不可忍¶
　　穿山甲(一兩/炮黄)木通(剉一/兩)自然銅(半兩醋/淬七次)¶
　右為細末每服二錢熱酒調下食逺服之¶
又方(衞生/寶鑑)治奶癰瘡¶
　凡未成瘡纔覺腫硬作痛以葱早熨之其法用中様¶
　小甆瓶瓶口寛者以炭火入瓶内上以熱灰填滿瓶¶
　口将葱葉葱白搥損令徧覆瓶口以手帕子褁定¶
<pb:KR3e0067_WYG_347-27a>¶
　熱將瓶口向腫處任意輕輕熨之有驗¶
治產後忽然乳痛堅硬成塊欲成癰腫先喫此方但臓¶
　腑熱覺得乳痛即喫此方¶
　　麻黄(去/根)連翹子(各半/兩)知母　射干　當歸　大黄¶
　　　蔓荆子　芍藥　荆芥穗　牡丹皮(去心各/一分)¶
　　半夏(三/錢)木通(四/銖)¶
　右為細末每服三錢水一盞生姜三片同煎取九分¶
　食後臨卧去滓喫再煎連喫以大腑通為度¶
<pb:KR3e0067_WYG_347-27b>¶
治吹奶癰腫痛疼熱發渴晝夜呻吟¶
　　蛇蜕皮(一兩/燒灰)赤小豆(一/兩)¶
　右件藥搗羅為散以鷄子白和調傅之¶
治乳癰結硬欲作癰(十便/良方)¶
　用真樺皮溫熨腫處一夕即消¶
又方(永類/鈐方)¶
　用萱草根又名射干研爛生酒濾過以滓貼瘡久患¶
　此腐爛見骨膜垂死者用萱草根其葉柔其根如麥¶
<pb:KR3e0067_WYG_347-28a>¶
　門冬并萹蓄根如殭蚕葉硬如劒者傅之神効¶
治産後不自乳兒畜積乳汁結作癰(肘後/方)¶
　取蒲公草搗傅腫上日四度易之俗呼為蒲公英語¶
　訛為蒲公明者是也火煮汁服亦得¶
治産後患乳癰腫痛因産後不見乳汁結作癰¶
　用蒲黄炒熱杵傅腫上日三度易之又以井華水煎¶
　葉汁飲之亦佳食之亦得妬乳及癰並瘥¶
又方(千金/方)¶
<pb:KR3e0067_WYG_347-28b>¶
　用皂角十條以酒一升揉取汁硝石半兩煎成膏傅¶
　之¶
連翹湯(㧞萃/方)治産後妬乳並癰¶
　　連翹　升麻　芒硝(各十/分)𤣥參　芍藥　白歛¶
　　防己　射干(各二/分)大黄(十二/分)甘草(六/分)杏仁(八十枚/去皮尖)¶
　右以水九升煎取三升次下大黄硝分三服¶
復元通氣散(永類/鈐方)治乳癰¶
　　瓜蔞　青皮　烏藥　白芷(各等/分)¶
<pb:KR3e0067_WYG_347-29a>¶
　初發服甚效病已半勿多服穿山甲等藥惟専發散¶
　也懸癰通用¶
治乳癰(本/草)¶
　取人齒燒灰細研酥調貼癰上¶
治乳癰(本/草)¶
　以烏雌雞膽汁傅之日三¶
療乳癰痛寒熱者(本/草)¶
　取蔓青根并葉净擇去土不用水洗以鹽搗傅乳上¶
<pb:KR3e0067_WYG_347-29b>¶
　如熱即換不過三五易之即瘥冬月無葉但单用根¶
　亦可切須避風¶
　　　産後悶煩(附論/)¶
夫産後煩悶者由産後臟腑勞傷血氣虛損而風邪乘¶
之摶于血使氣不宣而否澀則生於熱或肢節煩疼口¶
乾因虚生熱則多煩悶此乃表裏俱虛血氣未復而氣¶
逆乗之故悶煩也○新産之後血氣俱虛或因亡血過¶
多或因惡血下少致血氣不利陰陽相勝陽勝則發煩¶
<pb:KR3e0067_WYG_347-30a>¶
悶經所謂陽勝則熱是也¶
　　　方¶
淡竹葉湯　治産後血不利心煩喘悶¶
　　淡竹葉　麥門冬(去心/焙)小麥　白茯苓(去黑皮/各一兩)¶
　右為散粗搗篩毎服二錢水一盞生姜三片煎至七¶
　分候去滓温服空心日午臨臥各一¶
蒲黄散　治産後血氣痛煩悶渴燥¶
　　蒲黄(一/兩)乾姜(炮半/兩)薑黄(切/)當歸(切/)桂(去粗/皮)¶
<pb:KR3e0067_WYG_347-30b>¶
　右為散每服一錢煎人參湯調下空心日午臨臥服¶
麥門冬湯　治産後煩悶或血氣不快¶
　麥門冬(去心焙/二兩)甘草(炙/剉)白茯苓(去黒/皮)人參(各一/兩)¶
　右粗搗篩毎服三錢水一盞生姜三片&KR0037;一枚煎至¶
　七分候入竹瀝半合再煎數沸去滓温服¶
黑金散　治産後血氣煩悶腹痛脹滿¶
　　赤龍鱗(燒灰/研)亂髮(燒灰/研)當歸(切/焙)人參(二/分)麝香(别研/一錢)¶
　　　白茯苓(去黒皮/二分)碙砂(去沙石/研一分)犀角(鎊/)枳殻(去瓤/麩炒)¶
<pb:KR3e0067_WYG_347-31a>¶
　　　大黄(剉炒各/一分)¶
　右除髪灰并麝香外搗羅為細散合研匀每服一錢¶
　　温熱水調下空心日午臨卧服¶
羚羊角散　治産後血氣煩悶腹痛¶
　　羚羊角(燒/灰)延胡索　　黄耆(剉/)枳殻(燒/灰)芍藥¶
　　白茯苓(去黑/皮)劉寄奴(各半/兩)¶
　右為散每服二錢煎人參湯調下空心日午臨卧服¶
地黄飲(出聖/惠方)治産後血氣不利心胸煩悶脅肋滿口乾¶
<pb:KR3e0067_WYG_347-31b>¶
　壯熱不思飲食¶
　　生地黄汁(一/盞)當歸(切焙搗/末二兩)酒　　生姜汁(各半/兩)¶
　　童子便(一/盞)人參(搗末/一兩)¶
　右四汁相合每服用汁半盞水半盞入人参當歸末各半¶
　錢同煎至七分空心日午臨卧温服一方無人參名¶
　曰地黄飲子不拘時候服¶
紫葛飲(出聖/惠方)治産後心中煩悶不解¶
　　紫葛(剉/)麥門冬(去心/焙)人參　　羚羊角(鎊/)小麥¶
<pb:KR3e0067_WYG_347-32a>¶
　　甘草(炙剉各/半兩)¶
　右粗搗篩每服三錢水一盞入生姜三片棗一大枚¶
　擘煎至七分去滓温服不拘時候¶
竹茹散　治産後悶煩氣短¶
　　竹茹　人參　白茯苓(去黑/皮)黄耆(剉/)當歸(切/焙)¶
　　生地黄(焙各/半兩)¶
　右為散每服二錢温酒調下不拘時候¶
人參散　治産後虛煩氣短心下不利¶
<pb:KR3e0067_WYG_347-32b>¶
　　人參　烏藥(各一/兩)㯽榔(剉半/兩)黄耆(剉三/分)木香(一/分)¶
　　熟乾地黄(焙一/兩)麥門冬(去心/炒)甘草(炙剉各/三分)¶
　右為末每服二錢沸湯調下不拘時候¶
人參丸　治産後虛煩氣血滯攻腰腹疼痛煩悶少力¶
　　人參(一/兩)延胡索　桂(去粗/皮)芎藭　木香　當歸(切/焙)¶
　　白茯苓(去黑/皮)厚朴(去粗皮生/姜汁炙)蒲黄　白芷(各一/兩)¶
　　熟乾地黄(焙二/兩)¶
　右為末煉蜜和丸如梧桐子大毎服三十丸酒下毎¶
<pb:KR3e0067_WYG_347-33a>¶
　日三服¶
白茯苓湯　治産後氣血虚心膈煩滿身腫體熱惡露¶
　不行¶
　　白茯苓(去黑/心)赤芍藥　芎藭(各一/兩半)桂(去粗/皮)¶
　　大腹皮(剉/)枳殻(去穰/麩炒)熟乾地黄(焙各/一兩)¶
　右粗搗篩每服三錢以水一盞生姜三片煎至七分¶
　即去滓温服日三¶
當歸湯　治産後虚煩腹痛¶
<pb:KR3e0067_WYG_347-33b>¶
　　當歸(切/焙)芍藥　木通(剉各/一兩)¶
　右粗搗篩毎服二錢水一盞半入生地黄二寸許切¶
　碎同煎煎至八分去滓温服不拘時候¶
真氣湯　治初産後血氣煩悶¶
　　童子小便(三/合)生地黄汁(一/合)¶
　右相和㣲煎三四沸分温二服¶
逍遙湯(出危/氏方)治産後無陰血虚心煩自汗精神昏冐心¶
　忪頰赤并口燥咽乾發熱頭痛或寒熱如瘧¶
<pb:KR3e0067_WYG_347-34a>¶
　　白茯苓(去黒/皮)白术　當歸(切/焙)芍藥　柴胡(去苗各/一兩)¶
　右粗搗篩毎服二錢水一大盞入乾生薑一塊切破¶
　薄荷五葉同煎七分去滓熱服不拘時候¶
人參當歸湯(出千/金方)治産後隂虚生内熱煩悶不安¶
　　人參　當歸　麥門冬　乾地黄　桂心(各一/兩)¶
　　大&KR0037;(二十/枚)粳米　芍藥(四/兩)淡竹葉(三/升)¶
　右㕮咀以水一斗二升先煮竹葉及米取八升去滓¶
　内藥再煎煮取三升去滓分三服若煩悶不安者當¶
<pb:KR3e0067_WYG_347-34b>¶
　取豉一升以水三升盡服之甚良地黄用生乾者虚¶
　甚則用熟者¶
赤小豆散(出千/金方)治産後煩悶不能食虚滿¶
　用赤小豆三七枚燒作末以冷水和頓服之¶
治血氣煩悶脇肋脹滿及痛(一名荷/葉散)¶
　　芍藥(八/分)蒲黄　延胡索(各四/分)當歸(六/分)荷葉蒂(三箇/炙)¶
　右以水二升煎取七合後入蒲黄空心分三服¶
治血氣煩悶方(出大全/良方)¶
<pb:KR3e0067_WYG_347-35a>¶
　右以竹瀝飲一盞甚効或生藕汁飲二升亦効¶
知母湯(出千/金方)治産後乍寒乍熱通身不快心胸煩悶¶
　知母(三/兩)芍藥　黄芩(炙二/兩)桂心　甘草(炙一/兩)¶
　右㕮咀以水五升煮取二升半分三服一方不用桂¶
　心加生地黄¶
竹葉湯(出千/金方)治産後心中煩悶不解¶
　　生淡竹葉(一/升)麥門冬(一/升)甘草(二/兩)生薑茯苓(各三/兩)¶
　　大棗(十四/枚)小麥(三/合)¶
<pb:KR3e0067_WYG_347-35b>¶
　右㕮咀以水一㪷先煮竹葉小麥取八升内諸藥煮¶
　取三升去滓分三服若心中虚悸者加人參二兩其¶
　人食少無穀氣者加粳米五合氣逆者加半夏二兩¶
　(大全良方/不用茯苓)¶
蒲黄散(便産/湏知)治産後煩悶虚煩悶去血多則除虚而生¶
　内熱其證心胷燥滿短氣頭痛悶亂骨節痛脯時輒¶
　甚¶
　用蒲黄紙上炒以東流水和服方寸匕極良¶
<pb:KR3e0067_WYG_347-36a>¶
治産後煩悶不能食¶
　用白犬骨一味燒研以水服方寸匕¶
療産後心悶不識人汗出乃血氣衝心及胷脇腹肚熱¶
　時作時止(出肘/後方)¶
　用羚羊角燒如末以東流水服方寸匕未瘥再服¶
治産後煩躁¶
　用禹餘糧一枚放入醋瓶内入地埋一半四面𦂳築¶
　用炭一秤發頂火一斤煆去火三分耗二為度用溫¶
<pb:KR3e0067_WYG_347-36b>¶
　砂土罨一宿取出打去外面一重只使裏内細研淘¶
　澄五七度將紙襯乾再研數千遍患者用甘草煎湯¶
　調二錢匕只一服立効¶
治産後惡血煩悶¶
　用羚羊角燒灰酒服方寸匕未瘥再服亦治産難¶
治産後心悶眼不得開(出千/金方)¶
　即當頂門上取髪如兩指大使人强牽之眼即開¶
紫葛飲子　治産後心中煩悶不解¶
<pb:KR3e0067_WYG_347-37a>¶
　　紫葛(半/兩)麥門冬(半兩/去心)生地黄(半/兩)小麥(半/合)生薑(一/分)¶
　　甘草(一分炙/㣲赤剉)¶
　右細剉和匀分為三服以水一大盞煎至五分去滓¶
　不計時候溫服¶
麥門冬散(出聖/恵方)治產後因虚生熱致生心神煩悶¶
　　麥門冬(去心/一兩)羚羊角(半兩/屑)人參(一兩半/去蘆)蒲黄(一/兩)¶
　　甘草(半兩㣲/炙剉)¶
　右搗篩為散每服三錢以水一盞入竹葉二七片小¶
<pb:KR3e0067_WYG_347-37b>¶
　麥半合煎至六分去滓不計時候温服¶
黄耆散(出聖/恵方)治產後口乾煩悶心躁¶
　　黄耆(一兩/剉)麥門冬(一兩/去心)赤茯苓(一/兩)生乾地黄(一/兩)¶
　　當歸(半/兩)甘草(半兩炙/㣲赤剉)¶
　右搗篩為散每服四錢以水一中盞入生薑半分煎¶
　至六分去滓温服不計時候¶
蒲黄散(出聖/恵方)治產後血氣上攻胷膈煩悶不安¶
　　蒲黄(一/兩)當歸(一/兩)麥門冬(去心/一兩)赤芍藥(一/兩)鬼箭羽(半/兩)¶
<pb:KR3e0067_WYG_347-38a>¶
　　生乾地黄(一/兩)¶
　右搗篩為散每服三錢以水一中盞入竹葉二七片¶
　粳米五十七粒煎至六分去滓不計時候溫服¶
竹茹飲子(出聖/恵方)治產後内虛煩悶短氣¶
　　竹茹(一/兩)人參(一兩去/蘆頭)黄耆(一兩一/作黄芩)甘草(一分炙/㣲赤剉)¶
　　白茯苓(一/兩)¶
　右細剉和匀每服半兩以水一大盞入&KR0037;三枚煎至¶
　五分去滓不計時候溫服一方無&KR0037;¶
<pb:KR3e0067_WYG_347-38b>¶
紅藍花飲子(出聖/恵方)治產後血氣攻心煩悶氣欲絶不識¶
　人¶
　　紅藍花(半/兩)紫葛(半兩/剉)赤芍藥(半兩/剉)生地黄汁(三合/後下)¶
　　童子小便(三合/後下)蒲黄(半/兩)¶
　右件以水一大盞酒半盞煎至八分去滓下地黄汁¶
　并小便更煎三兩沸不計時候分溫三服¶
琥珀散(出聖/恵方)治産後惡血不下心膈煩悶¶
　　琥珀(一/兩)蒲黄(一/兩)劉寄奴(一/兩)赤芍藥(一/兩)蓮子心(半/兩)¶
<pb:KR3e0067_WYG_347-39a>¶
　　鬼箭羽(半/兩)¶
　右搗細羅為散每服不計時候以豆淋酒調下二錢¶
芝麻散(出聖/惠方)治産後燥熱心神煩悶¶
　　芝麻(一/兩)紅藍花(半/兩)當歸(半兩剉/㣲炒)赤芍藥(半/兩)琥珀(半/兩)¶
　　嫩荷葉(半/兩)¶
　右搗細羅為散每服不計時候以生地汁調下二錢¶
治産後心神悶煩眩迷不省唇口冷脉欲絶面青血氣¶
　上衝宜急服此方(聖惠/方)¶
<pb:KR3e0067_WYG_347-39b>¶
　　釅醋(三/合)鷄子(一箇打破/㵼在碗中)¶
　右先煎醋一沸傾入鷄子碗中頓熱服之立効¶
治産後煩悶手脚燥熱懨弱氣欲竭血暈心頭硬乍寒¶
　乍熱用此方(聖惠/方)¶
　用續斷枝一握水一盞半煎至一盞分三服¶
治産後惡血不盡心膈煩悶腹中刺痛宜服此方(聖惠/方)¶
　　延胡索(一/兩)益母草(半/兩)¶
　右搗羅為散不計時候以溫酒調下一錢¶
<pb:KR3e0067_WYG_347-40a>¶
又方(聖惠/方)¶
　用生地黄四兩細切酒二大盞煎至三五沸去滓分¶
　為五次服不計時候服之¶
又方(聖惠/方)¶
　　當歸(一兩剉/㣲炒)鬼箭羽(二/兩)¶
　右搗羅為散每服不計時候以紅藍花酒調下二錢¶
治産後虛勞心熱煩悶不識人方(聖惠/方)¶
　取生鷄子一枚打破去殻吞之¶
<pb:KR3e0067_WYG_347-40b>¶
又方(聖惠/方)¶
　　童子小便(一小/盞)生薑汁(一/合)生地黄汁(一/合)¶
　右相和煎一沸放溫分為二服頻頻服之¶
又方(聖惠/方)¶
　　生地黄汁(一中/盞)童子小便(一中/盞)蒲黄(半/兩)¶
　右相和攪令匀不拘時候分溫四服¶
又方(聖惠/方)¶
　以生藕搗絞取汁煖飲一小盞頻頻服之¶
<pb:KR3e0067_WYG_347-41a>¶
凡產後忽冐悶汗出不識人者暴虛故也(危氏/方)¶
　用破鷄子三枚可與童子小便一升吞之便醒不然¶
　丈夫小便一升亦得切不可用病人者○又若久不¶
　識人或時復發者此為有風因産血氣暴虚風行脉¶
　中故也若産後去血多者又增此疾與鷄子不醒¶
　者可急作竹瀝汁一服五合湏臾不定再與五合頻¶
　與三五服即瘥¶
治婦人產後胷滿悶不思飲食四肢潮熱¶
<pb:KR3e0067_WYG_347-41b>¶
　用柴胡湯一帖黄芩三兩用水二盞煎盞半空心服¶
治產後血悶血竭¶
　用藕節和生地黄搗汁熱酒并小便調下¶
治產後血脹悶¶
　用甘蕉根搗汁服之¶
治諸虚煩熱¶
　以竹葉石膏湯溫膽湯服之但產後與尋常不同如¶
　石膏等藥不宜輕用¶
<pb:KR3e0067_WYG_347-42a>¶
人參葳靈散(衞生/家寶)治産後痞氣胷膈不快噎悶不進飲¶
　食¶
　　人參　茯苓　藿香葉　白芷　甘草(炙/)¶
　　桔梗(各一/兩)葳靈仙(一分/微炒)¶
　右件為末每服一大盞&KR0037;二枚薑二片水一盞慢煎¶
　至八分空心食前溫服¶
治産後血脹悶欲死者(本草/)¶
　以水和苦酒煮蘇方木五兩取濃汁服之効¶
<pb:KR3e0067_WYG_347-42b>¶
治産後血悶止痛(本草/)¶
　以折傷木酒煮濃汁飲之¶
治産後血腹悶(本草/)¶
　以蕘花搗汁服之¶
　　　産後煩渇(附論/)¶
夫産後煩渇者由産時水血俱下臟腑乾燥津液不足¶
因虚則生熱故令煩渇也¶
　　　方¶
<pb:KR3e0067_WYG_347-43a>¶
地黄散(聖惠/方)治産後煩渴壯熱不思飲食¶
　　生地黄(一/兩)赤茯苓(一/兩)麥門冬(三分/去心)葛根(半兩/剉)¶
　　石膏(一兩/研)甘草(一分炙/㣲赤剉)¶
　右為散每服三錢以水一中盞入生薑半分&KR0037;三枚¶
　約煎至六分去滓不計時候温服¶
&KR0797;&KR0803;根散(聖惠/方)治産後煩渇體熱食少¶
　　&KR0797;&KR0803;根(一/兩)甘草(一兩炙/㣲赤剉)人參(一兩/去蘆)麥門冬(一兩/去心)¶
　　生乾地黄(一/兩)蘆根(二兩/剉)赤茯苓(一/兩)益母草(一/兩)¶
<pb:KR3e0067_WYG_347-43b>¶
　右為散每服三錢以水一中盞入生薑半分&KR0037;三枚¶
　約煎至六分去滓不計時候溫服¶
黄耆散(聖惠/方)治産後體虛煩渇喫食減少乏力¶
　　黄耆(一兩/剉)麥門冬(去心/半兩)生乾地黄(一/兩)甘草(一分炙/㣲赤剉)¶
　　人參(三分去/蘆頭)陳皮(三分湯浸/去白穰焙)白茯苓(一/兩)桑寄生(半/兩)¶
　右為散每服三錢以水一中盞生薑半分&KR0037;三枚竹¶
　葉二十七片同煎至六分去滓不計時候溫服¶
紅藍花散(聖惠/方)治産後煩渇不止¶
<pb:KR3e0067_WYG_347-44a>¶
　　紅藍花(一/兩)芝麻(一/兩)栝蔞根(一/兩)生乾地黄(一/兩)¶
　　甘草(半兩炙/㣲赤剉)菰根(一/兩)¶
　右為散每服三錢以水一中盞入生薑半分棗三枚¶
　同煎至六分去滓不計時候溫服¶
人參散(聖惠/方)治産後煩渇體熱食少¶
　　人參(一兩去/蘆頭)麥門冬(一兩/去心)石膏(一/兩)當歸(一兩剉/㣲炒)¶
　　甘草(半兩炙/㣲赤剉)&KR0797;&KR0803;根(三/分)生地黄(三/分)柴胡(三分/去苖)¶
　　赤茯苓(三/分)¶
<pb:KR3e0067_WYG_347-44b>¶
　右搗篩為散每服三錢以水一中盞入生薑半分棗¶
　三枚同煎至六分去滓不計時候溫服¶
蓮子房散(聖惠/方)治産後煩渴不止¶
　　蓮子房(二兩秋/前者)甘草(一分炙/㣲赤剉)人參(一兩去/蘆頭)¶
　　麥門冬(三分/去心)蘆根(一兩/剉)¶
　右搗篩為散每服三錢以水一中盞入生薑半分大¶
　棗三枚煎至六分去滓不計時候溫服¶
益母草散(聖惠/方)治産後血運煩渴口乾心燥¶
<pb:KR3e0067_WYG_347-45a>¶
　　益母草(一/兩)人參(半兩去/蘆頭)黄耆(半兩/剉)葛根(半兩/剉)¶
　　生乾地黄(半/兩)甘草(一分炙/㣲赤剉)¶
　右為散每服三錢以水一中盞入生薑半分約煎至¶
　六分去滓不計時候溫服¶
羚羊角飲子(聖惠/方)治産後心胸煩渴不解¶
　　羚羊角屑(一/分)竹葉(二十/七片)小麥(半/兩)&KR0037;(五/枚)生薑(一/兩)¶
　　赤茯苓(半/兩)¶
　右細剉和匀分為五服以水一中盞煎至六分去滓¶
<pb:KR3e0067_WYG_347-45b>¶
　不計時候温服¶
又方(聖惠/方)¶
　　生藕汁(三/合)生地黄汁(半/升)童小便(五/合)白蜜(二/合)¶
　右相和煎三五沸不計時候分溫三服¶
治産後忽口内煩渴狂語方(聖惠/方)¶
　右蘇枋木一兩水二大盞煎至一盞去滓放溫漸漸¶
　服盡其渇立止¶
紅藍花散(楊氏家/藏方)治産後調順氣血治虚煩渇燥或乳¶
<pb:KR3e0067_WYG_347-46a>¶
　脉欲行頭昏寒熱¶
　　川芎　當歸(洗/焙)蒲黄(各等/分)¶
　右件為細末每服三錢水一盞入荷葉心一斤黑豆¶
　三十粒同煎至七分温服不拘時候¶
桃花散(保命/集方)治産後不煩而渇¶
　　新石灰(一/兩)黄丹(半/錢)¶
　右為細末渇時冷漿水調一錢¶
　¶
<pb:KR3e0067_WYG_347-46b>¶
　¶
　¶
　¶
　¶
　¶
　¶
　¶
　普濟方卷三百四十七¶
