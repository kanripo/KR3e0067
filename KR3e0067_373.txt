# -*- mode: mandoku-view; -*-
#+TITLE: 普濟方
#+DATE: 2015-08-24 23:06:57.528534
#+PROPERTY: ID KR3e0067
#+PROPERTY: BASEEDITION WYG    
#+PROPERTY: JUAN 卷三百七十三
<pb:KR3e0067_WYG_373-1a>¶
欽定四庫全書¶
　普濟方卷三百七十三　明　周王朱橚　撰¶
　　嬰孩驚風門¶
　　　總論¶
夫驚者七情中之一也古人於小兒論中不言喜怒悲¶
憂思恐而獨言驚者小兒初生氣脉未定精神未全天¶
之所禀者混然一真七情雖具而有愛着惟念乳食餘¶
無所知喜怒悲憂思恐皆動於中惟驚從外來神氣無¶
<pb:KR3e0067_WYG_373-1b>¶
雜一有所觸悸動不安啼呌搐搦嘗原喜思恐字皆從¶
心驚之為字從馬古人因字命名亦有深意葢惡之馬¶
也適於善則為善適於惡則為惡其機甚可畏也驚之¶
為病有慢有急留於陽則為急伏於隂則為慢亦猶馬¶
之有善惡也馬以喻氣非㘅轡則不能制驚之為病非¶
藥石則不能調信之不可以不善猶驚之不可以或有¶
也是以驚風有急慢二證而古方上曰隂陽二癎所謂¶
隂陽者急慢之異名耳沉嬰孩十嵗以下曰癎十嵗以¶
<pb:KR3e0067_WYG_373-2a>¶
上曰癲陽属腑陽證俗曰急驚其證身熱面赤發驚則¶
搐搦兩目上視牙關緊硬宜用凉藥隂癎属臓俗曰慢¶
驚其證因吐與㵼或不㵼積日漸因而至脾虚不甚搐¶
搦目㣲上視手足振動宜用温藥不可一槩治施也嘗¶
見後人不明乎此但知急驚用凉藥不知太過則反成¶
慢驚至於慢驚但知用温劑不知太過則反成急驚迸¶
無定用見藥殊逆縱能取效於目前而不知釀成癎癲¶
為終身之痼疾欲全嬰者幸加意焉驚積者受驚日久¶
<pb:KR3e0067_WYG_373-2b>¶
而積成之其狀額上有汗喘息煩渴潮熱往來肚皮中¶
覺腹内有物跳動瀉下如白豆沙是也治法輕量重而¶
踈導之邪調氣知味取愈大凢小兒肚或熱脹或硬皆¶
為内實法當利天釣壯熱驚悸眼目翻騰手足抽掣或¶
啼或笑喜怒不常甚者爪甲皆青如祟之狀葢由乳母¶
酒麵肉過度煩毒之氣入乳遄復乳兒遂使心肺生熱¶
痰欎氣滯加之外挾風邪致有此耳法解利風熱取愈¶
驚瘹復痛多啼唇黒囊腫傴僂反張眼紅筋斑血者是¶
<pb:KR3e0067_WYG_373-3a>¶
善寒氣壅結兼驚風而得之又盤腹氣與蟲證亦令腹¶
痛多啼傴僂相若但盤氣痛則腰曲乾啼額上有汗是¶
小腹為冷氣所摶然爾蟲痛則嘔吐清水沬痛有去來¶
是疳化為蛔臓腑留滯然而内瘹用調氣踈風鎮驚之¶
劑盤膓氣用温和調氣之劑蟲證用殺蟲之劑驚熱者¶
内藴實熱勃驚甚則搐掣變蒸徴驚以其熱成得之但¶
與輕藥或不治亦愈通關定驚方論云諸搐風搐搦關¶
竅不通皆由痰寒中腕留滯百節所致痰致所謂潮寒¶
<pb:KR3e0067_WYG_373-3b>¶
者氣實使之治風痰雖不出南星半夏全蝎殭蠶數輩¶
亦須先用蘇合香丸入硃砂少許以薑汁浸薄荷湯調¶
和與之葢使氣下則痰下痰下則關自通若搐鼻不𡁲¶
者不治王氏曰退熱踈風凡驚搐多因感冐風熱欎於¶
表以致熱極生風當以先解表通熱人参羗活散加麻¶
黄荆芥得王氏惺惺散加荆芥麻黄小柴胡湯枳羗防¶
風表汗加麻黄裏熱加大黄本方青龍湯解肌湯加麻¶
黄生葱金銀薄荷湯下又曰驚風難治凡小兒驚風𦂳¶
<pb:KR3e0067_WYG_373-4a>¶
急先用搐鼻則驚病熱稍定仍用退熱踈風之藥葢熱¶
退痰下可免驚再潮之患柳氏曰驚風初作使用青龍¶
三解散合和研玉餅子同服為要法驚風心虚情忪氣¶
怯神散痰涎來去其㵼必青潮生風而未致風也驚邪¶
入心則面紅臉赤惕惕夜啼驚邪入肝則面目俱青眼¶
睛竄視驚邪入腎積垢靣黒惡呌嚙妳咬牙驚邪入肺則¶
面色淡白喘息氣之驚邪入脾則嘔吐不食虚汗多睡¶
面色淡黄據脉觀意虚則散而濡實則數而滑治法¶
<pb:KR3e0067_WYG_373-4b>¶
鎮驚化痰安神定志須究竟某臓受病之處而調理之¶
然有所謂温驚則有所謂凉驚虚者補之實者利之熱¶
者凉之是為活法睡中驚啼聲浮者易治聲不沉響者¶
全○急慢脾風不治證眼䧟光白睛灌人爪人甲青黒¶
四肢垂嚲一嵗既絶不可强用藥面赤而緋面青背冷¶
頭目仰後足冷目青腹肚胷髙手拏胷膈唇舌黒急口¶
氣粗&KR0479;䧟啼哭無淚冷汗不止如珠如油眼青瀉黒悶¶
痰入心肺嘘舌出口咬乳効人五硬五軟五冷五乾急¶
<pb:KR3e0067_WYG_373-5a>¶
驚為證目睛畨轉口中出血兩足擺跳腹肚搐或神慢¶
而摸體尋衣或證四能而神昏氣促噴藥不下通關不¶
𡁲心中痛絶魚口鴉聲左右搐逆○小兒驚風死候歌¶
曰小兒驚風候指甲青兼黒似煙口吐白蟲便黒血¶
眼開不開半擡肩白日咬人多驚汗夜作鵶聲不得¶
眠○又小兒驚死候歌曰項軟多無力喉中似鋸枋面¶
紅粧色見目睛杳無光口開麤氣脚跟直偏長摸衣胡¶
亂咬瘀血瀉床暗開還又閉渾身便似十般驚候病體¶
<pb:KR3e0067_WYG_373-5b>¶
用更思量又歌曰壯熱頭拖不舉頭目黄眼澁也堪憂¶
又時哯妳㢘飜食四體如水痛入喉須信本因驚患得¶
連綿日久更何求只應命盡歸泉壤脉亂浮洪却似鈎¶
○患驚風痰熱瘛癎痙癲此八種候惟痙與痓少有識¶
者類同驚風發作之狀痓手脚氷冷痙舉身僵癎癲不¶
殊目瞪涎手足搐搦○急風為疾其証有四有驚有風¶
有痰有熱或有驚有風而生痰作熱或有熱而因驚生¶
風成痰或積痰欎熱熱極生風而轉驚或素有風痰因¶
<pb:KR3e0067_WYG_373-6a>¶
驚風而發熱孩童之患不外乎是醫家於其暴作即當¶
察其所因䟽風化痰散熱鎮驚四證相須用藥斟酌古¶
人處方各有深意後學宗之隨症施治然以䟽風散熱¶
為主如兼有痰涎尚未轉驚者只化其痰不得妄投驚¶
藥何也鎮驚之藥性多寒凉經絡本自無恙反因攻¶
撃痰涎風熱乗虚而入於經絡却成搐搦為難愈也¶
○嬰孩五臓經絡即生風既所虚受其驚故自然而作¶
驚風且作八候次第而生焉所謂兒童無病不可與服¶
<pb:KR3e0067_WYG_373-6b>¶
攻擊峻厲之藥○嬰孩有大小有壯弱驚風發作有淺¶
深有重輕大者加分劑重者多於服數乃合其理○嬰¶
孩聞響即掣跳者乃肝肺不足魂魄不稔故有不安聞¶
響掣跳者非謂驚也犀角地黄丸主之又小兒心氣虚¶
怯神不安定連併掣跳者宜與四君子加辰砂脾胃氣¶
壯盛神魂俱清自然不恐嬰孩欲登驚風候先神不定顧¶
左覷右覷上及下或定其睛凝其神恍惚惻怛人不若¶
常○目覷嬉者急當療之如有熱先退熱如有驚先散¶
<pb:KR3e0067_WYG_373-7a>¶
驚熱退不生痰驚散不作風良久自然安定神情和恱¶
氣脉舒暢須知風變而理驚痰盛而退熱病勢尚緩未¶
至四證俱全猶可療治○嬰孩有患風痙風中等證候¶
皆上竄拳搐號曰天吊書載甚多初無痰後初作搐後¶
不搐不拳真皆風之惡候已是𫝊過若作驚風更與下¶
之為必也○驚風諸證候盡皆往但神情昏氣不足者¶
未可保治○驚風證候住其手拈物不拾睛轉緩緩於¶
中非謂十全必有再發之候如再發不可施治矣○驚¶
<pb:KR3e0067_WYG_373-7b>¶
風屎已遺者難治大小便閉者易治也○驚熱併風痰¶
未發隂陽二癎之前醫者即先與化痰禦風退熱利驚¶
此隨病推究不惟繁難乃無法施治是故難於療理若¶
已得病於證何憑凡此四證相隨不可攻其一也利其¶
一也利其驚則風縱退其熱則痰久尋理未究竟忽一¶
日省悟錢氏方宣風散正為此等孩兒病設有痰即壅¶
有熱即閉有驚即悶昏昏沉沉輕藥不能散重劑恐傷¶
害但服踈風散較之宣風欠一味一服之間風痰驚¶
<pb:KR3e0067_WYG_373-8a>¶
熱皆消去神情慶恱四體知安觀其此藥似有虎狼用¶
之即何順推痰利驚散風解熱只與一服不移其時可¶
見功效嘗見醫工調治此等證候多是疑貳進退怯懼¶
若過其時遲其日症候𫝊變驚風作風生痰自痰壅熱¶
自聚或慢入候相從反覆變逓至發越之時不得而進¶
此藥然踈風所療四證相待如賊方會極力一衡盡使¶
散敗不至於作害耳聚而自散流入諸經脉故作搐搦¶
引掣等證矣○小兒驚風證可醫者十一非時竄眼驚¶
<pb:KR3e0067_WYG_373-8b>¶
入肝何以知在肝肝主筋肝受驚故搐於眼眼是肝之外¶
應故非瀉時眼必糞青白夢裏咬牙驚入腎何以知在¶
腎青齒也其齒也痒及夜属隂乃咬牙故知驚入腎也¶
夜啼之曉驚入小腸何以知在小腸是心之腑心属南¶
方丙隂陽相尅故入小腸至曉乃歇日属陽夜属隂乃¶
相尅故啼爾面青下白驚入膽膽属目其膽是肝腑故¶
面青下白而知在膽必須吐而已氣喘噄水者則是肺¶
虚熱故知在肺要噄水也臉靣紅赤驚入心何以知入心¶
<pb:KR3e0067_WYG_373-9a>¶
其心属火又主血外應臉故令面赤是知入心也喘氣¶
驚入肺何以知入肺其喘即是肺也肝属木肺属金故¶
知隂傷陽也其人當糞青睡時手脚但搐不定如治驚¶
宜下洗肝圗散矣前後五心熱驚入肝何以知入肝胃¶
俱像土胃四肢故主脾故之入脾胃者是脾之腑其人¶
必當吐後發熱不時是也喉内如鋸驚入大腸何以知¶
入大腸大腸是肺之腑肺為諸臓之上葢又主於氣入¶
大腸上衡咽喉作聲如響如無痰故驚入大腸宜不助¶
<pb:KR3e0067_WYG_373-9b>¶
驚積藥無時乾嘔驚入胃何以知入胃以其胃在咽喉¶
下主化榖食被驚風入其肺則痒而時時乾嘔故知在¶
胃也宜調胃氣後下驚風藥睡中哭泣驚在三焦何以¶
知在三焦其三焦狀只是脂膜睡着時上焦被驚邪所¶
干即乃驚起而哭故知此患在於三焦證後日久自差¶
只宜下驚藥也○又證小兒驚風不可醫者非一驚風¶
爪黒不驚其爪甲主肝肝絶雖不驚爪甲黒不醫者一¶
為血不癊則爪甲十無一存也驚風㵼黒血不醫此為¶
<pb:KR3e0067_WYG_373-10a>¶
心絶心主血心絶則不能榮於血此人不得一周時也¶
何以知之心是五臓之主主若絶故只得一日即死也¶
驚風自汗盗汗不醫何以不醫汗者主於氣是衞之所¶
係也衛既不管於氣故令汗出不止數日而死耳驚風¶
急作鵶聲不醫此為肺絶只有出而不廻肺亦主聲肺¶
絶一去而無廻其人三日必死也驚風咬人不醫其咬¶
人者是骨絶腎主骨其應在齒此其骨若絶故令齒痒¶
則咬人約七日死出則遲故在七日矣驚風眼半含不¶
<pb:KR3e0067_WYG_373-10b>¶
醫此謂之腎絶腎是五臟之根本外應其眼其腎絶則¶
眼無光不能開閉其眼四日而死何以知之腎属北方¶
而首東其病從下上故知只四日而死驚風口唇乾黒¶
不醫此為脾絶何以知脾絶脾主津液津液無乃知是¶
脾絶兩日而死死時須寅卯時木尅土也凡是驚者則¶
身體壯熱卧則驚呌不時脾風多因土而得必有風痰¶
急驚風痰驚只是中外邪也慢驚風者是虚積主治驚¶
熱之所為也論小兒其脉急數驚者乃腎受驚熱之氣¶
<pb:KR3e0067_WYG_373-11a>¶
流灌於心中心為啼主不受解搦既受觸若便生風素¶
問云腎主恐小兒絶凡受觸搦便有面青呵吹淚孩童¶
面青色是驚若一次受驚看太陽側青脉朝眼是也男¶
左女右第二次受驚山根上青脉是也第三次受驚時¶
下臉連金匱受有青見是也三處皆有青者皆是受驚¶
極候主小兒睡驚擲見人恐怖咬齒無時候内有涎渾¶
身抽掣手足瘛瘲吐食非時吐舌將手拏人多不住凡¶
有此者皆驚候若小兒風熱盛乃驚痰流灌肝心二臓¶
<pb:KR3e0067_WYG_373-11b>¶
令小兒忽然眼目上視手足急搐惡呌暴絶悶死名風¶
候宜與壓涎乳香散二服次與生銀丸三服下驚涎若¶
小兒臓腑虚薄驚涎灌心&KR0376;絡令兒眼目緩慢手足微¶
動喉内涎響渾身不熱是慢驚風候宜與生銀丸次與¶
鎮心丸若驚風死候則其脉絃大急口開鹿喉中如牽¶
鋸項軟無力脚面直&KR0479;目似開不開瀉如痢血身體軟¶
無力已上並是死候不可用藥醫救○小兒急慢驚風¶
古書無之惟曰隂陽癎所謂急慢驚者後世名之耳正¶
<pb:KR3e0067_WYG_373-12a>¶
如赤白痢之類是陽動而速故曰急驚隂静而緩故曰慢¶
驚此隂陽虚實寒熱分别治之不可誤　夫急驚由於¶
熱熱即生風有或因驚而發則目上逆流涎潮熱搐搦身¶
體與口中氣皆熱及其發定或睡起即了了如故此急¶
驚證曰當其搐勢漸减時與鎮心治熱用藥一二服候¶
其驚勢已定須臾以藥下其痰熱痢下痰熱心神安寧¶
即愈慢驚得於大病吐㵼之後或悞取轉則脾胃虚損¶
風邪乗之似搐而不睡而精神慢四肢與口中氣皆熱¶
<pb:KR3e0067_WYG_373-12b>¶
合睡露睛或胃痛而啼哭無聲此證已危葢脾胃虚損¶
故也¶
　　　一切驚風¶
潤體圎(㓜㓜/熟書)　治諸風手足不隨神志昏憒語言寒澁¶
　口眼喎僻筋脉急骨節煩痛疼頭旋眩暈恍惚不寧¶
　健忘怔忪痰壅滯及皮膚頑厚黄痺不仁小兒驚風¶
　諸癎¶
　　雄黄　辰砂(各水/飛)　牛黄　乳香　生犀(末/)　羚¶
<pb:KR3e0067_WYG_373-13a>¶
　　羊角(末/)　沉香　麝香(七味各另/研如粉)　木香　丁香¶
　　藿香葉　白龍腦(别研/極細)　㯽榔　肉豆㓂(仁/)　白¶
　　殭蠶(微/炒)　蒺䔧子(去白皮/各一兩)　蔓荆子(微/炒)　人參(兩/半)¶
　　(大/黨)　黒附子(炮裂去皮/臍尖一兩)　羗活(剉去/蘆頭)　白附子¶
　　桂(去麄皮各/一兩半)　防風(去蘆頭/枝一兩)　麻黄(去根節/一兩)　白¶
　　茯苓(去黒/皮)　晚蠶蛾(微炒一/兩半)　　乾蝎(微/炒)　半夏¶
　　(水浸三十次大者薄/切焙製用生姜汁炒)　川烏頭(炮裂去皮臍尖搗/碎炒黄已上各一)¶
　　(兩/半)　白花蛇(洒浸去皮/取肉骨)　天麻(去苗各/三兩)　白豆㓂¶
<pb:KR3e0067_WYG_373-13b>¶
　　仁　南畨琥珀(别研/如粉)　珍珠(别研末/如粉)　獨活(去蘆/各三)¶
　　(兩/)　金箔(六十片/如鶯衣)¶
　右為細末研藥令勻煉蜜搜和為丸鷄頭子大每服¶
　一丸細嚼温酒下荆芥茶下亦得加至二丸如破傷¶
　中風拳强手搐口噤發癎即以熱豆淋化破三丸斡¶
　口開灌下少時再服汗出乃愈若小兒驚風諸癎每¶
　服半丸薄荷湯化下不拘時候服¶
大聖奪命金丹　治驚風至重者急慢驚風癲癎天瘹¶
<pb:KR3e0067_WYG_373-14a>¶
　客忤物忤中惡初生臍風撮口着噤胎驚胎癎牙¶
　關閉𦂳急驚風熱搐搦掣頭反引竄視昏悶不醒但¶
　是一地驚風危惡者𦂳急之證並治之其效如神其¶
　他驚藥功力俱不及此真起死回生良劑¶
　　天麻(炮/)　全蝎(去/蘆)　羗活　天南星(大/者)　白附子¶
　　(炮/)　茯神　白殭蠶(炮/)　川芎　逺肉　桔梗(去/蘆)¶
　　石菖蒲　半夏(生/)　人參(去/蘆)　白术　白茯苓(去/皮)¶
　　烏蛇尾(酒浸炙/五錢)　酸&KR0037;仁(炒/)　荆芥　穗北細¶
<pb:KR3e0067_WYG_373-14b>¶
　　大川烏(炮/炙)　粉草(三/錢)　大赤足蜈蚣(一條薄荷/汁浸焙)已¶
　　上除全蝎蛇尾蜈蚣外餘藥各製同研細為末入¶
　　全蝎三味如法研細方入後藥　辰砂(三/錢)　龍腦¶
　　(三/錢)　珍珠(三/錢)　銀箔(四十/片)　真琥珀(三/錢)　麝香(一/錢)¶
　　已上於乳鉢内細研和合令勻薑汁麯糊丸硃砂¶
　　為衣金銀箔薄荷湯研化服如欲存久宜安暖處¶
　　常加晒焙免失藥味○驚風牙關不開搐藥不𡁲¶
　　以藥入搐鼻關開¶
<pb:KR3e0067_WYG_373-15a>¶
至聖奪命丹　治驚風重者急慢驚癎中惡客忤愡&KR0008;¶
　口眼喎斜痰壅搐掣等證¶
　　人參(去蘆/五錢)　白术(三/錢)　天麻(炮三/錢)　全蝎(去毒/三錢)¶
　　防風(去蘆/三錢)　羗活(三/錢)　北細辛(去葉/三錢)　獨活　荆¶
　　芥穗　茯神(三/錢)　川烏(炒去皮/三錢)　半夏(湯泡/五錢)　殭¶
　　蠶(炒三/錢)　酸&KR0037;仁(炒/)　逺志肉　川芎　白附子¶
　　(炒/)　川白芷　桔梗(去/蘆)　甘草　石菖蒲(各三/錢)¶
　　蟬蜕(四十右各製/月為末去土)　雄黄(一/錢)　金箔(三/片)　銀箔(三/十)¶
<pb:KR3e0067_WYG_373-15b>¶
　　(片/)　麝香(一錢右四味/乳鉢内炒)　白茯苓(去皮/三錢)¶
　右合和令勻薑汁麵糊圎硃砂為衣臨用研化金銀¶
　箔薄荷湯下搐不正鷄冠血下蛀皂角子下¶
雄黄丹(出㓜㓜/新書)　治小兒驚風¶
　　雄黄　硃砂　麝香(各/研)　膩粉(各半/兩)　白附子¶
　　半夏(湯洗/七遍)　天南星(炮/)　川烏頭(生去/皮臍)　乾蝎¶
　　羗活　天麻　附子　川烏　肉桂(去粗/皮)　白殭¶
　　蠶　木香　白鮮皮　烏頭　花蛇(並酒浸去皮/骨取肉用已)¶
<pb:KR3e0067_WYG_373-16a>¶
　　(上各/一兩)　巴豆(半兩去心膜薄荷汁煮五/七十沸淨洗紙裹出油用)¶
　右為末令月粟米粥為丸如菉豆大常服茶酒下三¶
　丸冷氣生姜湯下宿食不消橘皮湯下大小遍通甘¶
　草豆淋酒下急風薄荷酒下癱綬豆淋酒下酒食傷¶
　生薑湯下風眼淡竹葉湯下元氣茴香酒下血氣芥¶
　下或醋湯秘澁生薑湯下白痢椒湯下坐間便退風¶
　頭槐枝湯下風疹蜜酒下赤白痢二宜湯下頭痛傷¶
　寒鹽湯下赤痢甘草湯下小兒疳米飲下治風古眼¶
<pb:KR3e0067_WYG_373-16b>¶
　井水下小兒風眼古井水煎淡竹葉湯下小兒驚風¶
　薄荷乳汁下¶
天竺黄丸(出衛生/家寳方)　治小兒驚風¶
　　天竺黄(三/錢)　蛇肉(一分酒浸拆肉如/有花蛇肉便妙)　金箔(十/片)¶
　　全蝎(一分/炒)人參(一/分)　鐵粉(一/分)　硃砂　牛黄(一錢/最要)¶
　　(真正/者)　蜈蚣(一條赤/足者)　　麝香(半/字)　腦(一/字)　天麻¶
　　(一/分)¶
　右為末用酒煮天麻糊為丸蘿蔔子大臨卧用薄荷¶
<pb:KR3e0067_WYG_373-17a>¶
　湯下或十粒或十五粒神效如涎盛不能吞丸子即¶
　用薄荷湯化開服之¶
心脾散(出楊氏/家蔵方)　治小兒脾困昏睡面色青白内生虚¶
　風不進乳食¶
　　人參(去蘆/頭)　白藊豆　白术　白附子(炮/)　天麻¶
　　酸棗仁(生用已上六/味各等分)¶
　右件為末每服半錢煎生薑棗湯調下乳食煎¶
大鎮心丸(出御/藥院)　治小兒精神不爽寢寐心驚心忪恐¶
<pb:KR3e0067_WYG_373-17b>¶
　悸四肢戰掉舉動欲倒狀類暗風或煩躁而多啼退¶
　驚風化痰涎壯心氣益精神¶
　　生犀(鎊/末)　鐵粉(研各/一兩)　羚羊角(鎊/末)　龜甲(鎊/末)　赤¶
　　剪(鎊/末)　麝香(研/)　菖蒲(各兩/半)　牛黄(研/)　茯神(去/木)¶
　　逺志(去/心)　珍珠(研/)　龍腦(研/)　天竺黄(研/)　肉桂¶
　　(去粗/皮)　蛇蛻皮(全/者)　人參(各一/分)　金箔(研/)　丹參¶
　　(研半/分)　銀箔(各五/片)¶
　右為末煉蜜丸如梧桐子大每服一丸至二丸食後¶
<pb:KR3e0067_WYG_373-18a>¶
　臨卧薄荷湯化下更量大小加减¶
牛黄丸(出外/新書)　化風涎治積年心焦諸癎風癲謬忘昏¶
　亂急小兒驚風益精神開心志鎮驚消痰¶
　　牛黄(一/分)　犀角(屑一/分)　羚羊角(屑一/分)　雄黄(一/分)¶
　　腦麝(各半/分)　人參(一/分)　硼砂(一/分)　鐵粉(一/分)　鉛霜¶
　　(一/分)　金箔(五十/片)　欝金(一/分)　膩粉(一/分)　白礬(一/分)¶
　　辰砂(一/分)　天南星(去皮心骰子大入良熟黄牛胆/内懸東坑方上百日令乾取三)¶
　　(兩未乾則曝令乾如急要用天/南星末膳汁和為餅曝乾用)¶
<pb:KR3e0067_WYG_373-18b>¶
　右為末服一字小兒半字薄荷湯調下中風涎甚及¶
　心疾每服一錢小兒一字薄荷湯或自然汁調下如¶
　中風吐涎臨時加膩粉半錢同服¶
黒神丸(出㓜㓜/新書)　治一切左癱右瘓小兒驚風婦人産¶
　後中風心神恍惚頭目昏眩常服活血駐顔及治傷¶
　風鼻塞頭痛善治山嵐瘴氣其效如神¶
　　桔梗　麻黄(去/節)　防風　香白芷　木賊　桂枝¶
　　(去/皮)　紅豆　縮砂仁　金墨(已上各/四兩)　大川烏頭¶
<pb:KR3e0067_WYG_373-19a>¶
　　(湯洗去皮/劑一片)　天南星(灰炮製黄/為度半箇)　天台烏藥　沉¶
　　香(各一/兩)　麝香(一/錢)¶
　右為末煉蜜為丸如龍眼大每服半丸葱白一寸同¶
　嚼茶酒任下不計時候¶
三解散　治夾驚夾食寒傷刀瘡驚風痰熱等候一解¶
　驚風二解積熱三解傷寒藥性稍凉虚者莫服¶
　　白附子(炮三/錢)　防風(去蘆/三錢)　黄芩(三/錢)　桔梗(去蘆/三錢)¶
　　人參(去蘆/三錢)　全蝎(五錢薄/荷汁炙)　北細辛(三錢去/土葉)　厚¶
<pb:KR3e0067_WYG_373-19b>¶
　　朴(五錢/薑製)　縮砂仁(五/錢)　赤芍藥(三/錢)　粉草(二/錢)　欝¶
　　金(三錢皂/角水煮)　麯餅(五/錢)　半夏麯(五錢已上為末薑/汁作餅子晒乾)¶
　右為末金銀箔薄荷湯下大便不通加大黄枳殻急¶
　驚痰壅加南星半夏驚搐不止加金銀薄下鷄冠血¶
　下裏熱壅實搐盛加大黄雄黄硃砂煎麥門冬湯入¶
　竹瀝下驚風不語石菖蒲湯下食積熱酒餅湯調下¶
　驚風𦂳急大熱不退用青龍湯下解肌湯同下謂之¶
　和解搐不止加全蝎二箇不蛀皂角子七粒驚風内¶
<pb:KR3e0067_WYG_373-20a>¶
　虧紫蘇鈎藤湯下驚風痰壅撩痰卒中昏悶玉餅子¶
　一名青龍餅¶
聚寳散(出御藥/院方)　治小兒一切驚風壯熱涎多精神昏¶
　憒目睛上視手足搐搦饒睡多驚¶
　　硃砂(二/兩)　犀角屑　西琥珀　玳𤦛　茯神　珍¶
　　珠(各一/分)　南硼砂　龍腦(各一/錢)　牛黄　麝香(各/一)¶
　　(錢/)　人參　茯苓(各三/分)　紫河車(二/兩)　甘草(生一/兩)¶
　　銀箔(五片/研)¶
<pb:KR3e0067_WYG_373-20b>¶
　右為細末蜜丸如芡實大每兩三十丸每服半丸薄¶
　荷湯下乳後常服安魂定魄治驚寧神響音聲利咽¶
　嗌解諸毒凉上焦治驚搐¶
金箔丸　治小兒驚風壯熱時氣瘡疹揺頭弄舌嗞&KR3428;¶
　目澁多睡涎喇兼治寒邪發熱及下痢膿血¶
　　白箔(四十/九片)　母砂(研/)　水銀沙子　麝香(研/)　膩¶
　　粉(研各/一錢)　牛黄(研/)　青黛(研/)　犀角末　白殭蠶¶
　　(炒/)　蟬退(去/土)　麻黄(去根/節)　白附子(酒浸/炙)　天南¶
<pb:KR3e0067_WYG_373-21a>¶
　　星(炮酒/浸焙)　乾蝎(炒各/一分)¶
　右搗研為末同研勻細生蜜和丸如梧桐子大或鷄¶
　頭大每服一丸分三服不拘時候煎人參薄荷湯化¶
　下更量兒大小加减一方治驚悸薄荷自然汁化下¶
睡驚丸(出㓜㓜/新書)　治大人小兒切驚¶
　　牛黄　犀角　龍腦　鉛白霜　白附子　蝎稍¶
　　人參　茯苓　珍珠(末/)　膩粉(已上各/半兩)¶
　右為細末湯浸蒸餅為九如菉豆大每服二丸小兒¶
<pb:KR3e0067_WYG_373-21b>¶
　每服一丸以人參茯苓煎湯吞下¶
救生散¶
　　猪牙皂角(畧/炮)　南星(生/)　半夏(生/)　川烏(炮/)　草¶
　　烏(炮/)　天麻(炮/)　羗活　荆芥穗　防風(去/蘆)　殭¶
　　蠶(炒/)　北細辛(去/土)　全蝎　北薄荷(少/用)¶
　右為細末入麝香雄黄末拌勻厚紙收用○搐鼻用¶
　竹管盛藥吹入鼻中重者加聖散子○開關用生薑¶
　汁調擦牙關重者加奪命丹¶
<pb:KR3e0067_WYG_373-22a>¶
至聖丹(一名青金丹/出和劑方)　治一切驚天瘹目睛上視手足¶
　搐搦狀候多端用藥一丸用温水化滴鼻中令噴𡁲¶
　三五次更用薄荷湯下二丸即愈如久患五疳腹脹¶
　頭大四肢痩小好喫泥土不思乳食愛咬指甲時揉¶
　眉毛頭髮稀踈肚上青筋及久患㵼痢並用米飲下¶
　二丸久患蛔疳咬心發歇疼痛並以苦練子煎湯下¶
　二丸如鼻下赤爛口齒疳䖝并口瘡等用孩兒妳汁¶
　研二味塗在患處疳眼雀目用白羊子一枚竹刀子¶
<pb:KR3e0067_WYG_373-22b>¶
　批開入藥二丸在内麻纒定用淘米疳煮熟空心食¶
　之仍令乳母常忌毒魚大蒜鷄鴨猪肉等¶
　　熊胆(用温水/化入藥)　蘆薈(研/)　膩粉(用水/銀研)　硃砂(研飛/各一)¶
　　(兩/)　麝香(研半/分)　蟾酥(乾者酒/浸一宿)　龍腦(研/)　鉛霜¶
　　(研各/一字)　雄黄(研/飛)　青黛(研/)　胡黄連(各半/兩重)　白附¶
　　子(炮二/錢)　水銀(一錢與膩粉/同研不見星)¶
　右為末入研藥勻用熬過獖膽汁浸蒸餅丸黄米湯¶
　使如煎此藥退驚治風殺蟲化痰除百病進乳食若¶
<pb:KR3e0067_WYG_373-23a>¶
　隔三兩日進一服求無百病不染横夭之疾即凡有¶
　患與服一切效¶
大安神丸(一名大驚丸/出危氏方)　治心熱夜啼煩躁常用安神¶
　定志去驚¶
　　人參(去/蘆)　茯苓(各半/兩)　甘草(一兩/炙)　殭蠶(去絲一/錢半炒)¶
　　白术(半兩/煨)　桔梗(二錢/半)　辰砂(半/兩)　全蝎(五箇/去毒)¶
　　金銀箔　麥門冬(去心/炒)　木香(各半/兩)　代赭石(半/兩)¶
　　(醋/煮)　酸棗仁(一兩湯去皮/殻焙研粉)¶
<pb:KR3e0067_WYG_373-23b>¶
　右為末水丸或蜜丸急驚潮熱竹青薄葉夜啼竈心¶
　土傷風荆芥湯疹豆蟬退去足翼搐搦防風常服金¶
　銀薄荷慢驚冬𤓰子仁凡驚風退神志未定加琥¶
　珀三錢别研逺志半兩去心薑汁炒焦為度加入¶
鐵粉煎　治小兒驚熱心躁神悶胸膈不利痰涎嘔逆¶
　利膈鎮心¶
　　鐵粉(研/)　丹砂(炒/)　水銀沙子　馬牙硝(研/)　龍¶
　　腦(研各/一錢)　天竺黄　寒食麯　輕粉(研半/錢)　珍珠¶
<pb:KR3e0067_WYG_373-24a>¶
　　末(二/錢)　㯽榔(二枚/為末)　麝香(研/)　丁香(末各/一錢)　惡實¶
　　(一分微/炒為末)¶
　右搗研為末和勻以生蜜少許調如膏每服一小皂¶
　角子大用金銀薄荷湯化下量大小加减¶
十二味人參湯(出㓜㓜/新書)　治少小驚手足皆動揺每因¶
　驚周身及面目皆青色¶
　　人參　當歸　甘草(炙/)　桂心(各二/分)　黄芩　龍¶
　　骨(各四/分)　蛇蛻皮(一寸/炙)　&KR0921;螂(七箇炙/自死)　雄黄(六/錢)¶
<pb:KR3e0067_WYG_373-24b>¶
　　桑螵蛸　雀甕(各五/箇炙)　露蜂房(一箇/炙)¶
　右水五升煮取一升去滓服若搗下篩半方寸七不¶
　吐下内牛黄兒不能服以乳汁和丸日四五服¶
虎睛丸(出良/劑方)　治小兒驚風壯熱痰涎壅滯精神昏憒¶
　睡驚啼或發搐搦目睛直視¶
　　茯苓(去/木)　天麻(去/苗)　膩粉(研/)　天竺黄(研/)　胡黄¶
　　連(各五/兩)　硃砂(研飛/二兩)　麝香(研/)　白附子(炮各/三兩)¶
　　天南星(炮三/兩)　青黛(研七/兩)　史君子(一百/箇)　天漿¶
<pb:KR3e0067_WYG_373-25a>¶
　　子(微炒四/十箇)¶
　右為細末以麯糊為丸如梧桐子大每一嵗兒一丸¶
　薄荷湯化下更量虚實加减乳食後服¶
七寳牛黄丸(出御/藥方)　治嬰孩小兒諸驚及癎手足搐搦¶
　眼睛瞪宜服之¶
　　硃砂　粉霜　輕粉(各二/錢)　牛黄(半/錢)　腦麝(各一/字)¶
　右為末糯米糊丸如梧桐子大每服二三嵗半丸四¶
　五嵗一丸煎金銀薄荷湯磨下月内小兒一丸分四¶
<pb:KR3e0067_WYG_373-25b>¶
　五服百日内者一丸分三服量兒大小壯怯及病輕¶
　重加减¶
麝香丸(出㓜㓜/新書)　治小兒一切驚疳等病¶
　　草龍膽　胡黄連(各半/兩)　木香　蟬退(去翅為/乾乳)¶
　　蘆薈(去蘆/炒秤)　熊膽　青黛(各一/分)　輕粉　腦麝¶
　　牛黄(各一錢/并别研)　𤓰蒂(二十一/箇為末)¶
　右猪膽丸如梧桐及菉豆大驚疳臓腑或秘或瀉清¶
　沫米飲或温水下小丸五七粒至三十粒疳眼猪肝¶
<pb:KR3e0067_WYG_373-26a>¶
　湯下渴燖猪湯下亦得猪肉湯下亦得驚風發搐眼¶
　上薄荷湯化下一丸更水研一丸滴鼻中牙疳瘡口¶
　瘡研貼蟲痛苦棟根或白蘞旋湯送下百日内小兒¶
　大便小便不通水研封臍中蟲候加乾漆好麝香各¶
　少許并入生油一兩㸃温水化下一大丸病極則研¶
　碎緩則浸化小兒虚極慢驚者服之尤治急驚痰熱¶
煎刀股丸(出錢/氏方)　治小兒一切驚風久經宣利虚而生¶
　驚者¶
<pb:KR3e0067_WYG_373-26b>¶
　　硃砂　天竺黄(各/研)　白殭蠶(去頭/足炒)　全蝎(去毒/炒)¶
　　乾膽(去四足并湯洗/炙焦黄為末)　蟬殻(去/趐)　五靈脂(去砂石/為末各)¶
　　(一/分)　牛黄　龍腦(研飛各/一字)　麝香(研半/錢)　蛇黄(半/兩)¶
　　(用醋浸三/五遍水研)¶
　右藥末共二兩四錢東流水煮白麯糊丸梧桐子大¶
　每服一丸剪刀鑼頭研食後薄荷湯化下如治慢風¶
　即去龍腦一方加雄黄¶
銀箔散(出方/氏方)　助胃祛風嘔吐作慢驚者通用¶
<pb:KR3e0067_WYG_373-27a>¶
　　石蓮肉　白扁豆(製/)　茯苓(各一/分)　人參　天麻¶
　　白附子　全蝎(炒/)　木香　甘草　藿香(半/分)　陳¶
　　术(炒香/三錢)¶
　右為末每服一錢薑錢大一片入冬𤓰子仁七粒同¶
　煎或用陳米飲調下無時¶
釣藤飲(出危/氏方)　一切驚風潮搐眼視昏迷但是驚風變¶
　易皆可服之¶
　　麻黄(去/節)　粉草(各三/錢)　蟬退(五箇去/足翼)　升麻(三/錢)¶
<pb:KR3e0067_WYG_373-27b>¶
　　龍膽草(三/錢)　川芎　天竺黄　鈎藤　羗活　獨¶
　　活　防風(各三/錢)¶
　右剉散每服二錢竹葉三片薄荷三皮煎不拘時温¶
　服¶
銀砂丸(出錢/氏方)　治涎盛膈熱實痰喇積潮熱驚風¶
　　水銀(各一錢結炒/子皂角大)　辰砂(二錢/研)　蝎尾(去毒/為末)　硼¶
　　砂(一/錢)　粉霜　輕粉(一/錢)　郁李仁(去皮/一錢)　白牽牛¶
　　子(一/錢)　好蠟　鐵粉(二/錢)¶
<pb:KR3e0067_WYG_373-28a>¶
　右同為末熬梨汁為膏丸菉豆大龍腦水化下一丸¶
　至三丸一名梨汁餅子及治大人風涎並食後服一¶
　本無白牽牛末¶
鎮心至寳丹　治小兒一切驚風搐搦壯熱涎多魚口¶
　鵶聲眼睛直視¶
　　天南星(褁/)　白附子(炮/)　雄黄(研/)　乾蝎(各半/兩)¶
　　白殭蠶(去絲/嘴炒)　欝金(研各/一兩)　龍腦(研二/錢半)　麝香(二/錢)¶
　　(半/)　膩粉(二/錢)　滑石(末二/兩)¶
<pb:KR3e0067_WYG_373-28b>¶
　右為細末煉蜜為丸如皂莢子大金銀箔為衣每服¶
　一丸食後臨卧時服薄荷湯下服之鎮心利咽膈¶
水銀褊丸子　治小兒驚風壯熱涎甚喘急或發搐搦¶
　或目睛上視及因乳哺不節胸滿喘逆精神迷悶發¶
　癎並宜服¶
　　水銀　黒鉛(各一兩與水/銀結砂子)　乾蝎(全/者)　膩粉　鉛¶
　　白霜(研/)　青黛(研/)　百草(研/)　牛黄(研各/一分)　香墨¶
　　(燒碎/三錢)　黄明膠(一/錢)　巴豆(一兩去皮/膜醋煮黄)¶
<pb:KR3e0067_WYG_373-29a>¶
　右為細末入研藥末勻以陳粟米飯和丸如菉豆大¶
　揾褊每一嵗如服一丸一嵗一丸二嵗二丸三嵗三¶
　丸四嵗四丸已上每四丸用乾柿湯下薄荷湯亦可¶
　更審實加减服利下青粘滑涎為度乳食後服不得¶
　化破一名褊銀丸¶
仙方牛黄丸　治驚風中五癎天瘹客忤潮涎灌膈¶
　　白花蛇(酒浸/取肉)　天麻　全蝎　白附子　真川烏¶
　　(一隻重半兩/生者去皮臍)　薄荷葉(各半/兩)已上六味先為細末¶
<pb:KR3e0067_WYG_373-29b>¶
　　次入　雄黄(半/箇)　辰砂　牛黄　麝香　腦子¶
　右一處和勻麻黄去根二兩酒一觔煎麻黄至一盞¶
　去麻黄用酒熬藥得所大過焦赤不及疾人丸如芡¶
　實大宻氣盛之一丸作五服煎金銀薄荷湯磨化大¶
　能發散驚邪¶
抱龍丸　治小兒驚¶
　　人參　雄黄(飛過各/一兩)　欝金　白茯苓　藿香葉¶
　　甘草(各二/兩)　山藥(四/兩)　麝香　全蝎(半/兩)　腦子(各/一)¶
<pb:KR3e0067_WYG_373-30a>¶
　　(錢/)　硃砂(一兩用一半入/藥一半作衣)¶
　右為細末煉蜜和成劑每一兩分作六丸硃砂為衣¶
　每十丸用金箔一片小兒一丸分作四服薄荷湯下¶
　或加逺志心同煎逺志益心去涎設語投之正自無¶
　害况有竒效又欲投藥不問何證先以薄荷湯磨木¶
　香烏藥麝香少許灌之使關節通透然後投藥則藥¶
　力無不到不然藥則不及多致徧癈此最利害不可¶
　不知¶
<pb:KR3e0067_WYG_373-30b>¶
天麻防風丸(一名琥/珀丸)　治一切驚風身體壯熱多睡驚¶
　悸手足抽掣精神昏憒痰涎不絶風温邪熱宜並服¶
　之¶
　　天麻　防風　人參(並去蘆/各一兩)　乾蝎(去/毒)　白殭蠶¶
　　(各半/兩炒)　硃砂(研水/飛過)　雄黄(研/)　麝香(研/)　甘草(炙/各)¶
　　(一/兩)　牛黄(研一/錢)¶
　右為細末煉蜜為丸如梧桐子大每服一丸至二丸¶
　薄荷湯下不拘時候一方天麻防風人參三味各一¶
<pb:KR3e0067_WYG_373-31a>¶
　兩乾蝎白殭蠶硃砂雄黄甘草各半兩麝香牛黄各¶
　研二錢半名天麻煎丸¶
睡應丹　調理諸般驚¶
　　京墨　天南星　白附子　硃砂　雄黄(各末/一錢)¶
　　金箔(一/片)　輕粉(炒三/錢)　腦麝(少/許)　青黛(末炒/半錢)¶
　　全蝎(一/箇)¶
　右為末煮糊為丸如豌豆大小兒初起未肚熱金銀¶
　薄荷湯化下微吐逆手足冷喫食進退睡中忽呌兩¶
<pb:KR3e0067_WYG_373-31b>¶
　三聲此乃心臓驚氣不散金箔湯下三五丸卧時更¶
　煎人參湯下一服或時時瀉青物煎木𤓰湯下五七¶
　丸¶
硃砂膏治一切驚風諸癎暗風破傷痰涎心氣不足或¶
　久伏驚氣尸厥發熱昏昩涎壅及因驚亡魂失魄舉¶
　動驚怕夢魘或歌哭不避親踈狂走不寧中風緩弱¶
　頑痺等疾小兒慢驚風悉主之¶
　　附子(重五錢半平正𦂳實一箇生去/皮臍取半兩凈不須用大者)　天南星(去/皮)¶
<pb:KR3e0067_WYG_373-32a>¶
　　(臍取凈一箇/不得用小者)　天麻(明凈好者去兩/頭取中心切)　半夏(取中/行丸)¶
　　(正好者湯洗七次/去滑焙乾生用)　琥珀(研各二/錢半)　全蝎(一分/半)¶
　　赤足蜈蚣(去頭尾足/取二寸)　白殭蠶　硃砂(光明者各/半兩研成)¶
　　(粉/)　麝香(一分/浸研)¶
　右為細末入研者硃砂琥珀麝香同研勻後即煉蜜¶
　為膏宻器收每患用少許生薑自然汁化藥一皂角¶
　子大次用温酒調下小兒生薑一片薄荷湯化下豆¶
　大看兒大小加減服之¶
<pb:KR3e0067_WYG_373-32b>¶
聖棗丸　治小兒驚風癎疾¶
　　木香　丁香　硼砂　粉霜　輕粉　乾漆　芫¶
　　花　青橘皮　巴豆霜(各二/錢)¶
　右為末棗肉為丸如碗豆大每服三丸用棗湯吞下¶
蝎稍丸(出㓜㓜/新書)　治小兒驚風生涎時發壯熱手足搐¶
　動夜卧不安牙關𦂳急¶
　　蝎稍　硃砂(飛過一/半為衣)　白殭蠶　天麻　芎藭¶
　　羗活　半夏　當歸(洗/)　牛膽(製/)　天南星　麝¶
<pb:KR3e0067_WYG_373-33a>¶
　　香(已上各/半兩)¶
　右為末糯米粥和丸鷄頭大硃砂為衣荆芥湯化洗¶
　下一丸如口已噤先用藥擦牙¶
陽癎散(出直/指方)　治驚風痰熱¶
　　硃砂　蘆薈　白附子(生各/一錢)　麝香(少/許)　輕粉(一/字)¶
　　胡黄連　蝎尾(四/箇)　直殭蠶(十/箇)　赤蜈蚣(炙/)　金¶
　　箔(十/片)¶
　右為末每服一字薄荷荆芥泡湯調下如口不開先¶
<pb:KR3e0067_WYG_373-33b>¶
　吹入鼻中¶
利驚丸(出直/指方)　利驚下痰消熱¶
　　龍膽草　防風　青黛　蘆薈　南星　釣藤(各/三)¶
　　(錢/)　牙硝　鐵粉(各一/錢)　腦麝(少/許)¶
　右為末麯為丸麻子大每服二丸煎金銀湯下¶
全蝎餅　鎮心去驚安神定志治驚之徑者常服亦可¶
　　全蝎　白殭蠶　酸棗仁(炒/)　茯神　天花粉¶
　　苦棟(去/蘆)　天麻(炮/)　逺志肉　羗活　甘草(各三/錢)¶
<pb:KR3e0067_WYG_373-34a>¶
　右為末糊丸作餅子硃砂為衣金銀薄荷湯下¶
消驚丸(出直/指方)　治諸驚¶
　　人參　天麻　茯苓　硃砂　全蝎　直殭蠶¶
　　羚羊角(各一/錢)　牛膽釀南星(二/錢)　麝香(少/許)¶
　右為末煉蜜丸梧桐子大每服一丸菖蒲煎湯調下¶
參砂膏(出直/指方)　通心氣除膈熱去痰壅¶
　　硃砂　南星(炮/)　茯神　逺志肉(薑/炙)　天麻　白¶
　　附子　殭蠶(炒等/分)　硼砂(半/倍)　麝(少/許)¶
<pb:KR3e0067_WYG_373-34b>¶
　右為末煉蜜為丸梧桐子大金箔為衣每服一丸麥¶
　門冬湯下¶
全蝎散(出千/金方)　治小兒驚風中風口眼喎斜呌言語不¶
　正手足便痰舉下者¶
　　全蝎(炒/)　　殭蠶(直者/炒)　川芎　黄芩(去/心)　甘草¶
　　桂枝(不見/火)　赤芍藥(去節各/二錢)　天南星(湯浸七次/去皮臍二)¶
　　(錢/)　天麻(六/錢)¶
　右為麄末每服三錢水一盞半薑七片煎七分温服¶
<pb:KR3e0067_WYG_373-35a>¶
　飲無時量大小與之日三四次服忌羊肉¶
丹砂鎮心丸(出御藥/院方)　治小兒心神不寧有時驚悸目¶
　睛偏視痰涎不利甚則瘛瘲服之安鎮心神罷驚止¶
　搐¶
　　硃砂(一兩/)　牛黄(一/錢)　生龍腦　麝香(各一/錢)　鉛¶
　　白霜　天竺黄(各二錢已/上并研細)　天麻(明大者/二兩)　人參¶
　　茯苓　甘草(炙各/一兩)¶
　右為細末與藥同研極勻細煉蜜和丸如鷄頭實大¶
<pb:KR3e0067_WYG_373-35b>¶
　每服一丸煎金銀薄荷湯化下¶
百枝膏(出楊氏/家蔵方)　治小兒禀賦怯弱易感驚邪心神恍¶
　惚睡眠不安常服安心神驚悸¶
　　人參(去蘆并/須用)　天麻(各一/兩)　麥門冬　白附子(炮/)¶
　　白殭蠶(剉去/嘴)　羗活(洗去/土)　石菖蒲(已上各/半兩)　硃¶
　　砂(二錢/别研)　麝香(一/錢)¶
　右除硃砂麝香外同為細末後入二味研勻煉蜜丸¶
　每一兩分作四十丸每服一丸荆芥湯放温化下¶
<pb:KR3e0067_WYG_373-36a>¶
驅風膏(出全/嬰方)　治小兒肝風筋脉拘急面目青眼上驚¶
　搐及胎風¶
　　辰砂　蝎尾　當歸　龍膽草　川芎　山梔子¶
　　川大黄　羗活　防風　甘草(各一/錢)¶
　右為末入麝香一字煉砂糖丸鷄頭大三嵗一丸薄¶
　荷湯一竹葉蜜同煎湯化下¶
防風丸(出全/嬰方)　治小兒驚風悸神昏嗞啀¶
　　天麻　防風　人參　全蝎　甘草　殭蠶(各兩/半)¶
<pb:KR3e0067_WYG_373-36b>¶
　　硃砂(一/分)　雄黄(一/分)　牛膽製天南星(一分入臘黄/牛膽中隂乾)¶
　　(百/日)¶
　右為末煉蜜丸如鷄頭實大三嵗一丸薄荷湯化下¶
牛黄清心凉膈丸(出永類/鈐方)　治孾孩小兒凡有四證八¶
　候其經絡身體等日間忽覺神不安穏或有痰涎或¶
　過火加綿裏外有熱之時速宜與服不動臓腑和益¶
　臓腑平調榮衞助血脉去風化痰散驚解熱有大功¶
　効若作慢驚風候亦宜兼與服之其證候已退更可¶
<pb:KR3e0067_WYG_373-37a>¶
　與服調理¶
　　天南星　半夏　白附子　川烏(各二/兩)　川欝金¶
　　(半/兩)以上為麄末用黄色牛膽兩枚大者傾出碗中¶
　　盛和藥却用竹片子注開膽口以竹葉挑入灌令¶
　　膽滿藥盡為度如膽汁少以兩三枚汁併之麻繩¶
　　縳住懸掛當風處一日月乾去膜收什每收合時¶
　　添入下項藥　馬牙硝　硃砂　雄黄　硼砂(各/一)¶
　　(錢/)　腦麝¶
<pb:KR3e0067_WYG_373-37b>¶
　右膽藥一兩四味各一錢腦麝納之細麵煮稀糊丸¶
　如麻子大煎金銀薄荷湯下一嵗十丸二嵗倍加¶
太一萬金丹(出直/指方)　治驚風痰熱¶
　　代赭石(煆醋/淬)　全蝎(焙/)　硃砂　琥珀(各一/錢)　南¶
　　星(一錢濕/紙裹煨)　白附子　防風　烏蛇肉(酒浸/炙)　天¶
　　麻(各一/錢)　麝香(一/字)¶
　右為末粟米糊丸梧桐子大每服急驚薄荷湯下初𫝊¶
　慢驚尚有陽證用人參湯¶
<pb:KR3e0067_WYG_373-38a>¶
截驚丸¶
　　全蝎(一錢/去毒)　天麻　白附子(一/錢)　南星(一/錢)　防風¶
　　(二/錢)　蟬殻(一/錢)　殭蠶(二錢/去絲)　生硃(二錢/另研)　麝香(半/錢)¶
　　(另/研)　蛇石(一兩好醋/火煨七次)¶
　右為末五月五日五家粽子為丸作錠亦得薄荷湯¶
　化磨下¶
防風天麻膏(出醫方/妙選)　祛風鎮驚¶
　　防風　天麻　人參(各一/兩)　白殭蠶　乾全蝎¶
<pb:KR3e0067_WYG_373-38b>¶
　　白附子　甘草(各半/兩)已上搗羅為細末次用　硃¶
　　砂(一兩/研)　牛黄(一/錢)　麝香(研二/錢半)¶
　右都研勻煉蜜和如皂角子大每服一粒用薄荷湯¶
　化下¶
寧心膏(出全/嬰方)　治小兒精神不定恍惚不寧嗞&KR3428;多哭¶
　如人將捕睡夢驚魘常服鎮心除百病¶
　　人參　白术　白茯苓　茯神　山藥　羗活¶
　　甘草(炙各/一錢)　硃砂(二/錢)　麝香(一/字)　腦子(一/字)¶
<pb:KR3e0067_WYG_373-39a>¶
　右為末煉蜜為丸如鷄頭子大二嵗一丸薄荷湯下¶
金箔鎮心丸(出醫方/集成)　治小兒驚壅痰熱心神不得寧¶
　煩渇唇焦頰赤夜卧不安譫語狂妄¶
　　紫河車(用黒豆煮軟切/作片二十五兩)　山藥(一百五/十兩)　牙硝(焙/十)¶
　　(五/兩)　甘草　　人參(去/蘆)　茯苓(去皮各/五十兩)　硃砂(研/飛)¶
　　(一百/兩)　龍腦(十/兩)　麝香(研五/兩)　金箔(一千二百/片為衣)¶
　右為細末煉蜜為丸每一兩半作五十丸以金箔為¶
　衣每服一丸薄荷湯化下含化亦得食候臨卧常服¶
<pb:KR3e0067_WYG_373-39b>¶
　安鎮心神散邪熱凉膈止驚啼量兒大小加減服之¶
青黛丸　治小兒驚積涎潮發搐¶
　　青黛(一錢/研)　大㦸(半兩米泔水浸一宿用栝&KR0034;根/一處炒黄色不用栝樓末取大)¶
　　(㦸一/錢)　續隨子(去皮/研)　天南星(炮/)　木香(搗/末)　麝¶
　　香(研/)　乳香(研/)　棘剛子(生去殻/四十枚)　粉霜(研各/一錢)¶
　　石鷰(煆醋浸七遍/取末一錢)¶
　右為末浸蒸餅心為丸如梧桐子大二三嵗金銀薄¶
　荷湯下二丸量大小虚實加减¶
<pb:KR3e0067_WYG_373-40a>¶
牛黄散(出㓜㓜/新書)　壓驚鎮心治風退一切病¶
　　欝金(二箇/褁炮)　犀角(末各/一錢)　半夏(七箇薑汁/煮乾)乾蝎(一/錢)¶
　　(炙/秤)¶
　右為末研勻入麝香少許每服一字薄荷湯調服¶
保壽膏(出魏家/保方)　治小兒心神不安多驚夜啼常服鎮¶
　心截風¶
　　羗活(一/分)　藿香葉(半/兩)　全蝎(一分/去毒)　防風(一/分)　天¶
　　麻(一/分)　川芎(二/錢)　硃砂(二錢/别研)　獨活(二/錢)　人參(二/錢)¶
<pb:KR3e0067_WYG_373-40b>¶
　右為末入硃砂和勻煉蜜丸皂角子大每服一粒金¶
　銀薄荷湯化下更自量兒大小增减¶
鎮心丸(出㓜㓜/新書)　治小兒驚風心神恍惚精神不定渾¶
　身掣擲手足瘛瘲内涎響水¶
　　猪苓(一分燒/存性)　人參　茯苓　硃砂　珍珠(末各/一錢)¶
　　石菖蒲(末二/錢)　金銀箔(各三/片)　水銀砂(一錢/半)　腦¶
　　麝(各少/許)¶
　右為末湯浸蒸餅心為丸如菉豆大每服七丸十丸¶
<pb:KR3e0067_WYG_373-41a>¶
　至十五丸逺志薄荷湯下¶
睡驚十寳丹(出㓜㓜/新書)¶
　　硃砂　輕粉　蘆薈　青黛　京墨　寒倉麵¶
　　腦麝(各等/分)　史君子(等分/焙煨)　金箔(十/片)¶
　右為末寒倉麵煮糊為丸如菉豆大薄荷湯化下臨¶
　卧候量大小與之金箔為衣¶
紅散子(出㓜㓜/新書)　治小兒壯熱發驚痰壅脚手心煩懆¶
　夜啼長服壓驚如是天瘹風亦可常服¶
<pb:KR3e0067_WYG_373-41b>¶
　　川天南星(三兩以麵褁炮煨麵熟為度此間/者修製或犯生薑恐小兒難喫)　天¶
　　防風　乾蝎(粳糯米炒焦/為度各半兩)　白芷(半/兩)　麝香(半/錢)¶
　　靈砂(一/分)　腦子(一/字)　甘草(一兩熟/半兩)¶
　右為細末次入麝香腦子靈砂乳鉢内細研拌勻每¶
　服一錢食後臨卧銀湯㸃喫¶
蛇頭丸(出㓜㓜/新書)　治驚退風癎定搐搦化痰鎮心安神¶
　　花蛇頭(連身長一尺酒/浸一宿去骨)　鉛白霜　硃砂　鐵熖¶
　　粉　乳香(各一/分研)　天麻　白附子(各一/分末)　腦麝(各/半)¶
<pb:KR3e0067_WYG_373-42a>¶
　　(錢/)　蛇含(二兩煆通赤碎於蜜中令細搗羅為/末水淘去黒汁取一兩再研推細)¶
　右為末端正陳年小半夏糊為丸如鷄頭大每服半¶
　丸薄荷湯化下¶
琥珀散　治小兒驚風瘛瘲搐搦等病¶
　　琥珀　珍珠　硃砂(末/)　天麻　黒附子　酸棗¶
　　仁　藿香葉　天南星(各一分用生薑/和餅子炙黄色)　蝎(十四/箇去)¶
　　(毒/)¶
　右為細末每服一字至半錢金薄荷湯調下¶
<pb:KR3e0067_WYG_373-42b>¶
截風丸(一名截風丹/出經驗良方)　治驚風痰搐嬰孩四證已作八¶
　候未具者速宜服之¶
　　天麻　直殭蠶　南星(炮各/三錢)　麝香(少/許)　白附子¶
　　(炮/)　赤蜈蚣(大者一條/酒浸炙)　防風　硃砂　全蝎(炒/各)¶
　　(一/錢)¶
　右為細末煉蜜為丸梧桐子大每服一丸薄荷湯下¶
　一方煎金銀薄荷湯下¶
蘆薈散(出直/指方)　治驚風痰發搐¶
<pb:KR3e0067_WYG_373-43a>¶
　　全蝎(五箇/焙)　巴霜(一/字)　輕粉(半/錢)　蘆薈　南星(炮/)¶
　　硃砂(各一/錢)　川欝金(一分皂角/水煮焙乾)　腦子　麝香(各/一)¶
　　(字/)¶
　右為末每服一字金銀薄荷湯調下¶
牛黄凉膈丸(出直/指方)　治熱涎潮¶
　　馬牙硝　寒水石(煆/)　硬石膏　甘草(各半/兩)　紫¶
　　石英(一/錢)　牛膽南星(二錢/半)　牛黄　腦　麝香(各/半)¶
　　(錢/)¶
<pb:KR3e0067_WYG_373-43b>¶
　右為細末甘草膏為丸菉豆大每服一丸橘皮湯¶
　調下¶
定志丸　驚風已退神志未定以此調下¶
　　琥珀　茯神　逺志(薑/製)　人參　白附子　天麻¶
　　麥門冬　酸棗仁　甘草(各等/分)¶
　右為細末煉蜜丸皂角子大硃砂為衣每服一丸燈¶
　心薄荷湯調下¶
百枝膏(出直/指方)　安心寧神¶
<pb:KR3e0067_WYG_373-44a>¶
　　人參　防風　天麻　茯神(各稱/一錢)　酸棗仁　琥¶
　　珀　石菖蒲(各一/錢)　麝香(少/許)　白附子(一/錢)¶
　右為細末煉蜜丸皂角子大麥門冬湯調下一丸¶
大青膏(出危/氏方)　治熱盛生風欲成驚搐血氣未實不能¶
　勝邪故發搐也涎成眠卧不安¶
　　大青葉(一/分)　白附子(一錢/半)　蝎稍(半/錢)　硃砂(一/字)¶
　　青黛(一/錢)　天竺黄(一/字)　麝香(一/字)　烏蛇肉(酒浸焙/半錢)¶
　　天麻(一/錢)¶
<pb:KR3e0067_WYG_373-44b>¶
　右為細末蜜丸鷄頭大每服一錢薄荷班竹葉湯下¶
羗活膏(出直/指方)　治小兒驚痰涎¶
　　天麻　赤茯苓(各半/兩)　羗活　防風(各二/錢半)　人參¶
　　全蝎　硃砂(研/)　舶硫黄　水銀(各一/錢)¶
　右硫黄水銀同研如泥次以七味夾和煉蜜丸皂子¶
　大每服一粒薄荷湯下¶
至寳丸(出直/指方)　治小兒驚風痰熱¶
　　螺青(半/兩)　京墨(四/錢)　巴豆(去油/一錢)　北五靈脂(二錢/半)¶
<pb:KR3e0067_WYG_373-45a>¶
　　輕粉　腦(各半/錢)　史君子(十四箇連/殻煨取肉)　飛白麵(三/錢)¶
　右為末并水搜丸梧桐子大每一丸水研下¶
青金丹(一名睡驚丸/出全嬰方)　治小兒身熱忽發吐逆夜多驚¶
　啼荏苒不解或瀉或秘變化慢驚或為疳病定搐搦¶
　療疳疾墜痰鎮心安神¶
　　輕粉　腦子　麝香(各一/錢)　墨(燒錢/半)　麵(三/錢)　史¶
　　君子(五枚麵褁/火煨熟)　金箔(十/片)　銀箔(十/片)¶
　右為末滴水丸如鷄頭大三嵗一丸慢驚冷薄荷湯¶
<pb:KR3e0067_WYG_373-45b>¶
　化下服更須與取為下涎一匕若吐瀉成驚者先與¶
　神寳丹三服次用此藥涎下後再與神寳丹若只吐¶
　瀉便服此藥涎下後再與神寳丹少許劉氏不用青¶
　黛神寳丹方見慢驚風類¶
睡金丹(出和/劑方)　治小兒驚邪風熱痰壅咽膈不利夜卧¶
　不安睡中啼哭驚風搐搦¶
　　蛇黄(火煆紅醋浸五次/再醋煮乾為度)　天南星　茯苓(去/皮)　鐵¶
　　粉(重羅碾為粉用薄/荷汁和為餅炙熟)　史君子仁　已上味搗為¶
<pb:KR3e0067_WYG_373-46a>¶
　　末各秤觔　腦子(半/兩)　麝香(半兩/别研)　金箔(一百/片)¶
　　銀箔(一百/片)¶
　右為末前項五味藥入後藥研拌勻糯米糊為丸如¶
　皂筴子硃砂為衣用薄荷湯磨下三嵗兒一丸分二¶
　服二嵗已下兒一丸分三四服更量嵗數加减常服¶
　安神鎮心定驚控痰¶
八珍丹(出㓜㓜/新書)　治小兒驚風壯熱精神昏憒嘔吐痰¶
　涎驚恐恍惚或𤼵瘛目上視¶
<pb:KR3e0067_WYG_373-46b>¶
　　甘草(炒/)　天麻(去/蘆)　硃砂(研/飛)　天南星(各五兩/牛膽製)¶
　　膩粉(研/)　天漿子(微炒三百/五十枚)　雄黄(各一兩/一分)　牛¶
　　黄(研一/分)　銀箔(七十片/為衣)¶
　右為細末入研藥勻煉蜜為丸如豌豆大以銀箔為¶
　衣每嵗兒一丸服薄荷湯化下疾證未退可再服之¶
　量兒大小加减妳食後服¶
保童丸(出衛生/家寳方)　治小兒驚癎¶
　天南星(一箇重一兩為末用薄/荷搗汁作餅子隂乾)　逺志(去心/一兩)　全蝎¶
<pb:KR3e0067_WYG_373-47a>¶
　　(一/錢)　天麻(三錢/半)　石蓮心(一/錢)　甘草(二錢/生用)　茯神¶
　　(一/錢)　硃砂(二/錢)　麝香(半/錢)¶
　右件為末入猪心内血七箇一研在衆藥内以山藥¶
　打糊為丸如鷄頭大硃砂麝香為衣每服一粒薄荷¶
　湯化下¶
九龍控心散(出㓜/南方)　治涎盛驚風發熱喉内鳴¶
　　蜈蚣(一條用/酥炙)　硼砂(一/錢)　鉛白霜(一/錢)　乳香(一/錢)¶
　右為末研合和勻用甕合盛地上五日每服一字至¶
<pb:KR3e0067_WYG_373-47b>¶
　半錢妳汁調下急慢驚風薄荷自然汁調下¶
神聖丸(出直/指方)　治驚風痰盛搐搦口眼牽引¶
　　烏蛇肉(米醋/浸炙)　直殭蠶(炒/)　防風　天麻　天南¶
　　星(各半兩/牛膽製)　五靈脂　代赭石(煅碎各/二錢半)　全蝎(焙/)¶
　　硃砂(各一/錢)¶
　右為末粟米糊丸梧桐子大每服一丸急驚荆芥湯¶
　調下慢驚用薑湯化下¶
硃砂膏(出𫝊信/通用方)　安神志驚心去痰退熱¶
<pb:KR3e0067_WYG_373-48a>¶
　　人參　茯神　防風　山藥　甘草(炙/)　黄芪(蜜/炙)¶
　　麥門冬(去心已上/各半兩)　硃砂(六錢/研)　麝香(半/字)¶
　右為細末拌勻煉蜜丸如櫻桃大金箔為衣每服半¶
　粒或一粒薄荷湯化下¶
珠聖青黛丸(出㓜㓜/新書)　治小兒驚風化痰涎¶
　　青黛(一/錢)　巴豆(五粒去皮心/紙巾去油盡)　龍腦(三/錢)　水銀(一/豆)¶
　　(大/)　黒鉛(少許同/結砂子)　硃砂(一/分)　輕粉(一/分)　硫黄(半/錢)¶
　　(細/研)¶
<pb:KR3e0067_WYG_373-48b>¶
　右研為末用粟米飲為丸如黍米大三嵗已上五丸三¶
　嵗已下三丸煎金銀薄荷湯下¶
琥珀丸(出㓜㓜/新書)　安心神鎮一切驚邪¶
　　琥珀　南星(臘牛膽/醸者)　天麻(一/兩)　白殭蠶　白附¶
　　子　香白芷(各半兩/為末)　龍腦(一分/研)¶
　右同拌勻研細煉蜜和丸如鷄頭大每服一粒煎人¶
　參薄荷湯化下¶
白附丸(出㓜㓜/新書)　治小兒因驚或風涎盛手足欲動之¶
<pb:KR3e0067_WYG_373-49a>¶
　痰一方治驚風天瘹眼時搐掣手脚名珎珠膏又治¶
　涎潮心含呌喚不應并夾驚傷寒驚癎名人參丸¶
　　白附子(兩箇大/者生用)　天南星(半兩/炮)　全蝎(二三/箇)　白¶
　　殭蠶(三七箇/者炒)　人參(二/錢)　硃砂　腦麝　乳香(各/少)¶
　　(許/)¶
　右為細末煉蜜為丸豌豆大每服一丸煎金銀薄荷¶
　湯化下臨卧服¶
神麴餅子(出㓜㓜/新書)　治小兒諸驚風癎潮發搐搦口眼¶
<pb:KR3e0067_WYG_373-49b>¶
　&KR0008;引項背强直精神昏困痰涎不利及一切驚風並¶
　皆治之¶
　　天南星　烏蛇(各三/錢)　天麻　麻黄(去節各/半兩)　蝎¶
　　(一分/半)　白附子(三錢/半)　白殭蠶(四/錢)　大附子(一枚/炮製)¶
　　(去皮/臍)¶
　右為細末水一升浸三日布袋去滓寒食麵一斗和¶
　勻踏作餅子用楮葉罨七日取出用紙袋弔起十四¶
　日可用治小兒吐瀉過後精神困頓多睡不喫乳食¶
<pb:KR3e0067_WYG_373-50a>¶
　四肢逆冷欲變驚風以神麯四兩龍麝少許每服量¶
　多少以温水調服若以變癎哭聲如鵶面青黄手足¶
　瘛瘲咽不利硃砂龍麝并麵服之變癎滑利即以蜜¶
　丸麵末鷄頭大温水化下又麵末一兩研入雄黄硃¶
　砂少許兒的甘草二錢匕蜜丸鷄頭大即名太一丹¶
　治小兒百疾亦有薄荷湯化下服之作麵丁口治藥¶
　一名丙丁膏¶
主藤丸(出㓜㓜/新書)　治小兒一切驚¶
<pb:KR3e0067_WYG_373-50b>¶
　　蜈蚣(三/條)　飯&KR0034;兒蟲(七/箇)　全蝎(七/箇)　粉霜　硃砂¶
　　硫黄　水銀(各一/錢)　白麵(三/錢)¶
　右研細煉蜜為丸如梧桐子大每一丸看虚實加减¶
　服薄荷湯化下¶
揭風湯(出直/指方)　利下痰熱¶
　　青黛　蘆薈　全蝎(各一/兩)　南星(半兩為末水調/作餅子包褁前)¶
　　(項煨令/赤色)　硃砂(一錢/半)　牙硝　輕粉(各二/字)　全蝎¶
　　(一錢/半)¶
<pb:KR3e0067_WYG_373-51a>¶
　右為末每服一字煎金銀薄荷湯調下¶
天麻丸(出㓜㓜/新書)　利驚下痢凡釣腸鎖肚撮口耳通用¶
　　南星(炮二/錢)　巴豆(一/字)　白附子(炮/)　牙硝　天麻¶
　　川靈脂　全蝎(焙各/一錢)　輕粉(半/錢)¶
　右為末稀麵為丸麻子大每服一丸薄荷薑錢大泡¶
　湯送下¶
京墨丸(出直/指方)　治痰熱驚積疳積¶
　　青黛　史君子(焙/熟)　蘆薈　牛膽　南星　川墨¶
<pb:KR3e0067_WYG_373-51b>¶
　　(各二/錢)　膩粉　麝香(半/錢)　腦(一/字)¶
　右為末飛白麵糊丸桐子大每服一丸薄荷湯化下¶
壓驚丸(出直/指方)　治諸驚虚惕定心鎮痰所謂重可去怯¶
　之劑¶
　　紫英石　代赭石　蛇黄(各燒入/米醋碎)　鐵粉(篩過凈/者各二)¶
　　(錢/)　硃砂　龍齒　白附子(焙/)　逺志肉(薑汁浸/炒各一)¶
　　(錢/)¶
　右為末研細稀麵糊丸桐子大每服一丸金銀煎湯¶
<pb:KR3e0067_WYG_373-52a>¶
　化下煆石藥以製為度不拘遍次研十分細¶
定心丸(出直/指方)　治驚無比¶
　　茯神　白附子(炮/)　南星(炮各/三錢)　人參　逺志肉¶
　　(薑汁/炒)　蝎稍(各一/錢半)　直殭蠶(十四/炒)　乳香(三/字)¶
　右為末牛膽汁丸如梧桐子大每服一丸金銀煎湯¶
　化下¶
利痰丸(出直/指方)　治諸風癎痰熱¶
　右丸半夏生為末旋入薑汁畧拌鬆次以香潤五靈¶
<pb:KR3e0067_WYG_373-52b>¶
　脂研細全蝎焙為末各一錢牛黄凉膈丸二錢夾和¶
　研&KR0008;得所丸麻子大每服四五丸薄荷生薑泡湯送¶
　下隨大小增减用取竹瀝每嵗夜兒連夜一合服今¶
　盡良¶
小柴胡湯　治小兒狂語¶
　右加枳殻防風最能利風熱解免得用銀粉巴硝一¶
　方加大黄少許¶
軟金丹(出永類/鈐方)　治小兒驚風壯熱多腫驚掣精神昏¶
<pb:KR3e0067_WYG_373-53a>¶
　憒痰涎壅搐搦目睛上視項背强硬牙關𦂳閉¶
　　史君子(炒為/末)　京墨(燒/研)　青黛(細/研)　麝香(細/研)　膩¶
　　粉(研各/一分)　胡黄連(為末/一分)　寒食麵(七錢/半)　天漿子¶
　　(七箇各研/炒為末)¶
　右研勻以白麵糊為丸如小豆大每服一丸金銀薄¶
　荷湯化下五嵗以上可服二丸更量大小虚實加减¶
　不拘時候¶
清鎮安魂魄珠蜜方¶
<pb:KR3e0067_WYG_373-53b>¶
　揀珎珠如豆大為細末以蜜一蜆殻和一日與一豆¶
　許日三大宜小兒服¶
皂角膏(出全/嬰方)　治小兒驚風中風口喎邪語言不正手¶
　足偏廢不舉以皂角去皮為末水調慢火熬成膏左¶
　喎貼左絶正急洗去如大熱以驅風膏若大便如常¶
　服續命湯千金云此因風入於筋脉宜服此藥至急¶
烏犀膏(出仁/在方)　治驚風發搐化痰退熱¶
　　薄荷葉(一/兩)　烏藥(一兩燒/存性)　京墨(三/錢)　硼砂(三/錢)¶
<pb:KR3e0067_WYG_373-54a>¶
　　麝香(一/錢)　硃砂(一/錢)　𤣥精石(一/錢)　猪牙　皂角(一/兩)¶
　　(燒存/性)¶
　右為末煉蜜為丸如龍眼大每服一丸薄荷湯下入¶
　梨汁一滴¶
麝蟾丸　治驚風涎熱潮搐¶
　　乾蟾(灰碎/三錢)　龍腦(一/字)　鐵粉(三/錢)　硃砂(末/)　雄黄¶
　　(末/)　蛇黄(末/)　青礞石(末各/三錢)　麝香(一錢/各研)¶
　右拌研勻水浸蒸餅心丸如梧桐子大硃砂為衣薄¶
<pb:KR3e0067_WYG_373-54b>¶
　荷水化下半丸至一丸不拘時候¶
防風丸(出鮑/氏方)　治風痰壅盛驚風已成或未成者¶
　　全蝎(半兩/畧炒)　白附子(炮/)　天麻　白茯苓　殭蠶¶
　　甘草　防風(各一/兩)¶
　右為末蜜丸如鷄頭大硃砂為衣每服一丸半丸量¶
　大小與服之熱加知母寒加附子¶
乳麝丸　治驚風掣從反扴危者亦效¶
　　花蛇皮(酒浸/炙)　直殭蠶(生各/二錢)　南星(三錢/炮)　赤蜈¶
<pb:KR3e0067_WYG_373-55a>¶
　　(公全者一/虫條酒浸)　硃砂　蝎稍(各一/錢)　乳香(半/錢)　麝香¶
　　(一/字)¶
　右為末飛白麵糊丸桐子大每服一丸金銀煎湯下¶
　泡薄荷化下一方用人參湯下一方酒糊為丸捻作¶
　餅子徑四寸大三周嵗以下小兒一餅一周嵗下半¶
　之¶
安神丸(出危/氏方)　定驚¶
　　麥門冬(去/心)　馬牙硝　白茯苓　乾山藥(各半/兩)¶
<pb:KR3e0067_WYG_373-55b>¶
　　硃砂(三/錢)　甘草(半/兩)　龍腦(二字/研)　寒水石(半/兩)¶
　右為末煉蜜丸鷄頭大每服半丸沙糖水化下不拘¶
　時候¶
天茄散(出全/嬰方)　治嬰孩小兒驚風并退而汗不流筋脉¶
　不舒不能行歩¶
　　茄種(經霜者/切炒)　附子(去皮/半兩)　羗活(一分/焙)¶
　右為末每服五七嵗半錢八九嵗一錢麝香酒調下¶
　一日三服疾愈即止¶
<pb:KR3e0067_WYG_373-56a>¶
全蝎散　治小兒驚¶
　　南星(三錢/煨)　木香　陳皮(各一/錢)　全蝎(三箇/炙)　人¶
　　參(一/錢)　甘草(炙半/錢)¶
　右呚咀每服一錢紫蘇薑&KR0037;煎服有熱加防風¶
牛黄膏　治驚化涎凉膈鎮心祛邪熱止痰𠻳及治咽¶
　膈不利¶
　　蛤粉(研飛/二百)　牙硝(枯/研)　硃砂(研各/十兩)　人參(三十/五兩)¶
　　雄黄(研飛七/十五兩)　龍腦(研四/兩)　甘草(五十/兩)　金銀箔¶
<pb:KR3e0067_WYG_373-56b>¶
　　(各三百/片為衣)¶
　右為細末蜜搜和每一兩八錢作二十丸以金箔銀¶
　箔為衣一嵗兒每服如菉豆大薄荷温湯化下量嵗¶
　數臨時加减食後服之一方有寒水石無金箔不拘¶
　時¶
牛黄丸　治小兒驚風睡不穏¶
　　牛黄(一錢/研)　丹砂(二錢/研)　膩粉(二/錢)　水銀(用鉛結/成沙子)¶
　　(用鷄頭/少許)　蝎稍(去土炒二/十枝為末)　金箔(五/片)　麝香(一錢/細研)¶
<pb:KR3e0067_WYG_373-57a>¶
　　天南星(一箇/為末)¶
　右將藥同研令勻煮棗肉和丸如芥子大每服三丸¶
　至五丸金銀薄荷湯化下量兒大小加减服¶
青黛丸(出㓜㓜/新書)　治小兒驚食哽氣¶
　　青黛　木香　荳䓻(各一/分)　麝香(一/錢)　續隨子(一/兩)¶
　　蝦䗫(三箇燒/存性)　㯽榔(一/分)¶
　右為細末煉蜜和丸如菉豆大每服五丸薄荷湯下¶
硃砂散(出㓜㓜/新書)　壓驚安魂定鎮心膩退風熱一切驚¶
<pb:KR3e0067_WYG_373-57b>¶
　風¶
　　硃砂(㨂去/石研)　白附子(各二/錢)　附子(去皮/一箇)　天南星¶
　　(去/臍)　天麻　乾蝎(全/者)　半夏(各一/分)¶
　右細剉碎日曬乾杵羅為極細散次入硃砂再研合¶
　勻以磁罐收之二嵗已下每服半字四五嵗已下每¶
　服一字强六七嵗半錢十二十五嵗加至一錢如是¶
　退一切驚熱風熱咳嗽喉中壅隘並宜食後用蜜和¶
　熟水調下一切不問急慢咬齒拗項翻眼氣麄手足¶
<pb:KR3e0067_WYG_373-58a>¶
　搐搦並用冷茶清調送下服良久膈上有風涎則吐¶
　之不汗出立瘥亦有尋時便定也有猛發已上者良¶
　久再進一服疾後便加牛黄少許和煎藥用薄荷蜜¶
　熱水調下日進三服若要為丸子用薄荷湯生薑汁¶
　蜜酒煮麵糊杵合丸如菉豆大每服一丸用薄荷湯¶
　化下宜更量兒嵗數大小臨時加减忌動風毒物¶
鎮心丸(出㓜㓜/新書)　治小兒諸驚¶
　　硃砂(另/研)　白附子　白殭蠶(酒/洗)　蟬蛻(去趐足/净洗科)¶
<pb:KR3e0067_WYG_373-58b>¶
　　茯神(半/兩)　全蝎(一/分)　腦麝(隨/入)¶
　右為末拌合薄荷自然汁為丸如豌豆大硃砂拌腦¶
　麝為衣每服一丸金銀薄荷煎湯磨下¶
黄芩湯(出㓜㓜/新書)　治小兒温疫細辛湯得下後熱不瘥¶
　口中瘡兼驚¶
　　黄芩(五/分)　釣藤(三/分)　甘草(二/分)　蛇蛻(一/寸)　芒硝(一/分)¶
　　大黄(四/分)　牛黄(豆大/三粒)¶
　右以水二升三合煮一升三合去滓下硝令拌為三¶
<pb:KR3e0067_WYG_373-59a>¶
　服¶
補陽湯(出職/郊方)　治初冬小兒二嵗大寒證明堂青脉額¶
　上青黒腦後青絡髙起舌白滑喉鳴而喘大便微清¶
　耳光冷眼澁常淚出仍多睡胸中不利卧而多驚無¶
　搐即寒¶
　　柴胡　升麻(各二/分)　麻黄(三/分)　吳茱萸　地龍(各/半)¶
　　(錢/)　蝎尾(一/分)　生地黄(半/錢)　當歸身(三/錢)　甘草(一/分)¶
　　黄栢　橘皮　葛根　連翹(各一/分)¶
<pb:KR3e0067_WYG_373-59b>¶
　右件咬咀都作一服水一&KR0678;半煎至一&KR0678;去滓乳食¶
　後熱服之後添喜笑精神出氣和順乳食進¶
睡驚丸(出㓜㓜/新書)　孩兒驚風服藥後須睡一向然後取¶
　下驚涎立安¶
　　白龍腦　硃砂　香墨　青黛　蘆薈(各一/錢)　膩¶
　　粉(一/錢)　史君子(兩箇麵褁/煨為末)¶
　右研細以寒食麵作糊丸如梧桐子大每服一嵗半¶
　丸二嵗已上一丸五嵗已上兩丸薄荷湯化下¶
<pb:KR3e0067_WYG_373-60a>¶
聖餅子(出㓜㓜/新書)　治驚¶
　　天南星　白附子　五靈脂　全蝎(並各/半兩)　蟬退¶
　　(生/)　青黛(各一/錢)　麝香(半/錢)¶
　右為細末用好醋一大盞煮煎成膏入藥末拌勻和¶
　丸如梧桐子大成餅子如未滿月一餅二嵗已下二¶
　餅看大小加减煎金銀薄荷湯下被葢鼻上出汗立¶
　效¶
桃紅丸(出㓜㓜/新書)　治諸驚¶
<pb:KR3e0067_WYG_373-60b>¶
　　石鷰(一分/)　鷰白糞　白附子(一/錢)　硃砂(一/錢)　輕¶
　　粉(半/錢)　黄連(半/兩)　巴豆(入粒半/油煎)¶
　右為末粟米飯為丸如梧桐子大一嵗一丸驚薄荷¶
　湯下驚積膩粉湯齁䶎蜜蛇生酒煎下¶
牛黄膏(出㓜㓜/新書)　治驚風¶
　　雄黄　天竺黄　甘草　白茯苓　龍腦　欝金¶
　　硃砂(各等/分)¶
　右為末生蜜丸如皂子大一嵗一丸看大小薄荷湯¶
<pb:KR3e0067_WYG_373-61a>¶
　化下¶
萬病太乙歸魂散(出㓜㓜/新書)　治驚¶
　　五靈脂　木斃子肉　粉霜　硃砂(各一/錢)　膩粉¶
　　(一/錢)　巴豆(十五/箇)　川烏(取去心一小/塊如棗大)¶
　右為細末每服一字蛤粉冷水調下但是久積驚癎¶
　諸疾皆治¶
青金丹(出直/指方)　踈風利痰¶
　　蘆薈　牙硝(一/錢)　史君子(三/箇)　南硼砂　輕粉(半/錢)¶
<pb:KR3e0067_WYG_373-61b>¶
　　蝎稍(十四/箇)¶
　右為細末香墨水丸麻子大每服一丸薄荷湯泡下¶
凉肝丸(出危/氏方)　理治縁肝經風宜先凉膈肝風自退¶
　而色青乃肝風作宜用凡是肝痰者便用眼疾属肝¶
　亦宜用又可加减用如眼疾加梔子膽草無妨¶
　　龍膽草(三/錢)　當歸(去/蘆)　川芎　山梔子仁　羗活¶
　　防風(去蘆各/五錢)¶
　右為末蜜丸沙糖竹葉湯下一方無當歸㵼青丸治¶
<pb:KR3e0067_WYG_373-62a>¶
　竄視發搐痰熱每服一丸薄荷湯化下¶
珍珠丸(出㓜㓜/新方)　治驚風鎮心¶
　用北寒水石硬者細研如粉以雪水浸三宿又研以¶
　水澄下脚為度再取五錢為末傾出紙上攤一宿收¶
　入磁合内每服一字以鷄子清為丸仍以鷄子清磨¶
　下大熱方可服¶
太乙硃砂丹(出㓜㓜/新書)　治小兒驚風壯熱涎盛發癎手¶
　足搐搦目睛上視及風壅實心膈滿悶嘔吐痰涎大¶
<pb:KR3e0067_WYG_373-62b>¶
　便秘澁¶
　　黒鉛(煉十遍秤二兩水銀結砂子分為小塊/同甘草水煮半兩冷取出研去甘草)　水¶
　　銀(結砂/子)　鐵粉(各三/兩)　甘草(十兩同/煮鉛)　硃砂(研半/兩)¶
　　膩粉(研一/兩)¶
　右同研勻以麵糊為丸如麻子大每一嵗兒服一丸¶
　薄荷湯蜜湯下微利為度未利再服食後¶
萬金丹　治小兒驚風¶
　　鎮心丸(十/丸)　天麻防風丸(十五/丸)　牛黄清心丸(十/丸)¶
<pb:KR3e0067_WYG_373-63a>¶
　　抱龍丸(十/丸)　麝香(半/兩)　龍腦(半/錢)¶
　硃砂為衣右一處每丸如粟米大每服三丸十嵗已¶
　上五丸以下者二三丸薄荷湯送下¶
虎睛丸(出醫/妙選)　治心膈挾痰者¶
　　虎睛(一對乾/為末)　續隨子(一/分)　乾蝎(一/分)　粉霜(一/分)¶
　　青黛(一/分)　麝香(一/分)　珍珠(一/分)¶
　右拌勻研細軟粳米飯和如黍米大每服五粒至七¶
　粒薄荷湯下更量大小加减服之¶
<pb:KR3e0067_WYG_373-63b>¶
大青丹(出醫/妙選)　治潮發荏苒不瘥¶
　　蝎稍(一/分)　白附子(一/分)　白殭蠶(一/分)　乾蝦蟆(二/箇)¶
　　木香(一/分)　㯽榔(一/分)　續隨子(一/分)¶
　右一處拌勻用糯米飯和如黍米大每服十粒㸃麝¶
　香薄荷湯量兒大小加减¶
麻黄湯(出醫/妙選)　祛風爽精神¶
　　麻黄(一/兩)　防風(一/兩)　大川附子(一枚重/半兩)　羗活(半/兩)¶
　　黄芩(一/分)　甘草(一/分)¶
<pb:KR3e0067_WYG_373-64a>¶
　右為麄末每服一大錢水一盞入生薑三片薄荷兩¶
　葉煎至五分去滓稍熱時時灌之¶
温白丸(出直/指方)　驅風豁痰¶
　　人參　防風　白附子(生/)　直殭蠶　全蝎(一/錢)¶
　　南星　天麻(各三/錢)¶
　右為末飛白麵糊為丸如梧桐子大每服一丸薑湯¶
　化下¶
黄耆湯(出㓜㓜/新書)　治小兒七日以後驚患吐哯眼中淚¶
<pb:KR3e0067_WYG_373-64b>¶
　　黄蓍　芍藥　芎藭　黄芩　當歸(一/分)　細辛¶
　右水八合煮取七合用牛黄一小豆大為四服若生¶
　二七日已上熱多者加一分生三七日而腦聚唾口¶
　青熱甚者加黄芩黄耆各三益水二合煮四合一嵗¶
　已上盜意増水藥服之¶
睡驚丸(出㓜㓜/新書)　治小兒一切驚疳食積風癎之症¶
　　史君子(五/箇)　金箔(五/片)　銀箔(五片一/方十片)　京墨　腦¶
　　麝(各半/錢)　膩粉(二/錢)¶
<pb:KR3e0067_WYG_373-65a>¶
　右研如粉生麵糊丸豌豆大每服一丸温水化破下¶
　一方薄荷湯下或膈上有涎即吐出腹中有積滯即¶
　瀉而蝦䗫青苔之類天叚驚風一切不須三服必效¶
　如小兒有疾即灌良久更睡如睡驚常服一丸分兩¶
　服小兒則間日可服半丸極妙一方不用腦子¶
睡驚丸(出㓜㓜/新書)　治小兒驚渾身壯熱但染着驚便與¶
　服之¶
　　粉霜　京墨(燒/過)　蘆薈(半/錢)　南星(一/錢)　巴豆(二/粒)¶
<pb:KR3e0067_WYG_373-65b>¶
　　史君子(四/箇)¶
　右入麝腦少許水丸梧桐子大一嵗半丸量兒大小¶
　金銀薄荷湯化下三嵗已上一丸¶
治小兒童子一百二十般難驚(出㓜㓜/新書)¶
　　天南星　青黛　麝香(少/許)　水銀(一粒赤/豆水)　輕粉¶
　　(一/錢)　巴豆(七/粒)¶
　右為末一處用煮麵糊為丸如菉豆大十嵗已下至¶
　一嵗已上每服十丸用生葱湯吞下早晨日午至晚¶
<pb:KR3e0067_WYG_373-66a>¶
　連霜空心各進一服生母皆忌生冷莧菜炙溥淹蔵¶
　花色酒肉又云十五以下至七嵗十五丸七嵗已下¶
　至周嵗十丸周嵗以下至百日七丸皆葱白湯下乳¶
　母依前百日以下至滿月五丸荆芥湯下滿月至三¶
　朝三丸用蜜薑汁少許調下以上日客空心日進三¶
　服但是不安看輕重加减與服¶
金箔鎮心丸(出㓜㓜/新書)　治小兒一切驚風夜睡不穏喉¶
　中涎聲夢中狂呌精神躁並宜服之此藥不凉兼醒¶
<pb:KR3e0067_WYG_373-66b>¶
　過一百日後四五日間服半丸甚妙如睡不穏便宜¶
　服之¶
　　白附子(一/分)　白殭蠶(半/兩)　硃砂(研/)　腦麝(少/許)　金¶
　　銀箔(十/片)　牛黄(半/錢)¶
　右為細末麵糊為丸如梧桐子大留硃砂一半為衣¶
　服一丸或半丸煎薄荷湯化下臨卧一方無牛黄一¶
　丸分作兩服蜂蜜薄荷熟水磨下如天釣驚疾發一¶
　丸只作一服又名大驚丸¶
<pb:KR3e0067_WYG_373-67a>¶
硃砂丸(出㓜㓜/新書)　治小兒鎮心壓驚墜涎¶
　　硃砂(細研急水飛過俟/灰池滲乾尤佳)　白殭蠶(去絲直者/洗過焙乾)　新¶
　　羅白附子(以濕紙褁煨候冷紙乾/取出細切成片子焙乾)　天南星(炮裂/去麄)¶
　　(皮臍切成片/子各半兩)　麝香(半錢研/和勻)　乾蝎(一兩銚慢小/炒令極熱不)¶
　　(可大/過)¶
　右驚取下後且以此六味藥研勻為細末與之一二¶
　服無不見效或有虚汗出者用麻黄根煎湯調送下¶
　亦妙¶
<pb:KR3e0067_WYG_373-67b>¶
七寳丹(出㓜㓜/新書)　治小兒退驚化痰¶
　　硃砂　生犀(末/)　牛黄　珍珠(末/)　腦麝(各一/錢)¶
　　金箔¶
　右研如粉每服半錢薄荷水調下¶
硃砂膏(出㓜㓜/新書)　治驚¶
　　硃砂　馬牙硝　甘草(炙各/一錢)　甜硝(一/錢)　硼砂(半/錢)¶
　　腦麝(各少/許)¶
　右為末煉蜜為丸如梧桐子大看大小薄荷湯化下¶
<pb:KR3e0067_WYG_373-68a>¶
　一丸或半丸¶
紫霜丸(出㓜㓜/新書)　治驚風¶
　　紫粉　天竺黄　甘草(炙/)　茯苓　硃砂(各等/分)¶
　　龍腦(少/許)¶
　右為細末煉蜜為丸如皂子大一嵗半丸薄荷湯化¶
　下¶
牛黄丸(出㓜㓜/新書)　治驚鎮心¶
　　全蝎(一/箇)　巴豆(二/粒)　牛黄　雄黄　銀粉　硃砂¶
<pb:KR3e0067_WYG_373-68b>¶
　　(各一/錢)¶
　右為細末用蒸餅心丸如菉豆大每服三丸薄荷湯¶
　下驚呌夜啼煎燈心石蓮心湯下¶
治小兒驚退後手足攣屈不能舒展(出㓜㓜/新書)¶
　　羗活　芎窮　當歸(微/炒)　防風　天麻　甘草(炙/已)¶
　　(上各/三分)　白附子(炮一/分)¶
　右為細末每服一錢以薄荷湯酒少許調下日三服¶
　量大小加减¶
<pb:KR3e0067_WYG_373-69a>¶
神聖當歸散(出㓜㓜/新書)　治驚風癎咽喉有涎四肢壯熱¶
　大小便秘澁兼心神亂者¶
　　當歸　甘草　滑石　通草(各一/分)　大黄　芍藥¶
　　(各三/錢)¶
　右為細末每服二錢水一盞生薑三片薄荷三藥燈¶
　心少許同煎至五分量兒分數服大人作一服¶
虀半散(出㓜㓜/新書)　治驚風涎潮搐搦大人亦可服去涎¶
　去風¶
<pb:KR3e0067_WYG_373-69b>¶
　　半夏(二/兩)　厚朴(二/兩)¶
　右二味用漿水一斗煮一復時去厚朴用半夏為末¶
　入真正腦子少許和藥周嵗半錢臘茶清調下日二¶
　服不妨非風候不入腦子¶
　¶
　¶
　¶
　普濟方卷三百七十三¶
